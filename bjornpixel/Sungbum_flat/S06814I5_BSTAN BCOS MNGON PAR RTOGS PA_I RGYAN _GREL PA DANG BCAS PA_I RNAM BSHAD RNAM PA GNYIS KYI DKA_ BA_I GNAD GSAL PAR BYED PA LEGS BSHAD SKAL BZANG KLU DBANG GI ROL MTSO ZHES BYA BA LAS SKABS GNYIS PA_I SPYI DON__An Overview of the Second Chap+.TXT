@# / /
bstan bcos mngon par rtogs pa'i rgyan 'grel pa dang bcas pa'i rnam bshad rnam pa gnyis kyi dka' ba'i gnas gsal bar byed pa legs bshad skal bzang klu dbang gi rol mtsho zhes bya ba skabs gnyis pa'i spyi don bzhugs so / /
@# / /
gnyis pa thob byed pa thob byed lam shes kyi yan lag rgyas par bshad pa la /
'brel bkod pas mtshams sbyar ba dang /
lam shes kyi chos rgyas par bshad pa dang /
bskabs bsdu ba dang gsum las /
dang po ni /
lus rnam bzhag tu /
rnam kun mkhyen nyid lam shes nyid / /
ces 'chad na /
rnam mkhyen gyi rjes su lam shes 'chad pa'ir gyu mtshan gang zhe na /
de'i rgyu mtshan yod de /
theg pa gsum gyi lam rdzogs par sgom pa'i rgyu lam shes ma thob par /
skabs dang por bstan pa'i sems bskes sogs chos bcu mngon sum du rtogs pa mthar phyin pa'i rnam mkhyen thob mi nus pa'i rgyu mtshan gyis de lar bstan pa'i phyir /
zhes mtshams sbyor ba la /
rnam pa thams cad mkhyen pa nyid rtogs pa na lam shes pa nyid yongs su shes pa nyid yongs su shes pa med na med pas lam shes pa nyid /
ches gsungs /
kho na te /
skabs gnyis pa 'dir lam shes ston mi dgos te /
skabs dang por bstan zin pa'i phyir /
skabs dang por rab dga' la sog spa'i sa bcu bstan pa'i phyir /
dper na /
skabs dang por byang sems kyi lam shes pa'i lam shes kyi rgyu nges 'byed cha mthun bstan @# / /
zin pa'i rgyu mtshan gyis de skabs gnyis par ma bshad pa bzhin no / /
rtags grub ste /
'grel chen las /
mthong b+ba'i lam de'i nges par 'byed pa'i cha dang mthun pa ni rnam pa thams cad mkhyen pa nyid du shad pa las bzung ngo / /
zhes gsungs pa'i phyir /
zhes dang /
de ltar yang 'grel chen las /
gal te de ltar yin na rab tu dga' ba la sogs pa'i sa rnams der smos pa yin pas byang chub sems dpa' rnams kyi mthong ba la sogs pa'i lam bstan pa yin pa'i phyir /
yang ci'i phyir bstan ce na /
zhes gsungs /
rtsod pa de'i skyon med de /
skabs gnyis par lam shes bstan pa la dgos pa khyad par can yod pa'i phyir te /
skabs dang por sems bskyed sogs mngon sum du rtogs pa mthar phyin pa'i ye shes de nyid don du gnyer bya'i rnam mkhyen du bstan pa na /
de lta bu'i rnam mkhyen des chos thams cad mngon sum du gzigs mdo /
de lta bu'i rnams mkhyen de thob pa la gnas lugs kyi don gcig pu bsgoms pa tsam gyis chog snyam pa dang /
dkon mchog gsum la skyabs su song ba tsam gyis 'thob snyam pa dang /
'khor pa las yid 'byung zhing skyo shas skyed pa ni nyan rang rnams la 'os kyi byang chub sems dpa' rnams la ma yin te /
byang chub sesm dpa' rnams gzhan don du 'khor bar 'jug dgos pa'i phyir snyam pa'i log rtog de rnams bsal nas de lta bu'i rnams mkhyen thob pa la theg pa gsum gyi lam rdzogs par sgom pa'i rgyu lam shes thob pa sngon du 'gro dgos so zhes shes par bya ba'i phyir du chos bcu'i nang nas rgyu tsam zhig drangs nas mthong sgom gyi lamg gyis bsdus pa'i lam shes logs su bshad pa'i phyir /
de ltar yang /
'grel chen las /
brjod par bya ste rgyu dang 'bras bu ma lus par thugs su chud pa la bltos nas de bzhin gshegs pa rnams kyi rnam pa thams cad mkhyen pa nyid ces brjod pa yin pas rgyal ba'i sras po rnams kyi lam ni de las gsungs pa min no / /
zhes dogs pa bsal ba'i phyir /
de nyid la rgyu tsam zhig drangs nas byang chub sems dpa' rnams kyi mthong ba logs pa'i lam gyi bdag nyid can lam shes pa nyid logs shig tu bzhag pa yin no / /
zhes gsungs /
des na gzhung 'di'i skabs su mtha' spyod pa la /
gzhan lugs dgag pa dang /
rang lugs gzhag pa gnyis las /
dang po la /
rong TIk pa ni re /
lam gsum bden stong du mngon sum du rtogs pa'i ye shes /
lam shes kyi mtshan nyid ces zer /
der 'gog pa la /
rnam bshad las /
kha cig /
@# / /
lam gsum bden stong du mngon sum du rtogs pa'i ye shes lam shes kyi mtshan nyid du 'dod pa mi 'thad de /
nyan thos kyi lam shes pa'i lam shes kyis mi rtag sogs bcu drug mngon sum du ma rtogs par 'gyur la /
de ltar na byang chub sems dpa'i shes mthong gis bltas nas 'da' bar bya ba'i mdo na rtogs theg pa chen po'i mthong lam gyi duns na bskyed pa mi rigs par thal ba dang /
nyan thos kyi rigs can rjes su gzung ba'i ched du lam shes gsum gyi dad po sgom pa ma yin par thal ba dang /
mi rtag sogs mngon sum du rtogs pa de nyid kyis spros bral mngon sum du rtogs pa yin na ni /
slob lam na bden gnyis ngon bo tha dad du 'dzin pa'i dri ma zad par spang spa yod par thal ba dang /
mnyam rjes ngo bo gcig tu yod par thal ba sogs so / /
gzhan yang lam shes la zhi ba'i mtha' 'gog pa'i snying rje chen po lam shes kyis bsdus pa med par thal ba dang /
byang chub sems dpa'i thugs rgyud kyi dmigs pa med pa'i snying rjes skyang stong nyid mngon sum du ma rtogs na lam shes la des khyab par 'dod pa ni mi rigs pa kho na 'o / /
zhes gsungs /
don ni /
byang chub sems pa'i rgyud kyi nyan thos kyi lam shes pa'i lam shes chos can /
mtshan nyid der thal /
lam shes yin pa'i phyir /
theg chen 'phags pa'i mkhyen pa yin pa'i phyir /
'dod na /
de chos can mi rtag sogs bcu drug mngon sum du ma rtogs par thal /
lam gsum bden stong du mngon sum du rtogs pa'i slob pa'i rgyud kyi mkhyen pa yin pa'i phyir /
gzhan yang byang sems mthong lam pa'i rgyud la 'da' bya'i mthong lam gcig med par thal /
de'i rgyud la nyan thos kyi rtogs rigs su gnas pa'i mkhyen pa med pa'i phyir /
de'i rgyud kyi mkhyen pa yin na /
stong nyid mngon sum du rtogs pa'i mkhyen pa yin dgos pa'i phyir /
gzhan yang slob lam na blo gcig gis bden gnyis cig car du mngon sum du rtogs pa gcig yod par thal /
mi rtag sogs bcu drug mngon sum du rtogs pa'i theg chen gyi mthong lam des stong nyid mngon sum du rtogs pa'i phyir /
rtags khas /
'dod na /
slob lam na bden gnyis ngo bo tha dad du 'dzin pa'i dri ma zad par spangs pa yod par thal lo / /
gzhan yang /
byangs sems 'phags pa'i rgyud kyi snying rje chen po chos can /
mtshan nyid der thal /
lam shes yin pa'i phyir /
'dod na /
de chos can /
shes rab khyad par can gyi rtogs rigs su gnas par thal /
slob pa'i rgyud kyi stong nyid mngon sum du rtogs pa'i mkhyen pa yin pa'i phyir /
'dod mi nus te /
thams khyad par can gyi rtogs rigs su gnas pa'i phyir /
snying rjes zhi la mi gnas pa'i lam shes yin pa'i phyir /
ma grub na /
snying rjes zhi la mi gnas pa'i lam shes gcig med par thal lo / /
gzhan yang /
de chos can /
lam gsum bden par 'dzin pa'i bden 'dzin dang 'dzin stangs dngos su 'gal ba'i blo yin par thal /
lam gsum bden stong du mdon sum du rtogs pa'i ye shes yin pa'i phyir /
'dod mi nus te /
slob pa'i rgyud kyi snying yin pa'i phyir /
khyab ste /
rnam 'grel las /
byams sogs rmongs dang 'gal med phyir / /
shin tu nyes pa tsham gcod min / /
zhes gsungs pa'i phyir /
kha cig /
rnam bshad las /
slob lam na mnyam rjes ngo bo gcig tu yod par thal ba dang /
zhes gsungs pa'i @# / /
don| byang 'phags kyi rgyud kyi mi rtag sogs bcu drug mngon sum du rtogs pa'i ye shes de rjes thob ye shes yin pa'i don yin zhes gsungs pa mi 'thad de /
rang yul du gyur pa' kun rdzob bden pa mdon sum du rtogs pa'i ye shes yin na /
rjes thob ye shes yin pas khyab par thal ba dang /
kun rdzob dngos yul du byed pa'i sems dpa'i rnal 'byor yin na /
rjes thob ye shes yin dgos par thal ba'i skyon yod pa'i phyir /
kho na re /
byang sems mthong lam pa'i rgyud kyi mi rtags sogs bcu drug mngon sum du rtogs pa'i ye shes de rjes thob ye shes yin par thal /
theg chen mthong lam la mnyam rjes gnyis su grangs nges pa'i phyir te /
de la kun rdzob dngos yul du byed pa'i de dang don dam dngos yul du byed pa' de gnyis su grangs nges pa'i phyir na ma khyab ste /
theg chen mthng lam bar chad med lam pa'i rgyud kyi gang zag gi bdag med mngon sum du rtogs pa'i mkhyen pa de rjes thob ye shes yin par thal /
de yod pa gang zhig /
dam bca' 'thad pa'i phyir /
'dod na /
de'i rgyud la rje thob ye shes yod par thal lo / /
'dod na /
de rjes thob la gnas pa'i sems dpa' yin par thal lo / /
'dod na /
rjes thob la gnas pa'i sems dpa'i rgyu kyi stod nyid mngon sum du rtogs pa'i mkhyen pa de mnyam gzhag ye shes yin par thal thal lo / /
kho na re /
theg chen mthong lam rjes thob ye shes yin na /
rang gi nyer len du gyur pa'i theg chen gyi mthong lam mnyam gzhag ye shes las byung bas khyab par thal /
theg chen mthong lam bar chad med lam pa'i rgyud kyi gang zag gi bdag med mngon sum du rtogs pa'i mkhyen pa de rjes thob ye shes ma yin pa'i phyir /
'dod na rjes thob ye shes yin na /
rang gi nyer len du gyur pa'i mnyam gzhag ye shes las byung las khyab par thal /
'dod pa'i phyir na ma khyab /
'dod na dman lam sngon du ma song pa'i tshogs lam skad cig dang po la gnas pa'i sems dpa'i rgyud kyi kun rdzob sems bkyed chos can /
der thal /
de'i phyir /
kun rdzob sems bskyed mngon gyur pa yin pa'i phyir /
chos can de yin pa'i phyir kha cig /
slob lam na blo gcig gis bden gnyis cig car du dngos su rtogs pa med zer ba mi 'thad de /
dman lam sngon du ma song ba'i byang sems sbyor lam pa'i rgyud kyi chos nyid la rtse gcig tu mnyam par bzhag pa' mnyam gzhag ye shes des stong nyid dang ston gnyid kyi don spyi gnyis ka cig char du dngos su rtogs pa'i phyir /
kha cig /
theg chen 'phags pa'i rgyud kyi gang zag gi bdag med mngon sum du rtogs pa'i mkhyen pa yin na /
mnyam rjes gnyis ka yin pas khyab zer ba dang /
yang kha cig /
de yin na mnyam gzhag ye she des stong nyid dang stong nyid kyi don spyi gnyis ka cig char du dngos su rtogs pa'i phyir /
kha cig /
theg chen 'phags pa'i rgyud kyi gang zag gi bdag med mngon sum du rtogs pa'i mkhyen pa mnyam rjes gang yang ma yin pa'i phyir /
gnyis pa mi 'thad de /
theg chen 'phags pa'i rgyud kyi gang zag gi bdag med mngon sum dur togs pa'i mkhyen pa yin na /
mnyam gzhag ye shes ma yin dgos par thal /
dam bca' 'thad pa'i phyir| 'dod na /
rnam mkhyen chos can /
der thal /
de'i phyir /
gzhan yang /
nyan thos 'phags pa'i rgyud kyi stong nyid la rtse gcig tu mnyam par bzhag pa'i mnyam gzhag ye shes de mnyam gzhag ye shes ma yin par thal /
byang sems 'phags pa'i rgyud kyi gang zag gi bdag med la rtse gcig tu mnyam par zhag pa'i ye shes de mnyam gzhag ye shes ma yin pa'i phyir /
yang kha cig /
nyan thos dgra bco pa'i rtogs pa sngon du song ba'i byang sems kyi tshogs lam de lam shes yin zer ba mi 'thad de /
lam shes yin na /
rang gi nyer len du gyur pa'i theg chen gyi sbyor lam las byung bas khyab pa'i phyir /
nyan thos kyi lam shes pa'i lam shes la yang des khyab /
rang rgyal gyi lam shes pa'i lam shes la yang des khyab pa'i phyir /
dang po grub ste /
bden pa bzhi yong su shes pa mi @# / /
nges par 'byed ba'i cha dang mthun pa rtogs pa sngon du 'gro ba yin pas /
lasm brjod nas nges par 'byed pa'i cha dang mthun pa /
zhes gsungs pa'i phyir /
gnyis pa grub ste /
nges par 'byed pa'i cha dang mthun pa thob na ji lkad bshad pa'i lam skye bas /
zhes gsungs pa'i phyir yang kha cig /
lam shes kyi rgyu ngo bo 'bras bu gsum po gang rung gis bsdus pa'i sems dpa'i yon ten /
lam shes kyi yan lag gi mtshan nyid du 'dod pa mi 'thad de /
sangs rgyas kyi sa lam shes kyi yan lag yod pa gang zhig /
lam ma zhugs na yang de yod pa'i phyir /
dang po grub ste /
de na yan lag can gyi lam shes yod pa'i phyir /
gnyis pa grub ste /
rgyu theg chen du rigs sad pa de lam shes kyi yan lag yin pa'i phyir te /
khyab pa dang /
zhes gsungs pa'i phyir /
kho na re /
lam shes kyi rang bzhin de lam shes kyi yan lag tu thal /
theg chen du rigs sad pa de de yin pa'i phyir /
'dod na /
lam shes kyi ngo bo de de yin par thal /
'dod pa'i phyir /
'dod na /
lam shes de de yin par thal /
'dod pa'i phyir /
'dod na /
de chos can /
khyod khyod kyi yan lag ma yin par thal /
khyod bdag med yin pa'i phyir /
zhes zer ba dang /
lam shes rdzogs byed kyi cha shas su gyur pa'i sems dpa'i yon tan de /
'dir bstan lam shes kyi yan lag gi mtshan nyid zer ba nang 'gal te /
'dir bstan lam shes yin na /
mtshan nyid de yin dgos pat thal /
'dir bstan lam shes kyi yan lag la de dgos pa'i phyir /
'dod na /
'dir bstan lam shes chos can /
der thal /
de'i phyir /
'did na /
de chos can /
'dir bstan lam shes kyi yan lag tu thal /
mtshan nyid de'i phyir 'dod na /
de chos can /
khyod khyod kyi yan lag ma yin par thal /
khyod bdag med yin pa'i phyir /
khyab pa khas /
gzhan yang /
'phags lam chos can /
khyod khyod kyi yan lag ma yin par thal /
khyod bdag med yin pa'i phyir /
khyab pa khas /
'dod mi nus te /
'+pags lam yan lag yin pa'i phyir /
khyab ste /
byang chub yan lag yin na /
byang chub kyi yan lag yin dgos pa'i phyir gnyis pa rang lugs la /
lam shes kyi yan lag bshad pa dang /
yan lag can gyi lam shes bshad pa gnyis las /
dang po la /
mtshan nyid /
dbye ba /
sa mtshams gsum las /
dang po ni /
lam shes kyi rgyu ngo bo 'bras bu gsum po gang rung gis bsdus shing snying rje chen pos zin pa'i yon tan khyad par can /
lam shes kyi yan lag gi mtshan nyid /
gnyis pa la lnga las /
bgegs nga rgyal mngon gyur pa dang bral ba /
lhan cig byed rkyen byang chub mchog tu sems bskyed pa /
rgyu theg pa chen por rigs sad pa /
rang bzhin nyon mongs spangs bya'i gtso bor byas nas mi spyong b+ba /
byed las sems can smin par byed pa sogs la mkhas pa rnams su yod pa'i phyir| gsum pa ni /
theg chen du rigs sad pa nas sangs rgyas kyi sa'i bar du yod /
gnyis pa la gsum las /
dang po ni /
rang rgyud ldan gyi gang zag gi rgyud kyi stong nyid mngon sum du rtogs pa'i shes rab gyis zin pa'i theg chen 'phags pa'i mkhyen pa de lam shes kyi mtshan nyid /
gnyis pa ni /
de la nyan thos kyi lam shes pa'i lam shes /
rang rgyal gyi lam shes pa'i lam shes /
byang sems kyi lam shes pa'i lam shes gsum du yod de /
de re re la'ang rgyu lam shes dang 'bras bu lam shes gnyis gnyis su yod /
gsum pa sa mtsham theg chen mthong lam nas sangs rgyas kyi sa'i bar du yod di /
! /
gnyis pa lam shes mtshon byed kyi chos rgyas par 'thad pa la /
'o na /
skabs gnyis pa 'dir lam shes mtshon byed kyi chos bcu gcig gi sgo nas rgyas par 'chad na /
'chad tshul de gang zhe na /
'di la yang lam shes kyi yan lag dang /
yan lag can gyi lam shes gnyis las /
dang po la /
mdo las gsungs tshul dang bstan bcos kyi 'grel tshul gnyis las /
dang po ni /
'di yan chad kyi rab 'byor gyi le'u las rnam mkhyen bshad zin pa @# / /
dang| de'i tshe yang stong gsum gyi stong chen po'i 'jig rten gyi khasm 'di na rgyal po chen po ji snyed cig yod pa de dag thams cad kyang /
lha'i bu stong phra gdu ma dang lha cig 'khor de nyid du 'dus par gyur to / /
de bzhin du lha rnams kyi dbang po brgya byin rnams dang /
mtha' bral pa rnams dang /
dga' ldan pa rnams dang /
'phrul dga' ba rnams dang /
gzhan 'phrul dbang phyed pa rnams dang /
tshangs 'khor nas tshangs pa chen po rnams kyi bar dang /
gzhan yang /
stong gsum gyi stod chen po'i 'jig rten gyi khasm 'di na /
'od chung nas gnas gnas gtsad ma'i ris kyi lha rnams kyi bar gyi lha'i bu byed pa khrag khrig brgya stong du ma dang lhan cig tu 'khor de nyid du 'dus pa gyur te /
zhes sogs gsungs /
gnyis pa la rtsa 'grel gnyis las /
dang po ni /
mdo de'i don 'chad pa la /
lha rnams rung bar bya ba'i phyir / /
zhes sogs sungs /
de nyid tshig don gyi sgo nas 'chad pa la /
lam shes pa nyid skye rung ba nyid du bsgru b+pa'i phyir /
zhes sogs gsungs /
rtsa 'grel 'di rnams kyi don bsdu na yang /
lam shes kyi rten dang| brten pa lam shes kyi khad par gnyis las /
dang po ni rgyal chen bzhi'i ris kyi lha rnams kyi las kyi rnam par smin pa las byung ba'i 'do gang yin pa dang /
zhes pa nas /
de bzhin gshegs pa'i rang bzhin gyi 'od kyi drung na lha rnams kyi rnam par smin pa las skyes pa'i 'od de ni lha ma me ma yin /
lhan ne ma yin /
lhang nger ma yin gyi de bzhin gshegs pa'i 'od 'ba' zhig rab ces bya'o / /
gco bo zhes bya'o / /
bla na med pa dang gong na med pa dang gong ma'i yang gong ma zhes bya'o / /
zhes dang /
de nas lha rnams kyi dbang po brgya byin gyis tshe dang ldan pa rab 'byor la 'di skad ces smras so / /
brtsun pa rab 'byor stong gsum gyi stong chen po'i 'jig rten gyi khams na /
rgyal chen bzhi'i ris kyi lha rnams dang /
sum cu rtsa gsum pa rnams dang /
mtha' bral pa rnams dang /
dga' ldan pa rnams dang /
'phrul dga' ba rnams dang /
gzhan 'phrul dbang byed kyi lha rnams nas gnas gtsang ma'i ris kyi lha rnams kyi bar gyi lha'i bu gang ji snyed pa de dag thams cad tshe dang ldan ba rab 'byor gyis shes phyin rgyas par bstan pa thos par 'dod nas /
sher phyin nye bar bstan pa nyan pa'i phyir lhags na /
btsun pa rab 'byor ji ltar byang chen sher phyin la gnas par bya /
byang chen sher phyin gang yin zhes bya bas bstan /
de yang mdo tshan dang po des /
de bzhin gshegs pa'i 'od kyis 'dod gzugs kyi lha rnams kyi 'od mog mog po ste gzi med par mdzad par bstan nas /
mdo tshan gnyis pas /
'dod gzugs kyi lha rnams kyi rgyud la lam shes dngos dang bergyud nas skye ba'i snod rung du byas par bstan pa yin te /
gong du 'od zil gyis mnan pa ni nga rgyal bcags te /
mthu khyud par can de la dad nas sangs rgyas thog phyir du sems bskyed la /
de la brten nas 'dod pa'i lha 'ga' zhig lam shes dngos su dang /
gzugs kyi lha rnams lam shes brgyud nas skye ba'i snod rung du gyur pa'i phyir /
de'i don 'chad pa la /
lha rnams rung bar bya ba'i phyir / /
'od kyi mog mog por mdzad dang /
zhes dang /
lam shes pa nyid skye rung ba nyid du bsgru b+pa'i phyir /
de bzhin gshegs pa'i rang bzhin gyi 'do dag gis lha la sogs pa'i rnam par smin pa'i 'od mog mog por mdzad pa ni nga rgyal bcom pa'i rgyud kho na la rtogs pa skye'o zhes bya bar shes bar bya ba'i phyir mdzad de /
de'i phyir tshig gzur gyis rten brjod pa yin no / /
zhes gsungs /
don ni de bzhin gshegs pa'i rang bzhin gyi 'od kyis 'dod gzugs kyi lha rnams kyi 'od mog mog por mdzad pa chos can /
dgos pa yod de /
de rnams theg chen sems bskyed dang lam shes brgyud nas skye ba'i snod rung du bsgrub par bya ba'i ched yin pa'i phyir /
lam shes skye ba'i rten de la bgegs nga rgyal mngon gyur pa dang bral ba gcig dgos te /
de dang ma bral bar lam shes skye mi rung ba'i phyir /
! /
gnyis pa brten pa lam shes @# / /
kyi khyad par la /
skye tshul dang /
ngo bo dang byed las kyi khyad par gsum las /
dang po la /
gnas skabs kyi skye tshul gyi khyad par dang /
mthar thug gi skye tshul gyi khyad par gnyis las /
dang po de ston pa la /
'o na /
lam shes skye ba la bgegs nga rgyal mngon gyur pa dang bral ba de tsam gyis chog gam zhe na des mi chog ste /
de la mthun rkyen byang chub mchog tu sems bskyed pa gcig dgos pa'i phyir /
zhes 'chad pa la /
mdo las /
de skad ces smras pa dang /
tshe dang ldan pa rab 'byor gyis lha rnams kyi dbang po brgya byin la 'di skad ces smras so / /
ko'u shi ka de'i phyir sangs rgyas kyi mthu dang sangs rgyas kyi byin gyis brlabs kyis byang chen rnams kyi sher phyir dang khyang chen sher phyir la ji ltar gnas par bya ba nye bar bstan te /
lha'i bu gang dag gis bla na med pa yang dag par rdzogs pa'i byang chub tu sems mang skyed ba de dag gis kyang bla na med pa yang dag par rdzogs pa'i byang chub sems bskyed par bya'o / /
gang yang dag par skyon med pa la zhugs pa de dag la ni gla med rdzogs byang du sems bskyed pa'i mthu med do / /
de ci'i phyir zhe na /
de dag gis 'khor ba'i rgyun gyi mtshams bcad pa'i phyir ro / /
zhes gsungs /
de'i don 'chad pa la /
yul nges pa dang /
zhes dang /
de yang byang chub tu sems bskyed pa kho na yin pas yul so sor nges pa yin no / /
zhes gsungs /
de'i don ni /
lam shes skye ba'i rten gyi yul so sor nges pa yin te /
de dngos su skye ba'i rten gyi gang za gyin na /
byang chub mchog tu sems bskyed pa'i gang zag yin dgos pa'i phyir /
kho na re /
lam shes de khams gsum gang rung gi rten la dngos su mi skye bar thal /
de 'dod pa'i rten la dngos su mi skye ba'i phyir /
ma grub na /
'dod khams pa'i gang zag de lam shes dngos su skye ba'i rten gyi gang zag tu thal /
'dod pa'i phyir na ma khyab /
kha cig /
lam shes chos can /
khyod dngos su gsar du skye ba'i rten gyi yul so sor des pa yin te /
khyod byang chub mchog tu sems bskyed pa'i gang zag kho na'i rgyud la dngos su gsar du skye ba'i phyir zer na /
sangs rgyas 'phags pa'i rgyud la rnam mkhyen dngos su gsar du skye bar thal /
rnam mkhyen rgyud ldan gyi gang zag yin na /
rang rgyud la rnams mkhyen dngos su gsar du mi skye bas ma khyab ba'i phyir /
lam shes rgyud ldan la de'i phyir ma grub na /
byang chub mchog tu sems bskyed pa'i gang zag chos can /
der thal /
de'i phyir /
khyod gang zag gang zhig /
lam shes khyod kyi rgyud la yod pa'i phyir /
ma grub na /
de chos can /
khyod byang chub mchog tu sems bskyed pa'i gang zag gi rgyud la yod par thal /
khyod byang sems 'phags pa'i rgyud la yod pa'i phyir /
zhes gsungs /
des na gang yang dag pa'i skyon med pa la zhugs pa ni /
nyan thos kyi mthong lam thob pa'i lam thams cad la zhugs pa dang /
mtshams bcad pa ni /
nyon mongs ma lus par spangs pas 'khor bar skye ba'i rgyu log pa la byed pa yin te /
de ltar du rgyan snang las gsungs pa'i phyir /
! /
gnyis pa t+mahr thug gi skye tshul gyi khyad par ston pa la /
'o na /
byang chub sesm dpa' las gzhan pa'i rgyud la lam shes gtan mi skye ba yin nam zhe na min te /
sems can thams cad kyi rgyud la lam shes skye ba'i phyir /
de dag gi rgyud la sangs rgyas kyi rigs kyis khyab pa'i phyir /
zhes rgyu rigs kyi khyad par ston pa la /
mdo las /
'on kyang gal te de dag gis bla na med pa yang dag par rdzogs pa'i byang chub tu sems bskyed na de dag la rjes su yi rang bar bya'o / /
zhes gsungs /
de'i don 'ched pa la /
khyab pa dang /
zhes dang /
theg pa gsum rnam par bzhag pa ni dgongs pa can yin gyi mtshan nyid pa ma yi no / /
zhes lugs las byang bas skye bo thams cad bla na med pa yang dag par rdzogs pa'i byang chub kyi mthar thug pa can yin te /
de'i phyir 'dod chags dang bral ba dang cig shos kyi rnal 'byor pas kyang sangs rgyas nyid thob par bya ba'i phyir lam shes pa nyid bsgom par bya ba yin pas khyab pa yin no / /
zhes gsungs /
'di'i skabs su /
spyi don dang /
gzhang don @# / /
gnyis las /
dang po la /
m+tahr thug theg pa gsum du gsungs pa la drang nges su 'dod tshul /
nyan rang theg chen lam du gang nas 'jug pa /
'khor ba la mtha' yod med dpyad pa dang gsum las /
dang po la yang /
de ltar gsungs pa nges don du 'dod pa'i lugs dang /
de drang don du 'dod pa'i lugs dang /
zhar la theg pa'i rnam gzhag bshad pa'o / /
dang po la /
mdo gang gi rjes su 'brang ba dang /
de'i don ji ltar bshad pa gnyis las /
dang po ni /
mdo sde dgongs 'grel las| nyan thos kyi rigs kyi gang zag zhi ba bgrod pa gcig pu ni sangs rgyas thams cad brtson pa dang ldan par gyur kyang byang chub kyi snying po la bzhag ste /
bla med rdzogs byang thob par byar mi nus so / /
de ci'i phyir zhe na /
'di ltar de ni snying rje shin tu chung ba dang /
sdug bsngal gyis shin tu 'jigs pa'i phyir dang /
rang bzhin gyi rigs dman pa kho na yin pa'i phyir ro / /
zhes dang /
nyan thos byang chub tu yongs su gyur pa gang yin pa de ni /
das rnam grangs kyi byang chub sems dpa' yin par bstan te /
'di ltar de ni nyon mongs pa'i sgrib pa las rnam par grol nas de bzhin gshegs pa rnams kyis sdug bsngal nas shes bya'i sgrib pa las sems shin tu rnam par grol bar byed pa'i phyir /
zhes mdo de las zhi ba bgrod pa dang yongs su gyur pa gnyis theg chen las ldog mi srid pa dang /
ldog srid par gsungs pa rnams kyi rjes su 'brangs nas 'chad do / /
gnyis pa la /
rang lugs gzhag pa dang /
de la nang 'gal spang ba dang /
mdo gzhan dang 'ga' ba spang bdad gsum las /
dang po ni /
sems rtsam pa rnams na re /
mthar thug theg pa gsum du grub par gsungs pa sgra ji bzhin pa yin te /
mthar thug theg pa gsum du grub pa'i phyir te /
de ltar lung gis kyang grub /
rigs pas kyang grub pa'i phyir /
nga po grub ste /
dgongs 'grel las sngar bzhin gsungs pa dang /
lang gshegs las rigs lngar gsungs pa dang /
blo gros mi zad par bstan pa las kyang /
gsum po 'di dag ni nges par 'byin par byed pa'i theg pa yin no / /
'di lta ste /
nyan thos kyi theg pa dang /
rang sangs rgyas kyi theg pa dang /
theg pa chen po'o / /
zhes gsungs pa dang /
khams sna tshogs pa'i mdo las /
sems can rnams khams sna tshogs par gsungs pa dang /
de bzhin du mdo sde du ma las theg pa gsum so sor gsungs pa'i phyir /
gnyis pa grub ste /
sems can thams cad kyi rgyud kyi theg pa so so'o lam du dkrir rung ba'i zag med ye shes kyi sa bon don dam par rigs so sor nges pa'i phyir /
gzhan dbang dang yongs grub bden par grub pa'i phyir te /
rigs chad kyi sems can yang yod pa'i phyir dang /
lhag med myang 'das la gnas pa'i dgra bcom pa yang srid du skye ba len pa med pa'i phyir te /
lhag med myang 'das kyi tshe rig pa rgyun chad pa'i phyir te /
de ltar yang /
bsdu ba las /
nyant hos byang chub tu yongs su gyur pa ci phung po lhag ma dang bcas pa'i mya ngan las 'das pa'i dbyings la gnas shing bla na med pa yang dag par rdzogs pa'i byang chub sgrub par byed dam /
'on te phung po lhag ma med pa'i mya ngan las 'das pa'i dbyings la gnas shing byed ce na /
smras pa phung po'i lhag ma dang bcas pa'i mya ngan las 'das pa'i dbyings la gnas shing de byed de /
'di ltar phung bo'i lhag ma med pa'i mya nga las 'das pa'i dbyings la gnas pa ni /
rtsom pa thams cad dang 'bad pa thams cad rgyun chad pa yin no / /
zhes gsungs /
lhag bcas nas theg chen du ldog tshul yang yod de /
rdzu 'phrul gyi mthus tshe bsrings nas byang chub bsgrub la /
ra gi lus mya ngan las mi 'da' bar byin gyis rlabs shing sprul pa'i lus kyis gzhan ngor lhag med du mya ngan las 'da' tshul bstan nas /
lus snga ma lha rnams kyis kyang mi mthong bar dpen par gnas te tshogs yongs su rdzogs par byed pa'i phyir /
des na sngar bshad pa'i mdo @# / /
sde dgongs 'grel dang /
sher phyin gyi mdo las /
gang yang dag pa'i skyon med par zhugs pa de dag la ni byang chub tu sems bskyed pa'i mthu med do / /
de ci'i phyir zhe na /
de dag gis 'khor ba'i rgyun gyi mtshams bcad pa'i phyir / /
zhes gsungs pa'i mthar thug theg pa gsum du ston pa'i mdo rnams nges don gyi mdor 'di pas bzhed de /
rgyan snang las /
'phags pa thogs med kyi zhal snga nas dang /
de'i gzhung gi rjes su 'brang ba'i theg pa sna tshogs su smra ba rnams ni gzhan du bshad de| gang yang dag pa'i skyon med pa la zhugs pa zhes bya ba'i tshig gi don ni nges pa'i don dang /
'on kyang gang yang gal te zhes bya ba la sogs pa'i tshig gis don ni drang ba'i don /
khyab pa ni sangs rgyas kyi rigs can gyi dbang du byas pa'o / /
zhes gsungs pa'i phyir| gnyis pa de la nang 'gal spang ba la /
gal te de nges don du 'dod pa mi 'thad de /
sa sder dgra bcom pa skye ba mi len pa dang mthar thug theg pa gsum rigs tha dad par bshad pa dang /
rgyud bla ma'i 'grel par /
dpal phreng gi mdo drangs nas bsam gyis mi khyab pa'i 'chi 'pho ba dang skye ba yod par bstan pa dang /
dgra bcom pa dang rang sangs rgyas kyi myang ngan las 'das pa'i dbang du mdzad nas bcom ldan 'das mya ngan las 'das pa zhes bgyi ba 'di ni de bzhin gshegs pa rnams kyi thabs lags so / /
zhes gsungs pa yin te /
'dis ni lam ring pos du ba pa rnams la 'brog dgon pa'i dbus su grong khyer sprul pa bzhin du /
'di ni chos kyid bang phyug dam pa yang dag par rdzogs pa'i sangs rgyas rnams kyi phyir mi ldog pa'i thabs yin no zhes bstan pa yin no / /
zhes theg pa dman pa gnyis re zhig pa'i lam du bstan pa dang /
rgyud bla mar /
zhi ba'i lam la rab zhugs pa /
mya ngan 'das thob 'du shes can / /
dam chos padma dkar la sogs / /
chos kyi de nyid bstan pa yis / /
de dag sngar 'dzin las ldog ste / /
thabs dang shes rab yongs bzung ba /
theg pa mchog la smin mdzad de / /
zhes dang /
padma dkar po las /
'khor ba'i sdug bsngal dag las khyod thar yang / /
khyod ni da dung mya ngan yongs mi 'da' / /
sangs rgyas theg pa 'di ni btsal bar gyis / /
zhes pa'i tshig gis bskrul nas theg chen du 'dzud par gsungs pa dang 'gal ba'i phyir / /
zhes zer na /
dang po dang mi 'gal te /
bsdu ba dang rgyud bla ma'i 'grel pa gnyis ka'i dgongs 'grel dang /
dpal phreng gi don bkral bas de gnyis ka yang theg chen gyi mdo'i rjes su 'brang bar mtshungs la /
rgyud bla ma'i 'grel par gsungs pa ni /
yongs su gyur pa'i nyant hos kyis sprul pa'i lus kyis mya ngan las 'das tshul bstan nas dang po'i lus kyis dbyen par gnas pa na /
khams gsum gyi skye 'chi las 'das kyang /
shes sgrib kyi rten bag la nyal dang /
des kun nas bslangs pa'i las dang /
de gnyis ka la bsten pa'i yid lus yod pa la dgongs nas ma rig bag chags kyis dang /
zag med kyi las kyi rgyu rkyen byas pa'i yid lus kyi skye ba len par bshad pa tsam yin gyi /
dgra bcom pa shi sas rig pa phyi ma mtshams sbyor bar bstan pa ma yin pa'i phyir /
gnyis pa dang yang mi 'gal te /
mdo de drangs nas nyan rang la spangs pa nyi tshe las med pa'i phyir /
sgrib pa gnyis spangs pa'i myang 'das mtshan nyid pa yod pa drang don du bstan gyi /
nyan rang thams cad theg chen du ldog pa'i sgo nas mthar thug theg pa gsum du gsungs pa drang don du ston pa ma yin pa'i phyir /
gsum pa dang yang mi 'gal te /
pad dkar las de ltar gsungs pa des yongs su gyur pa'i nyan thos sngar bshad pa ltar dang po'i lus kyis dben par gnas pa'i tshe rang don la dga' bas lam sgom pa la bag chags med par gyur pa dang sangs rgyas byang sems kyis bskul bar byed par bstan pa yin pa'i phyir /
gsum pa mdo gzhan dang 'gal la spang ba la /
@# / /
gal te mthar thug theg pa gsum du grub par gsungs pa des don du 'dod pa mi 'thad de /
pad dkar las /
theg pa ni gcig kho na'o / /
zhes mthar thug theg pa gcig tu grug par gsungs pa nges don dang /
gsum du grub par gsungs pa drang don du gsungs pa dang /
shA ri'i bu la sogs pa'i nyan thos chen po rnams kyang sangs rgyas su 'gyur bar gsungs pa sogs dang 'gal ba'i phyir /
zhe na mi 'gal te /
mthar thug theg pa gcig tu grub par gsuns pa rnams ni drang don dgongs pa can yin pa'i phyir /
de'i dgongs gzhi yod de /
bgrod bya'i theg pa /
theg pa gsum ga'i 'phags pa rnams kyi chos dbyings nam mkha' ltar ngo bo tha dad pa med par mtshungs pa dang /
bgrod pa po'i theg pa 'phags pa'i gang zag gsum bdag med rtogs par mtshungs pa dang /
gang gi ched du bgrod pa'i theg pa sdug kun spangs pa'i 'bras bu rnam grol lam mtshungs pa dang /
nyan thos su rigs ma nges pa'i nyan thos kha cig theg chen lam du zhugs nas sangs rgyas thob par 'gyur ba'i rigs tha dad pa gnyis lam gcig tu zhugs pa'i rigs tha dad par mtshungs pa dang /
nyan thos su rigs ma nges pa'i byang sems 'ga' zhig re zhig byang sems kyi sbyod pa spyad nas /
de btang nas nyan thos lam du zhugs te /
des myang 'das thob pa na de bzhin gshegs pas sngon bdag gis byang sems kyi spyod pa spyad pas sangs rgyas so snyam du dgongs pa de bzhin du /
de la yang sangs rgyas kyi mthus bdag sngon byang sems kyi spyod pa spyad pas 'tshang rgya bar 'gyur ro snyam pa'i bsam pa mtshungs pa thang gcig tsam rnyed pas bsam pa gnyis thob pa dang /
sbrul pa'i nyan thos 'ga' zhig gdul bya'i don du mya ngan las 'da' tshul lan du mar bstan pa dang /
spangs rtogs mthar phyin pa'i theg pa gcig tu nges pa ste bdun la dgongs nas gsungs pa'i phyir te /
mdo sde'i rgyan las /
chos dang gang zag rnam grol lam / /
mtshungs phyir rigs ni tha dad phyir / /
bsam gnyis thob phyir sprul pa'i phyir / /
mthar thug phyir na theg gcig nyid / /
ces gsungs pa'i phyir /
de ltar gsungs pa la dgos pa yod de /
nyan thos kyi rigs ma nges pa kha cig dag ni theg chen du kha drangs pa'i phyir dang / /
gzhan dag theg chen du rigs ma nges pa'i byang sems rdzogs byang las mi nyams par bzung ba'i dgos pa yod pa'i phyir te /
de nyid las /
kha cig dag ni drang phyir dang / /
gzhan yang kun du bzung ba'i phyir / /
rdzogs pa'i sangs rnams kyis ni / /
ma nges rnams la theg gcig bstan / /
zhes gsungs pa'i phyir /
nyan thos sangs rgyas su gyur par lung bstan pa dang yang mi 'gal te /
de ni sprul pa'i nyan thos sam yongs su gyur pa'i nyan thos la dgongs pa'i phyir /
sbyir nyan thos su rigs ma nges pa la gnyis su yod de / /
theg don bden pa mngon sum du mthong ba dang / /
ma mthong ba gnyis su yod pa'i phyir /
bden pa mngon sum du mthong ba de la yang gnyis su yod de /
'dod pa la 'dod chags dang bral ba dang ma bral ba gnyis su yod pa'i phyir /
bden pa mngon sum du ma mthong ba de ni chos can /
bde pa mngon sum du mthong ba las dman pa yin te /
de las rdzogs byang sgrub pa'i rtogs pa bul ba'i phyi| bden pa mngon sum du rtogs pa'i nyan thos gnyis chos can /
bsam gyis mi khyab par sgrur ba'i skye ba yang len te /
rang gis thob pa'i 'phags lam srid par skye ba'i rgyu dag tu sgyur bar byed nus pas de ltar byed pa'i phyir /
de gnyis gcig 'dod chags dang ma bral ba'i nyan thos chos can /
skye ba len tshul yod de /
smon lam gyi dbang gis skye ba rab tu sgrub pa'i phyir /
cig shos phyir mi 'ong ba dang ldan pa'i nyan thos chos can /
skye ba len tshul yod de /
sprul pa'i dbang gis skye ba rab tu sgrub pa'i phyir /
de @# / /
yin par thal| sems can thams cad sangs rgyas 'phags par gyur pa'i tshe na sems can thams cad sangs rgyas 'phags pa yin pa yin pa'i phyir /
der thal /
sems can thams cad sangs rgyas 'phags par 'gyur ba'i dus srid pa'i phyir /
ma grub na /
sems can thams cad chos can /
khyod sangs rgyas 'phags par 'gyur ba'i dus srid par thal /
khyod sangs rgyas 'phags par 'gyur rung gi rigs yin pa'i phyir /
rtogs grub ste /
der 'gyur rung gi rigs gcig yod pa'i phyir /
kha cig /
sems can thams cad sangs rgyas 'phags par gyur pa'i de'i tshe sangs rgyas 'phags pa ma yin zer na /
sems can thams cad sangs rgyas pa'i dus kyi sems thams cad dang rgyud gcig tu gyur pa'i sangs rgyas 'phags par gyur zin pa'i gang zag sangs rgyas 'phags pa ma yin par thal /
dam bca' de 'thad pa'i phyir /
'dod na /
de chos can /
khyod sangs rgyas 'phags pa yin par thal /
khyod sangs rgyas 'phags par gyur pa'i gang zag yin pa'i phyir /
kho na re /
sems can thams cad chos can /
khyod sems can thams cad sangs rgyas pa'i tshe na /
mi rtag par gyur pa'i sangs rgyas 'phags pa yin pa'i thal /
de'i tshe na sangs rgyas 'phags pa yin pa gang zhig /
de'i tshe rtag pa gyur pa'i sangs rgyas 'phags pa ma yin pa'i 'phyir /
'dod na /
de chos can /
de'i tshen mi rtag pa yin par thal /
de'i tshe na rtag par gyur pa'i sangs rgyas 'phags pa yin pa'i phyir /
'dod na /
de'i tshe yod par thal /
'dod pa'i phyir /
zer na /
thal 'gyur bar pa la ma khyab ste /
sems can thams cad chos can /
sems can sangs rgyas pa'i tshe na khyod ma 'gag pa yin par thal /
de'i tshe na khyod ma 'gag par gyur pa'i sangs rgyas 'phags pa yin pa'i phyir /
khyab pa khas /
ma grub na /
sems can thams cad chos can /
khyod sangs rgyas pa'i tshe na khyod ma 'gags par gyur pa'i sangs rgyas 'phags pa yin par thal /
khyod der gyur pa'i dus sris pa'i phyir /
der 'gyur rung gi rigs yin pa'i phyir /
kho na re /
sems can thams cad sangs rgyas pa'i tshe na byang sems tshogs lam pa sangs rgyas par thal /
de'i tshe sems can thams cad sangs rgyas pa'i phyir /
ma grub na /
sems can thams cad sangs rgyas pa'i dus srid par bud /
'dod mi nus te /
de'i tshe na byang sems tshogs lam pa yod pa'i phyir te /
de'i tshe sems can thams cad sangs rgyas pa'i 'khor du byung ba'i byang sems tshogs lam pa yod pa'i phyir /
zhes zer /
'di'i lan la kha cig /
rtsa bar ma khyab ste /
sems can thams cad kyi 'bras bu'i dus byang sems tshogs lam pa zhig par thal /
sems can thams cad kyi 'bras bu'i dus su sems can thams cad zhig pa'i phyir /
khyab pa khas /
'dod na /
byang sems tshogs lam pa de sems can thams cad kyi 'bras bu'i rgyu yin par thal /
'dod pa'i phyir /
bum pa de dngos po thams cad kyi 'bras bu'i rgyu yin par thal /
'dod pa'i phyir /
zhes zer ba mi 'thad de /
sems can thams cad sangs rgyas pa'i tshe byang sems tshogs lam pa sangs rgyas par thal /
lam ma zhugs kyi gang zag thams cad sangs rgyas pa'i tshe de sangs rgyas pa'i phyir /
te /
byang chub sems dpa' thams cad sangs rgyas pa'i tshe de sangs rgyas pa'i phyir /
der thal /
byang sems so skye thams cad sangs rgyas pa'i tshe de sangs rgyas pa'i phyir /
der thal /
byang sems tshogs sbyor ba thams cad sangs rgyas pa'i tshe de sangs rgyas pa'i phyir /
der thal /
byang sems tshogs lam pa sangs rgyas pa'i dus srid pa'i phyir /
gzhan yang /
rong Ti ka pa rnams 'khor ba la phyi mtha' med par 'dod pa ni rang gi tshad mar khas byangs pa'i lung 'gal ba yin te| rigs gter las /
sa bon thog ma yod min yang /
mes bsreg pas ni phyi mthong / /
de bzhin 'khor ba thog med kyang / /
bdag med mthong na phyi mtha' mthong /
zhes bshad pa mi 'thad par thal /
'khor ba'i phyi mtha' med pa'i phyir /
rtags song /
kho na re /
'khor ba'i phyi /
@# / /
mtha' med par thal /
'khor ba de thog ma dang tha ma med pa stong pa nyid kyi stong gzhi chos can yin pa'i phyir /
zer na /
dus gsum po de mi dmigs par thal /
dus gsum po de mi dmigs pa stong pa nyid kyi stong bzhi chos can yin pa'i phyir /
khyab pa khas /
ring Ti ka pa 'gog 'dod pa kha cig /
'khor ba'i phyi mtha' yodr par thal /
'khor ba'i tha ma yod pa'i phyir te /
srid pa'i tha ma yod pa'i phyir te /
srid pa tha ma'i byang sems ky rgyud kyi 'khor ba de srid pa'i tha ma yin pa'i tha ma yin pa'i phyir /
ma grub na /
de chos can khyod kyi rgyud kyi 'khor ba de srid pa'i tha ma yin par thal /
khyod srid pa tha ma'i byang sems yin pa'i phyir /
zer ba mi 'thad de /
byang sems sa gnyis ba'i rgyud la 'khor ba yod par thal /
srid pa tha ma'i byang sems kyi rgyud la srid pa'i phyir /
'dod na /
byang sems gnyis pa ba de 'khor ba pa yin par thal /
'dod pa'i phyir /
'dod na /
'jug pa las /
rgyal sras zla ba min srid pa yi /
zhes shad pa mi 'thad par thal /
'dod pa'i phyir /
gzhan yang srid pa tha ma'i byang sems yin na rang rgyud la srid pa yod par thal /
srid pa tha ma'i byang sems kyi rgyud la srid pa yod pa'i phir /
rtags song /
'dod na /
nyan thos dgra bcom pa'i rtogs pa sngon du song ba'i byang sems rgyun mtha' ba chos can /
der thal /
de'i phyir /
rtags grub ste /
byang sems rgyun mtha' ba yin pa'i phyir /
khyab pa grub ste /
byang sems rgyun mtha' ba yin pa'i phyir /
khyab pa grub ste /
byang sems dang po ba yin na /
don dam pa'i semd dang po bskyed pa'i byang chub sems dpa' yin dgos pa'i phyir /
rtsa bar 'dod mi nus te /
chos can de yin pa'i phyir /
des na nyan thos dgra bcom pa theg chen gyi lam gang nas 'jug dpyad pa la cig /
sa brgyad pa nas 'jug zer na /
byur du sangs rgyas thob par 'dod pas dang por nyan thos kyi lam du 'jug rigs par thal /
brtson 'grus rab tu 'bar ba'i thos tshogs lam pas tshe gsum la nyan thos kyi byang chub thob nus /
sangs rgyas thob pa la tshogs sbyor gyi gnas skabs su grangs med gcig /
ma dag sa bdun kyi gnas skabs su brangs med gcig /
dag pa sa gsum gyi gnas skabs su grangs med gcig tu tshogs bsog dgos pa gang zhig /
nyan thos dgra bcom theg chen lam du 'jug pa'i tshe sa brgyad pa nas 'jug rigs pa'i phyir /
rigs pa'i phyir /
dang po grub ste /
mdzod las /
myur bsrid pa gsum gyi mthar / /
zhes bshad pa'i phyir /
gnyis pa grub ste /
mdzod las /
de grangs med gsum la sangs rgyas /
zhes bshes pa'i phyir /
mdo snge rgyan las /
de nyid yang dang yang du ni / /
rang sems kun tu 'jug ldan pas /
mya ngan 'das la mngon dga'i phyir /
rtogs pa bul ba yin par 'dod / /
zhes gshungs pa mi 'thad par thal /
'dod pa'i phyir /
'grel chen las /
grangs med sum cu rtsa gsum du bshad pa zur du dpyod /
de bzhin du nyan thos dgra bcom pa theg chen gyi lam du 'jug pa'i tshe sa dang po nas 'jug zer ba yang khyegs so / /
kha cig /
nyan thos dgra bcom pa'i rtogs pa sngon du song ba'i byang sems tshogs lam pa de so skye yin zer na /
de chos can /
lam bden ma thob par thal /
khyod so skye yin pa'i phyir /
khyab ste /
mdzod las /
lam ma thob pa so so yi / /
skye bor 'dod /
zhes gsungs pa'i phyir /
kha cig /
de theg chen 'phags pa yin zer na /
de chos can /
theg chen 'phags pa ma yin par thal| theg chen so skye yin pa'i phyir te /
chen tshogs lam pa yin pa'i phyir /
kho na re /
theg dman tshogs lam pa yin na /
dman so skye yin dgos par thal /
theg chen tshogs lam pa yin na theg chen so skye yin dgos pa'i phyir /
rtags song /
'dod na /
slang bya cig car ba'i rgyun zhugs kyi rtogs pa sngon du song ba'i rang rgyal tshogs lam pa chos can /
der thal /
de'i phyir /
ma grub na /
der thal /
rang rgyal tshogs lam pa yin pa'i phyir /
'dod na /
de chos can /
thag dman so skye ma yin par thal /
theg dman 'phags pa yin pa'i phyir /
rgyun zhugs kyi rtogs pa sngon du song ba'i theg dman gang zag yin pa'i phyir /
zer na /
rtsa bar ma khyab /
theg dman tshogs lam pa yin pa yin na /
theg dman gyi mthong lam ma thob pas khyab par thal /
theg chen tshogs lam pa yin na theg chen gyi mthong lam ma thob pas khyab pa'i phyir /
@# / /
khyab pa song /
rtags bud /
'dod na /
spang bya cig car ba'i rgyun zhugs kyi rtogs pa sngon du song ba'i rang rgyal tshogs lam pa chos can /
der thal /
de'i phyir /
kho na re /
theg dman gyi lam lnga 'gal bar thal /
theg chen gyi lam lnga 'gal ba'i phyir /
'dod na /
song| nyan thos dgra bcom pa'i rtogs pa sngon du songs ba'i rang rgyal gyi tshogs lam chos can /
theg dman gyi mi slob lM yin par thal /
theg dman gyi tshogs lam yin pa'i phyir /
khyab pa khas /
ma grub na song /
de de yin par thal /
spang bya cig car ba'i rgyun zhugs kyi rtogs pa sngon du song ba'i rang rgyal gyi tshogs lam de theg dman gyi tshogs lam yin pa'i phyir /
ma grub na /
der thal /
spang bya cig car ba'i rgyun zhugs kyi rtogs pa sngon du song ba'i rang rgyal tsh+g+so lam pa de theg dman tshogs lam pa yin pa'i phyir /
rtags song /
rtsa bar 'dod mi nus te /
nyan thos dgra bcom pa'i rtogs pa sngon du song ba'i theg dman gyi tshogs lam yin pa'i phyir /
zhes zer na /
skyon med de /
nyan thos dgra bcom gyi rtogs pa sngon du song ba'i rang rgyal tshogs lam pa gzhi ma grub pa'i phyir /
rtags 'og tu sgrub /
yang kho na re /
lam lnga 'gal bar thal /
slob lam dang mi slob lam 'gal ba'i phyir /
'dod na /
nyan thos dgra bcom pa'i rtogs pa sngon du song ba'i byar sems kyi tshogs lam chos can /
mi slob lam ma yin par thal /
tshogs lam yin pa'i phyir /
khyab pa songs /
ma grub na| der thal /
nyan thos dgra bcom pa'i rtogs pa sngon du song ba'i byang sems tshogs lam pa de tshogs lam pa yin pa'i phyir /
ma grub na songs /
der thal /
spang bya cig car ba'i rgyun zhugs gyi rtogs pa sngon du song ba'i rang rgyal gyi tshogs lam de tshogs lam yin pa'i phyir /
rtags song /
zhes zer na /
'di dag gi dogs dpyod lhag ma 'og tu 'chad do /
kho na re /
nyan thos dgra bcom pa'i rtogs pa sngon du song ba'i byang sems tshogs lam pa chos can /
khyod theg chen 'phags pa yin par thal /
khyod theg chen sems bskyed thob pa'i 'phags pa yin pa'i phyir /
ma khyab na /
theg chen sems bskyed thob pa'i so skye yin na /
theg chen so skye yin pas ma khyab par thal /
chen sems bskyed thob pa'i 'phags pa yin na /
theg chen 'phags pa yin pas ma khyab pa'i phyir /
'dod na /
bud zhes zer na /
byang sems tshogs lam pa'i rtogs pa sngon du song ba'i nyan thos mthong lam pa chos can /
theg chen 'phags pa yin par thal /
theg chen sems bskyed thob pa'i 'phags pa'i phyir /
khyab pa khas /
der thal /
'phags pa gang zhig /
khyod kyis theg chen sems bskyed thob pa'i phyir /
phyi ma der thal /
khyod kyis theg chen gyi tshogs lam thob pa'i phyir /
de bzhin du /
byang sems tshogs lam pa'i rtogs pa sngon du song ba'i nyan thos tshogs lam pa chos can /
khyod theg chen so skye yin par thal /
khyod theg chen smes bskyed thob pa'i so skye yin pa'i phyir khyab pa khas /
kho na re /
de chos can /
khyod theg chen 'phags pa yin par thal /
khyod theg chen sems bskyed thob lam nyams pa'i 'phags pa yin pa'i phyir /
zer na /
de'i rtogs pa sngon du song ba'i nyan thos dgra bcom pa chos can /
khyod theg chen dgra bcom yin par thal /
khyod theg chen sems bskyed thob lam nyams pa'i dgra bcom yin pa'i phyir /
khyab pa 'grig /
byas pa la kho nar re /
theg chen gyi lam rgyud ldan gyi gang zag yin na /
theg chen gang zag yin dgos na| theg chen gyi lam rgyud ldan gyi dgra bcom yin na /
theg chen dgra bcom yin pas khyab pa yod par thal /
khyod kyi khyab pa 'grig mtshams de la khyab pa yod pa'i phyir /
'dod na /
theg chen gyi mthong lam rgyud ldan gyi dgra bcom pa yin na /
theg chen dgra bcom pa yin dgos par thal /
theg chen gyi mthong lam rgyud ldan gyi 'phags pa yin na theg chen 'phags pa yin dgos pa'i phyir /
ma khyab na 'dod pa de la khyab pa yod par bud zer na /
nyan thos dgra bcom pa'i rtogs pa sngon du song ba'i byang sems tshogs lam pa chos can /
@# / /
khyod don dam sems bskyed thob pa'i 'phags pa yin par thal /
khyod byang sems 'phags pa yin pa'i phyir /
ma grub na /
de theg chen 'phags pa yin par bud /
'dod na /
stong nyid mngon sum du rtogs pa'i gang zag yin par thal /
'dod pa'i phyir /
'dod na /
nyan thos dgra bcom pa yin na /
stong nyid mngon sum du rtogs pas khyab par thal /
'dod pa'i phyir /
kho na re /
nyan thos dgra bcom pa'i rtogs pa sngon du song ba'i byang sems tshogs lam pa de theg chen 'phags pa yin par thal /
stong nyid mngon sum du rtogs pa'i nyan thos dgra bcom pa'i rtogs pa sngon du song ba'i byang sems tshogs lam pa de theg chen 'phags pa yin pa'i phyir /
rtags grub ste /
de 'dra'i byang sems kyi tshogs lam de lam shes yin pa'i phyir /
ma grub na /
de chos can /
lam shes yin par thal /
rang rgyud ldan gyi gang zag gi rgyud kyi stong nyid mngon sum du rtogs pa'i shes rab kyis zin pa'i theg chen gang zag gi mngon par rtogs pa yin pa'i phyir /
khyab ste /
Ti kar /
mtshan nyid ni /
rang rgyud ldan gyi gang zag gi rgyud kyi stong nyid mngon du sum du rtogs pa'i shes rab kyis zin pa'i theg chen gang zag gi mngon par rtogs pa'o / /
zhes shad pa'i phyir zer na /
stong nyid rtogs pa'i nyan thos dgra bcom pa'i rtogs pa sngon du song zhing /
stong nyid rtogs pa'i nyan thos dgra bcom pa'i rtogs pa sngon du song ba'i byang sems kyi tshogs lam chos can /
rang rgyud ldan gyi gang zag gi rgyud kyi stong nyid mngon sum rtogs pa'i shes rab kyis zin pa'i theg pa chen po'i gang zag gi mngon par rtogs pa yin par thal /
lam shes yin pa'i phyir /
khyab ste /
Ti ka las /
mtshan nyid ni zhes sogs sngar ltar bshad pa'i phyir /
'khor sum /
ma grub na song /
de chos can /
lam shes yin par thal /
theg chen 'phags pa'i mkhyen pa yin pa'i phyir /
ma grub na song /
der thal /
nyan thos dgra bcom pa'i rtogs pa sngon du song ba'i theg chen tshogs lam pa de theg chen 'phags pa yin pa'i phyir /
rtags khas /
rtsa bar 'dod na /
de 'dra ba'i byang sems de stong nyid mngon sum du rtogs pa'i gang zag yin par thal /
'dod pa'i phyir /
gzhan yang /
stong nyid mngon sum du rtogs pa'i nyan thos dgra bcom pa'i rtogs pa sngon du song ba'i theg chen lam du 'jug kha ma'i gang zag de lam shes dngos su gsar du skye ba'i rten gyi gang zag yin par thal /
de'i rtogs pa sngon du song ba'i theg chen gyi tshogs lam skad cig dang po de lam shes yin pa'i phyir /
rtags khas /
'dod na /
de chos can /
khyod theg chen sems bskyed rgyud ldan gyi gang zag yin par thal /
lam shes dngos su gsar du skye ba'i rten gyi gang zag yin pa'i phyir /
khyab ste /
de yang byang chub tu sems bskyed pa kho na yin pas yul so sor nges pa yin no zhes gsungs pa'i phyir /
'dod mi nus te /
theg chen lam du 'jug kha ma'i gang zag yin pa'i phyir /
gzhan yang /
Ti kar /
mtshan gzhi ni /
nyan thos kyi lam shes pa'i lam shes sogs stong nyid mg+non sum du rtogs pa'i shes rab kyis zin pa'i theg chen 'phags pa'i mngon par rtogs pa 'thad dag go /
zhes gsungs pa mi 'thad par thal /
byang sems tshogs lam pa'i rgyud la lam shes yod pa'i phyir /
rtags khas /
gzhan yang /
Ti ka las /
sa mtshams ni theg pa chen po'i mthong lam nas /
sangs rgyas kyi sa'i bar ro / /
zhes gsungs pa mi 'thad par thal /
byang sems tshogs lam pa'i rgyud la lam shes yod pa'i phyir /
kho na re /
skyon med de /
dman lam sngon du song ba'i dbang du byas pa yin pa'i phyir /
zer na /
'o na /
Ti kar /
mtshan nyid ni rang rgyud ldan gyi gang zag gi rgyud kyi stong nyid mngon sum du rtogs pa'i shes rab kyis zin pa'i theg pa chen po'i gang zag mngon par rtogs pa'o / /
zhes bshad na /
stong nyid mngon sum du rtogs pa'i byang sems kyi tshogs lam lam shes yin dgos par thal /
de yang @# / /
dman lam sngon du song ba'i dbang du byas pa'i phyir /
'khor sum /
de bzhin du /
kha cig stong nyid mngon sum du rtogs pa'i nyan thos dgra bcom pa'i rtogs pa sngon du song ba'i byang sems tshogs lam pa'i rgyud la don dam sems bskyed yod par 'dod pa mi 'thad de /
Ti ka las /
de ni mthong lam yan chad la yod kyi so so skye bo la ni med do zhes bshad pa'i phyir /
gzhan yang /
nyan thos dgra bcom pa'i rtogs pa sngon du song ba'i tshogs lam skad cig dang po la gnas pa'i sems dpa' chos can /
khyod kyi theg chen gyi lam bden thob par thal /
khyod theg chen 'phags pa yin pa'i phyir /
rtags khas /
de chos can /
khyod kyi rgyud kyi la bden de theg pa chen po'i lam bden yin par thal /
'dod pa'i phyir /
'dod na /
khyod kyi rgyud kyi 'gog bden de theg pa chen po'i 'gog bden yin par thal /
khyod kyi rgyud la 'gog bden yod pa gang zhig /
'dod pa'i phyir /
de'i rgyud kyi 'gog bden chos can /
rang thob byed kyi thabs su gyur pa'i theg chen gyi lam bden bsgom stobs kyis thob par thal /
theg chen gyi 'gog bden yin pa'i phyir /
'dod na /
theg chen lam du 'jug kha ma'i gang zag gi rgyud la theg chen gyi lam bden yod pa thal /
'dod pa'i phyir /
kho na re /
nyan thos dgra bcom pa'i rtogs pa sngon song ba'i byang sems tshogs lam pa chos can /
khyod theg chen 'phags pa yin par thal /
khyod byang sems 'phags pa yin pa'i phyir te /
khyod byang sems dgra bcom yin pa'i phyir te /
khyod byang sems tshogs lam pa dgra bcom yin pa'i phyir /
rtags sgrub ste /
byang sems tshogs lam pa dgra bcom pa yin pa gcig yod pa'i phyir /
ma grub na /
byang sems tshogs lam pa yin na /
dgra bcom ma yin dgos par thal /
ma grub pa de'i phyir /
zer na /
de chos can /
khyod theg chen dgra bcom pa yin par thal /
khyod byang sems dgra bcom yin pa'i phyir /
'dod na /
khyod sangs rgyas 'phags pa'i yin par thal /
'dod pa'i phyir /
kha cig /
nyan thos dgra bcom pa'i rtogs pa sngon du song ba'i byang sems tshogs lam pa de /
theg chen so skye dang theg chen 'phags pa gang yang min /
zhes zer na /
gang zag la skye 'phags gnyis su grangs ma nges par thal /
theg chen gyi gang zag la theg chen so skye dang theg chen 'phags pa gnyis su grang ma nges pa'i phyir /
ma grub na song /
der thal /
nyan thos dgra bcom pa'i rtogs pa sngon du song ba'i byang sems tshogs lam pa de /
de gnyis gang rung ma yin pa'i phyir /
rtags khas /
kha cig /
nyan thos dgra bcom pa'i rtogs pa sngon du song ba'i byang sems tshogs lam pa de /
'phags pa phung sum pa yin zer na /
de dgra bcom phung sum pa yin par thal /
dam bca' de 'thad pa'i phyir /
'dod na /
de'i rtogs pa sngon du song ba'i byang sems mthong lam pa de yang dgra bcom phung sum pa yin par thal /
'dod pa'i phyir /
'dod na /
dgra bcom phung sum pa yin na /
'phags pa phung sum pa yin dgos par thal /
'phags pa phung sum pa yod pa'i phyir /
'dod na /
de'i rtogs pa sngon du song ba'i byang sems mthong lam pa de yang dgra bcom phung sum pa yin par thal /
'phags pa phung sum pa yin pa'i phyir /
ma grub na song /
der thal /
dgra bcom phung sum pa yin pa'i phyir /
gzhan yang /
spang bya cig /
car ba'i rgyun zhugs kyi rtogs pa sngon du song ba'i rgyal tshogs lam pa de theg dman 'phags pa phung sum pa yin par thal /
de theg dman 'phags pa gang zhig /
de rang rgyal 'phags pa min /
de nyan thos 'phags pa yang ma yin pa'i phyir /
ma khyab na /
nyan thos dgra bcom pa'i rtogs pa sngon du song ba'i byang sems tshogs lam pa 'phags pa phung sum pa yin pa'i sgrub byed med par thal /
ma khyab pa de'i phyir /
rtsa bar 'dod na /
de chos can /
'phags pa phung sum pa yin par thal /
theg dman 'phags pa phung sum pa yin pa'i phyir /
'dod na /
@# / /
'dod na /
sems can thams cad sangs rgyas pa'i tshen sems can thams cad sangs rgyas pa'i sangs rgyas 'phags pa'i 'khor du byung ba'i sems can med par thal /
'dod pa'i phyir na ma khyab /
kha cig rtsa bar ma khyab zer ba mi 'thad de /
de'i tshe na sems can yod par thal /
de'i tshe na sangs ma rgyas pa'i sems can yod pa gang zhig /
sangs ma rgyas pa'i sems can dang /
sems can gnyis don gcig pa'i phyir /
kha cig /
sems can thams cad sangs rgyas pa'i tshe na sems can yod par thal /
de'i tshe na smes can sangs rgyas 'phags pa yin pa'i phyir te /
de'i tshe na sems can sangs rgyas 'phags par gyur zin pa'i phyir na /
rtsa bar ma khyab /
kha cig /
de'i tshe na sems can gang zag yin par thal /
de'i tshe na de sangs rgyas 'phags pa yin pa'i phyir /
'dod na /
de'i tshe na de srog dbang rgyud ldan gyi gang zag yin par thal /
'dod pa'i phyir /
'dod na /
de'i tshe de'i rgyud la srog dbang yod par thal /
'dod pa'i phyir /
'dod na /
de'i tshe na sems can yod par thal lo zer / /
gzhan yang /
rigs gter las| sa bon thob mtha' yod min yang / /
mes bsregs pa na /
phyir mtha' mthong / /
de bzhin 'khor ba thog med kyang / /
bdag med mthong bas phyi mtha' 'grub / /
ces gsuns pa mi 'thad par thal /
'khor ba'i phyir mtha' med pa'i phyir /
kho na re /
'khor ba'i mtha' med par thal /
'khor ba de thog ma dang tha ma med pa stong pa mnyid kyi stong gzhi chos can yin pa'i phyir zer na ma khyab ste /
dus gsum po de mi dmigs pa yin par thal /
de mi dmigs pa stod pas nyid kyi stong gzhi chos can yin pa'i phyir /
khyab pa khas /
kha cig /
'khor pa'i phyir mtha' yod par thal /
'khor ba'i mtha' yod pa'i phyir te /
srid pa'i mtha' yod pa'i phyir te /
srid mtha' la gnas pa'i byang sems kyi rgyud kyi 'khor ba de srid pa'i tha ma yin pa'i phyir /
ma grub nas de chos can /
der thal /
khyod srid pa tha ma pa yin pa'i phyir zer na /
mi 'thad de /
sa gnyis pa pa'i rgyud la 'khor ba yod par thal /
srid pa tha ma pa'i byang sems kyi rgyud la de yod pa'i phyir /
'did na /
de 'khor ba pa yin par thal /
'dod mi nus te /
'jug par /
rgyal sras zla ba las byung srid min srid pa yi / /
spal gyur /
zhes gsungs pa'i phyir /
kho na te /
sems can thams cad sangs rgyas pa'i tshe byang sems tshogs lam pa sangs rgyas par thal /
de'i tshe sems can thams cad sangs rgyas pa'i phyir /
'dod mi nus te /
de'i tsher na sangs rgyas kyi 'khrin las 'jug yul du gyur pa'i byang /
sems tshogs lam pa yod pa'i phyir /
zhes zer na ma khyab /
des na 'khor ba la thog ma'i mtha' med kyang tha ma'i mtha' yod de /
sems can thams cad sangs rgyas nges yin pa'i phyir / /
sems can thams cad kyi rgyu dkyi sgrib pa de gnyen pos spong rung yin pa'i phyir /
de ltar yang /
'grel chen las /
gang nyen po'i chos dang phrad pa na 'bri ba'i chos can /
du snang ba de ni gnyen po'i phyogs shin du 'phel ba na shin ru 'grib par gyur pa srid pa yin te /
dper na /
gser gyi dri ma la sogs pa bzhin no / /
'khor ba yang bdag me dpa la sogs pa'i mtshan nyid kyi gnyen po'i phyogs mngon du gyur pa na 'grib pa'i chos can yin no / /
zhes gsungs pa'i rang bzhin gyi gtan tshigs kyi stobs kyis 'khor ba rgyun chad pa yin no zhes 'dod do / /
zhes gsungs /
kho na re /
'khor ba la mtha' yod pa mi 'thad de /
thog ma med pa nas sangs rgyas re re byon pas kyang sems can grangs med pa myang ngan las 'das pa la bkod kyang /
sems can la zad pa'i mtha' med pa'i phyir /
zhes zer /
de ltar yang| rgyen snang las /
kha cig na re /
gang 'di sangs rgyas kyi rigs 'di thog ma med pa yin pa'am /
sangs rgyas re re byung ba na sems can grang med pa mya ngan las 'das mod kyi /
de ltar na yang 'khor ba zad pa med pas mtha' yas pa'i phyir nam mkha' dang @# / /
'dra ste /
ri bo la sogs pa'i sgrib g.yo du ma yod kyang nam kha' la ni yongs su zad pa med do / /
zhes gsungs pa'i phyir /
legs bshad /
gser phreng ltar na /
'grel pa che chung gnyis dang a b+h+ya sogs kyis 'khor ba mtha' yod du 'dod kyang| mtha' med kyi phyogs 'thad pa yin te /
mtha' yod 'dod pa rnams kyi rigs pa ni /
rnams 'grel las /
'grib dang phul byung srid par 'jug /
mi mthun phyogs dang bcas nyid phyir / /
de goms pa las bdag 'gyur bas / /
la lar zag pa zad par 'gyur / /
zhes pa'i don du snang la /
de ni shes rgyud /
la lar chags sogs nyes pa dang bral ba byung srid pa tsam du sgrub pa yin zhing /
de ni sems can re re zhing sangs rgyas sgrub dgos pas de'i sgrub byed du mi 'gyur pa'i phyir /
des na 'khor ba la mtha' yod pa'i sgrub byed mthar thug ni dri ma blo bur ba dang sems kyi rang bzhin 'od gsal ba yin pas rkyen dang 'phrad na gnyen po skye rung dang sgrib pa spang rung tsam yin la de tsam gyis 'khor ba'i mtha' yod par sgrub mi nus pa'i phyir /
'bas bu 'byung rung 'byung nges la 'khrul pa'i phyir ro / /
gnyis pa gzhung don ni /
byang chub sems dpa' las gzhan pa'i rgyud la lam shes mi skye ba ma yin te /
sems can thams cad kyi rgyud la sangs rgyas kyi rigs kyis khyab pa'i phyir /
khams gsum las 'dod chags dang bral ba'i nyan rang dgra bcom pa dang 'dod chags dang ma gral ba'i phyi rol pa chos can /
khyod la sangs rgyas kyi rigs kyis khyab pa yin te /
khyod sangs rgyas thob phyir du lam shes sgom dgos kyi gang zag yin pa'i phyir /
de rnams kyis sangs rgyas thob phyir du lam shes sgom dgos te /
sems can thams cad sangs rgyas pa'i dus srid pa'i phyir te /
thar thug theg pa gcig tu grub pa'i phyir /
mthar thug theg pa gcig tu grub pa la mthar thug theg pa gsum du grub par ston pa'i 'dos mi gnod de /
de 'dra ba de drang don dgongs pa can yin gyi nges don mtshan nyid pa ni ma yin no / /
zhes shing rta chen po mgon po klu sgrub dant thogs med kyi lugs las 'byung ba'i phyir kho na re /
lhas byin tshad mas ma dmigs pa'i sa phyogs chos can /
sems can thams cad sangs rgyas pa'i dus srid par thal /
mthar thug theg pa gcig tu grub pa'i phyir /
'dod na /
de chos can /
sems can thams cad yod par thal lo / /
'dod na /
de chos can /
lhas byin yod par thal lo / /
'dod pa'i phyir na /
ma khyab /
lhas byin chos can /
sems can thams cad yod na /
khyod yod dgos par thal /
mthar thug theg pa gcig tu thams cad kyi khongs su gtogs pa'i phyir na ma khyab ste /
chos de dang phan tshun tha dad du gyur pa'i lhas byin dang /
rang rgyud kyi sgrib pa sogs sbyar nas /
skyon 'phen tshul shes par bya'o / /
gnyis pa lam shes kyi ngo bo ston pa la /
khyad par gsum ldan gyi lam shes de yang nyon mongs spang bya'i gtso bor mi byed pa sogs rang bzhin khyad par can dang ldan no / /
zhes 'chad pa la /
mdo las /
kho bos ni de dag gis dge ba'i phyogs la bar chad mi byed de /
zhes gsungs /
de'i don 'chad pa la /
rang bzhin du ni /
zhes dang /
byang chub te sems bskyed pa ni /
khor ba ji srid par sems can gyi don byed par zhugs pa nyid kyis nyon mongs pa rnam pa thams cad du spangs pa ma yi par shes bya ba ni rang bzhin yin no / /
zhes gsungs /
de'i skabs su mtha' dpyad pa la /
'od na nyon mongs pa rnam pa thams cad du spangs pa ma yin pa /
zhes 'chad na /
skabs 'dir bstan gyi mi spangs rgyu'i nyon mongs de gang zhen /
de la byang sems 'phags pa gzhan don du 'khor ba skye ba len pa'i rgyu bshad pa dang /
de brgal lan gyi sgo nas gtan la dbab pa dang nyis las /
dang po la /
bstan bcos las gsungs tshul dang /
mdo las gsungs tshul gnyis las /
dang po ni /
nyi snyang las /
bag la nyal thams cad nas thams cad du me dpa ni ma rig pa dang lta bas bsdu pa'i bag la nyal @# / /
yin gyi /
byang chub sems dpa' ni bsam bzhin du srid pa len pa'i phyir /
'dod pa dang srid pa'i zag las bsdus pa ni ma yin no / /
zhes dang /
bag la nyal kukn 'joms pa dang /
zhes pa'i thad kyi 'grel chen las /
ma rig pa dang lta bas bsdus pa'i bag la nyal spyong gi 'dod pa dang srid pa'i zag pa ni ma yin ter /
bsam bzhin du srid par skye ba len pa'i phyir zhes dman lam d+s+ngon du ma song ba'i byang sems 'phags pas bden 'dzin du gyur pa'i ma rig pa dang /
'jig lta'i bag la nyal spang bya'i gtso bor byed cing /
des 'dod pa'i sas bsdus kyi 'dod chags dang /
gzugs kyi sas bsdus kyi 'dod chags nyid po de gzhan don du 'khor bar skye ba len pa'i rgyur dgos par gsung /
gnyis pa la blo gros rgya mtshos zhus pa'i mdo las gsungs tshul dang /
dpal phreng gi mdo las gsungs tshul gnyis las /
dang po ni /
de nyid las /
de dag gi 'khor ba'i rgyu dge ba'i rtsa ba dang /
tshugs par ldan pa'i nyon mongs pa de gang zhe na /
'di lta ste /
bsod nams kyi tshogs yongs su 'tshol pas mi ngoms pa dang /
bsam bzhin du srid par skye ba yongs su 'dzin pa dang /
sangs rgyas dang phrad pa don du gnyer ba dang /
sems can yongs su smin par bya ba'i phyir mi skyo ba dang /
dam pa'i chos 'dzin pa la brtson pa dang /
sems can gyi bya ba ci yod pa la 'grus pa dang /
chos la chags pa'i bsam pa dang /
ma bral ba dang /
pha rol du phyin pa' kun tu sbyor ba rnams mi 'dor ba ste /
zhes byang sems sa 'phags pa gzhan don du 'khor bar skye ba len pa'i rgyu brgyad gsungs /
'di dag dge rtsa yin na nyon mongs pa ma yin pas dge rtsa dang mtshungs ldan gyi nyon mongs pa zhes gsungs pa mi 'thad par 'gyur ram zhes pa'i gri ba ni /
mdo de nyid las /
bcom ldan 'das gang gi tshe dge ba'i rta ba lags na de rgyu ci'i slad du nyon mongs pa zhes bgyi /
zhes gsungs /
de rnams nyon mongs pa dngos min kyang nyon mongs pa'i ming gis 'dogs pa'i rgyu mtshan yod de /
de nyong mongs pa dang byed las mtshugs pa'i phyir te /
nyon mongs pas rang rgyud ldan gyi gang zag khyams gsum du sbyor bar byed la /
'dis kyang de ltar sbyor bar byeds pa'i phyir /
zhes 'chad pa la /
blo gros rgya mtsho 'di ltar de lta bu'i rang bzhin gyi nyon mongs pa de dag gis byang chub sems dpa' khams gsum du kun tu sbyor la /
khams gsum po yang nyon mongs pa las byung ba yin no zhes gsungs /
btags pa'i dgos pa mdos dngos su ma zin kyang don thob 'di yin te /
byang sems 'phags pa ni gzhan don lhur len pa yin no zhes shes par bya ba'i ched yin pa'i phyir te /
des gzhan don du srid par nyid mtshams sbyor ba'i phyir /
rang don du nyon mongs pa yang mi spang bar shes par bya ba'i ched yin pa'i phyir| dngos la gnod byed yod de /
des sems nye bar nyon mongs par byed mi nus pa'i phyir /
zhes 'chad pa la /
de nyid las /
ji srid khams gsum kun tu sbyor bas yin gyi sems nye bar nyon mongs pas ni ma yin no / /
zhes gsungs /
gnyis pa ni /
mdo de nyid las /
bcom ldan 'das der na len pa'i rkuen gyis zag pa dang bcas pa'i las kyi rgyu las srid pa gsum 'byung ba de bzhin du bcom ldan 'das ma rig pa'i bag chags kyi sa'i rkyen gyis /
zag pa me dpa'i las kyi rgyu las byung ba dgra bcom pa dang rang sangs rgyas dang dbang thob pa'i byang sems rnams kyi yid kyi rang bzhin gyi lus gsum 'byung ste /
zhes gsungs pas kyang nyon mongs pa'i bag chags sam /
ma rig bag chags kyis dang /
zag med kyi las rang rgyu shes sgrib rtsam la brten nas byung ba'i kun slong gi rtsol ba phra mor gyur pa'i sems byung sems pa gnyis /
nyan rang dgra bcom dag zhing dang /
dag sa la gnas pa'i byang chub sems dpa' gzhan don du 'khor bas skye ba len pa'i rgyur gsungs so / /
gnyis pa la byang sems 'phags pa'i rgyud kyi snying rje chen po dang @# / /
smon lam sogs byang sems 'phags pas ched du gnyer nas mi spong rgyu 'i nyon mongs yin zer ba dang /
kha cig srid pa'i skya ba de de yin zer ba dang /
kha cig blo grod rgya mtshos zhus pa'i mdo las gsungs pa'i byang 'phags 'khor bar skye ba len pa'i rgyu brgyad po de de yin zer ba rnams mi 'thad de /
byang sems 'phags pa'i ched du gnyer nas mi spong rgyu'i skabs 'dir bstan gyi nyon mongs yin na /
nyon mongs ma tshan nyid pa yin dgos pa'i phyir dang /
de yin na /
nyan rang slob pa 'phags pa'i rang nyid spang bya'i gtso bor byas nas spong bas kyab pa'i phyir te /
nyan rang slob pa 'phags pas skabs 'dir bstan gyi nyon mongs spang bya' gtso bor byas nas spong /
byang sems 'phags pas de de ltar mi spang ba'i rgyu mtshan gyis byang sems 'phags pa'i rgyud kyi lam shes de nyan rang gi lam las rang bzhin gyi sgo nas khyad par du 'phags pa yin te /
nyon mongs pa rnam pa thams ca du spangs pa ma yin pa'i zhes bya ba ni rang bzhin no /
zhes dang nyid snang las /
rang bzhin ji ltar nyan thos la sogs pa'i lam gyi 'bras bu dang lam gyi rtogs pa so sor nges pa de ltar byang chub sems dpa' rnams kyi lam shes pa nyid ni ma yin te /
nyon mongs pa rnam pa thams cad du spong ba ma yin pa'i phyir /
zhes rang gi ngo bo'i khyad par du 'phags pas gang gsungs pa yin no / /
zhes gsungs pa'i phyir ro / /
rong '+TIk pa na re /
bag la nyal gyi nyon sgrib de byang sems 'phags pas ched du gnyer nas mi spong rgyu'i nyon mongs pa dang /
ma rig bag chags kyis de bag la nyal gyi nyon sgrib mtshan nyid par 'dod pa mi 'thad de /
bag la nyal gyi nyon sgrib de des ched du gnyer nas spong ba'i phyir te /
de shes sgrib yin pa'i phyir te /
ma rig bag chags kyis de bag la nyal gyi nyon sgrib yin pa'i phyir kha cig /
nyon mongs pa'i bag chags de bag la nyal gyi nyon sgrib yin zer na /
de'i bag la nyal gyi nyon sgrib nyon sgrib ma yin par thal /
dam bca' de'i phyir /
'dod na /
de chos can /
de yin na /
nyon sgrib ma yin pas khyab par thal lo / /
'dod na /
nyon sgrib gyi sa bon chos can /
der thal /
de'i phyir chos can de yin pa'i phyir /
'dod mi nus te /
nyan thos dgra bcom pas de spangs pa'i phyir te /
des nyon sgrib pa ma lus par spangs pa'i phyir kha cig /
byang sems 'phags pas 'khor bar skye ba len pa'i rgyu'i gtso bor gyur pa'i nyon mongs yod zer na /
las nyon gyis 'khor bar skye ba len pa'i byang 'phags yod par thal /
dam bca' 'thad pa'i phyir /
'dod mi nus te /
rgyud bla ma las /
'phags pas 'chi dang na ba dang / /
zhes sogs gsungs pa'i phyir /
kho na re /
dam bca' der thal /
der gyur pa nyon sgrib yod pa'i phyir te /
der gyur pa'i shes sgrib yod pa'i phyir de| der gyur pa'i ma rig bag chags kyis yod pa'i phyir byang 'phags ma rig bag chags kyis dang zag med kyi las la brten nas 'khor bas skye ba len pa'i phyir zer na /
byang sems 'phags pa' nyon mongs pa'i dbang gis /
'khor thar skye ba len par thal /
de nyon sgrib kyi dbang gis der skye ba len pa'i phyir te /
de shes sgrib kyi dbang gis der skye ba len pa'i phyir /
khyab pa khas /
der thal /
de shes sgrib la brten nas der skye ba len pa'i phyir te /
de ma rigs bag chags kyis la brten nas der skye ba len pa'i phyir /
kho na re /
las dbang gi 'khor bar skye ba len pa'i byang 'phags yod par thal /
de 'khor bar skye ba len pa'i rgyur gyur pa' las yod pa' phyir na ma khyab /
kho na re /
las nyon gyis dbang gi byung ba'i byang 'phags kyi skye ba med par thal| de las nyon gyi dbang gis skye ba len pa'i phyir /
'dod mi nus te /
byang sems sbyor lam pa tshe de la mthong lam thob pa'i byang sems mthong lam pa'i skye ba de de yin pa'i phyir /
byang sems sbyor lam pa'i skye ba de de yin pa gang zhig /
de gnyis lus @# / /
rten gcig pa'i phyir na ma khyab /
des na rang lugs ni /
'dod pa'i sas bsdus kyi 'did chags dang gzugs kyi sas bsdus kyi 'dod chags de dman lam sngon du ma song ba'i byang sems 'phags pa'i ched du gnyer nas mi spong rgyu'i skabs 'dir bstan gyi nyon mongs yin te /
de 'dod pa'i khams su skye ba len pa'i tshe dang rgyud kyi 'dod pa'i 'dod chags de'khor los sgyur pa'i rgyal po sogs kyi tshul bzung nas sras stong bskrun pa sogs gzhan don byed pa'i yan lag tu sgyur bar byed pa dang /
gzugs su skye ba len pa'i tshe rang rgyud kyi srid pa'i zag pa de gzhan don byed pa'i yan lag tu sgyur bar byed pa'i phyir /
dman lam sngon /
du ma song ba'i byang 'phags chos can /
khyod kyi rgyud kyi lam shes de nyan rang gi lam las rang bzhin gyi sgo nas khyad par du 'phags pa yin te /
khyod rang rgyud kyi 'dod pa'i zag pa dang srid pa'i zag pa gzhan don byed pa'i yan lag tu sgyur bar byed pa'i rgyal sras 'phags pa yin pa'i phyir /
gsum pa byed las kyi khyad par bshad pa ni /
gong du bshad pa de lta bu'i rang bzhin dang ldan pa'i lam shes de yang dus ma yin par yang dag pa'i mtha' mngon du mi byed pa sogs byed las khyad par can dang ldan no / /
zhes 'chad pa la /
mdo las khyad par du 'phags pa'i chos rnams las mchog tu khyad pa'i chos rnams thob par bya'o / /
zhes gsungs /
de'i don 'chad pa la /
de'i don 'chad pa la /
de yi las /
zhes dang /
de'i 'og tu de lta bu'i rang bzhin can gyi las ni yang dag pa'i mtha' mngon du mi byed pa dang /
shes rab dang thabs la mkhas pas sems can yongs su ma bsdus pa yong su sdus pa la sogs pas byed pa yin no / /
zhes gsungs /
dman lam sngon du ma song ba'i byang sems 'phags pa chos can /
khyod kyi rgyud kyi lam shes de nyan rang gi lam las byed las kyi sgo nas khyad par du 'phags pa yin te /
khyod sems can 'khor du yongs su ma bsdus pa rnams yongs su sdus cing smin 'grol la 'god par byed pa'i rgyal sras 'phags pa yin pa'i phyir te /
rang don du yang dag pa'i mtha' mngon du mi nyed pa dang chos thams cad bden med du rtogs pa'i shes rab dang /
thams snying rje chen po dang ldan pa'i rgyal sras 'phags pa yin pa'i phyir /
! gnyis pa yan lag can gyi lam shes bshad pa la /
lus rnam gzhag tu /
mog mog pos byed la sogs dang /
slob ma bse ru'i lam gang dang /
zhes 'chad na /
lam shes kyi yan lag bshad pa'i 'og tu lam shes 'chad pa'i rgyu mtshan gang zhe na /
de'i rgyu mtshan yod de /
lam shes kyi yan lag ma thob par lam shes mi 'thob pa'i rgyu mtshan gyis de ltar bshad pa'i phyir /
'do na /
lam shes dngos de gang zhe na /
'di la nyan thos kyi lam shes pa'i lam shes /
rang rgyal gyi lam shes pa'i lam shes /
byang sems kyi lam shes pa'i lam shes dang gsum las /
dang po la lam shes dngos dang /
de'i rgyu shes 'byed cha mthun gnyis las /
dang po la /
mdo las gsungs tshul dang /
bstan bcos kyis 'grel tshul gnyis las /
dang po ni /
brgya byin gyis byang chen sher phyin gang zhes rab 'byor la dris pa'i lan du /
ko'u shi ka de la byang chen sher phyin gang zhe na /
'di la byang chen rnam pa thams cad mkhyen pa nyid dang ldan pa'i sems bskye dpas de mi dmigs pa'i tshul gyis gzugs ni mi rtag pa nyid du yid la bya'o / /
sdug bsngal ba nyid dang /
bdag med pa nyid dang /
zhi ba nyid dang /
nad nyid dang /
'bras nyid dang /
zug rdu nyid dang /
sdig pa nyid dang /
pha rol nyid dang /
'jig pa'i chos can nyid dang /
g.yo ba nyid dang /
rab tu 'jig pa nyid dang /
'jigs pa nyid dang /
'gog ba'i nad nyid dang /
nye bar 'tshe ba nyid du yid la bya'o / /
zhes sogs gsungs pa'i phyir /
gnyis pa la /
mtshams sbyar rtsa ba 'grel pa'o / /
dang po ni /
gong du de ltar @# / /
lam shes kyi rten la sogs pa'i yan lag rnams brjod pa'i 'og tu /
nyan thos kyi lam shes pa'i lam shes sogs 'chad pa'i rgyu mtshan yod de /
lam shes kyi skabs su byang chub sems dpa'i theg pa gsum gyi lam thams cad rang rgyud la bskyed nas lam thams cad rdzogs par shes par bya dgos pa'i rgyu mtshan gyis de ltar bstan pa'i phyir /
zhes mtshams sbyor ba la /
de ltar rten la sogs pa brjod nas lam shes pa nyid kyi skabs su lam thams cad rdzogs par bya dgos pas /
nyan thos kyi lam /
zhes gsungs /
lam shes gsum gyi nang nas dang por nyan thos kyi lam shes pa'i lam shes 'chad pa'i rgyu mtshan yod de /
skyes bu gsum gyi lam nyams len gyi rim pa dang mthun par bstan pa'i phyir te /
skyes bu chen po'i lam rim rgyud la skyes pa la skyes bu 'bring dang thun mong ba'i blo sbyong ba de sngon du 'gro dgos par shes par bya ba'i phyir du de ltar bstan pa'i phyir /
gnyis pa la /
mdo de dag gi don bshad pa'i sgo nas nyan thos kyi lam shes pa'i lam shes bshad pa la /
lam shes nyid kyi tshul la ni /
zhes sogs gsungs /
gsum pa la shes par byed pa'i lam dang /
de shes par bya ba'i tshul gnyis las /
dang po la /
kin nas nyon mongs phyogs kyi bden pa'i rnam pa dang /
rnam byang phyogs kyi bden pa'i rnam pa gnyis las| dang po la /
so so'i rnam pa dang /
thun mong ba'i rnam pa gnyis las /
dang po la /
sdug bden gyi rnam pa dang /
kun 'byung bden pa'i rnam pa gnyis las /
dang po la /
mdo las /
gzugs ni mi rteg pa nyid du yid la bya'o / /
sdug bsngal ba nyid dang / /
bdag med pa nyid dang /
zhi ba nyid dang /
zhes gsungs /
de'i don 'chad pa la /
de la sdug bsngal gyi bden pa'i go rim bzhin du /
mi rtag pa dang /
sdug bsngal ba dang /
stong ba dang /
bdag med pa ste /
de dag gi mtshan nyid zhi ba'i rnam pa bzhi dag dang /
zhes gsungs| gnyis pa kun 'byung bden pa'i rnam pa bzhi ston pa la /
nad nyid dang /
'bras nyid dang /
zug rdu nyid dang /
sdig pa nyid dang /
zhes gsungs /
de'i don 'chad pa la /
kun 'byung ba'i bden pa'i rgyu dang /
kun 'byung ba dang /
rab tu skye ba dang /
rkyen gyi ngo bo nyid dang /
nad dang /
'bras dang /
zug rdu dang /
sdig pa'i rnam pa rnams dang /
zhes gsungs /
gnyis pa thun mong ba'i rnam pa ston pa la /
a pha rol nyid dang /
'jir pa'i chos can nyid dang /
g.yo ba nyid dang /
rab tu 'jig pa nyid dang /
'jigs pa nyid dang /
'go ba'i nad nyid dang /
nye bar 'tsho ba nyid du yid la bya'o / /
zhes gsungs /
de yi don bshad pa la /
yid 'byung ba dang /
'dod chags dang bral bar bya ba dang 'gog pa'i phyir zhugs pa yin no / /
zhes 'byung ba'i phyir /
sdug bsngal dang kun 'byung gi bden pa de dag nyid so so'i yid 'byung ba'i mtshan nyid dag gis pha rol dang 'jig pa'i chos can gyi rnam pa'i ngo bo nyid dag dang /
'dod chags dang bral ba dag gi ngo bo g.yo ba dad rab tu 'jig pa'i rnam pa dag dang /
'gog pa'i rang gi ngo bo 'jigs pa dang /
nad 'go ba dang /
'tshe ba'i rnam pa rnams dang /
zhes gsungs /
gnyis pa la 'gog bden gyi rnam pa dang /
lam bden gyi rnam pa gnyis las /
dang po 'gog bden gyi rnam pa bzhi ston pa la /
rnam mkhyen dang ldan pa'i sems bskyed pas de mi dmigs pa'i tshul gyi ma rig pa 'gag pas 'du byed 'gag pa ni bdag med pa nyid du yid la bya'o / /
zhi ba nyid dang /
dben pa nyid dad /
ston pa nyid dang /
mtshan ma med pa nyid dang /
smon pa med pa nyid dang /
mngon par 'du bya ba med pa nyid du yid la bya'o / /
zhes gsungs| de'i don 'chad pa la /
'gog pa'i bden pa'i 'gog pa'i rang gi ngo bo bdag med pa dang /
zhi ba dang /
gya nom pa'i rnam pa'i bdag nyid dben pa dang /
nges par 'byung ba'i mtshan nyid stong ba nyid dang /
mtshan ma med pa dang smon pa med pa @# / /
mngon par 'du byed pa med pa'i rnam pa dag dang / /
zhes gsungs /
gnyis pa lam bden gyi rnam pa bzhi ston pa la /
byang chen rnam mkhen dang ldan pa'i sems /
bskyed pas de mi dmigs pa'i tshul gyis dran pa nye bar bzhag pa bzhi bsgom mo| /
zhes pa nas /
ma 'dres pa bco brgyad kyi bar dang /
byang chen rnam mkhyen dang ldan pa'i sems bskyed pas de mi dmigs pa'i tshul gyis sbyin pa'i pha rol tu phyin pa la spyod /
ces sogs dang /
yang byang chen sher phyin la spyod pa'i cho chos gang gis chos rnams sbyor bar byed pa dang /
chos kyis chos rnams snyoms par byed pa dang /
yongs su rdzogs par byed pa dang /
yongs su rgyas par byed pa la so sor ba rtags pas bdag med pa na chos thams cad ni de tsham ste bdag gam bdag gi ba dang bral ba'o| /
zhes sogs dang /
yang btsun pa rab 'byor ji ltar yongs su bsdo ba'i sems byang chub kyi sems dang 'grogs pa ma yin /
ji ltar na byang chub kyi sems yongs su bsdo ba'i sems dang 'grogs pa min /
ji ltar na yongs su bsdo ba'i sems byang chub kyi sems la med cing mi dmigs /
ji ltar na byang chub kyi sems yongs su bsdo ba'i sems la med cing mi dmigs zhes dris pa'i len du ko'u shi ka yongs su bsdo ba'i sems gang yin pa de ni sems ma yin no zhes sogs nas /
bsam gyis mi khyab pa gang yin pa de ni sems ma yin te sems ma yin pa de ni sems ma yin pas yongs su bsdo ba med do / /
ko'u shi ka 'di ni byang chen sher phyin no / /
zhes gsungs /
de'i don bshad pa la /
lam gyi bden pa'i lam dang /
rigs ba dang /
sgrub pa dang /
nges par 'byin pa'i rnam pa rnams / /
zhes gsungs /
gnyis pa lam shes par byed pa'i tshul de ston pa la /
ngo bo nyid mi dmigs pa'i sgo nas lam shes pa nyid kyi skabs su nyan thos rnams kyi lam yin pas byang chub sems dpas de ltar yongs su shes par bya'o| /
zhes gsungs /
de yang /
'phags pa'i bden pa bzhi dag gi /
rnam pa /
zhes pas shes par bya ba'i nyan thos kyi lam shes bstan nas /
lam shes nyid kyi tshul la ni /
mi dmigs sgo nas ni nyan thos lam 'di shes par bya / /
zhes pas /
nyan thos kyi lam shes par byed pa'i tshul de bstan nas /
theg chen sems bskyed dang bsdo ba gnyis shugs la bstan no / /
'di'i skabs su mtha' cung zad dpyad pa la /
rod TIk pas nyan thos kyi lam bden stong du mngon sum du rtogs pa'i ye shes de nyan thos kyi lam shes pa'i lam shes kyi mtshan nyid zer na /
theg chen gyi mthong lam bar chad med lam chos can /
mtshon bya der thal /
mtshan nyid de'i phyir /
kha cig /
theg chen 'phags pa'i rgyud kyi rnal 'byor mngon sum gang zhig /
nyan thos kyi rtogs rigs su gnas pa / /
de'i mtshan nyid zer ba mi 'thad de /
byang 'phags kyi rgyud kyi gang zag gi bdag med don sbyi'i tshul gyis rtogs pa'i mkhyen pa de nyan thos kyi lam shes pa'i lam shes yin pa'i phyir te /
de yod pa'i phyir te /
de'i rgyud kyi gnyis stong don sbyi'i tshul gyis rtogs pa'i mkhyen pa yod pa'i phyir te /
de'i rgyud la gnyis stong rtogs pa'i zag bcas sgom lam yod pa'i phyir te /
de'i phyir de dag gi shes bya'i sgrib pa'i gnyen po nyid du sgom pa'i lam zag pa dang bcas pa dang zag pa med pa gnyis yin pas lam rnam pa gsum mo / /
zhes gsungs pa'i phyir /
kha cig /
khyad chos gsum gyis zin pa'i sgo nas mi rtag sogs bcu drug mngon sum du rtogs pa'i ye shes gang zhig /
gdul bya nyan thos kyi rigs can rjes su gzung ba'i phyir du shes par bya ba'i mngon rtogs /
de'i mtshan nyid zer ba mi 'thad de /
stong nyid mngon sum rtogs pa'i nyan thos dgra bcom pa'i rtogs pa sdon du song ba'i byang sems tshogs lam pa'i rgyud kyi mi rtag sogs bcu drug mngon sum du rtogs pa'i ye shes de nyan thos kyi lam shes pa'i lam shes @# / /
ma yin te /
byang sems 'phags pa'i rgyud kyi gang zag gi bdag med mngon sum du rtogs pa'i mkhyen pa des mi rtag sogs bcu drug mdon suM ma dum rtogs pa'i phyir /
kha cig /
nyan thos kyi rtogs rigs su gnas pa'i theg chen 'phags pa'i mkhyen pa de'i mtshan nyid du gsungs /
de la kha cig /
nyon sgrib spangs pa'i spangs /
pa don du gnyer ba'i theg chen gyi mthong lam chos can /
mtshan nyid der thal /
mtshon bya de'i phyir /
'dod na /
de chos can /
nyan thos kyi shes rab kyi rtogs rigs su gnas par thal /
'dod pa'i phyir /
'dod mi nus te /
nyan thos kyi thabs kyi rtogs rigs su gnas pa'i phyir /
der thal /
nyon sgrib spangs pa'i spangs pa don du gnyer ba'i nyan thos kyi mthong lam de nyan thos kyi thabs yin pa'i phyir te /
nyan thos kyi sems bskyed de nyan thos kyi thabs yin pa'i phyir /
zhes zer zhing /
kho rang gi lugs la nyan thos kyi shes rab kyi rtogs rigs su gnas pa'i /
zhes sogs dang /
des rang rgyal la rigs 'dra zer na /
nyan thos kyi thabs yin na /
nyan thos kyi shes rab ma yin dgos 'khor du byung ba'i shes rab chos can /
der thal /
de'i phyir /
rtags khas /
gnyis pa grub ste /
chos can de yin pa'i phyir /
der thal /
de yod pa'i phyir /
kha cig /
nyan thos kyi lam shes pa'i lam shes dang /
rang rgyal gyi lam shes pa'i lam shes gnyis 'gal zer na /
byang 'phags kyi rgyud kyi gang zag gi bdag med mngon sum du rtogs pa'i mkhyen pa chos can /
nyan thos kyi de ma yin par thal /
rang rgyal gyi de yin pa'i phyir te /
rang rgyal gyi rtogs rigs su gnas pa'i theg chen 'phags pa'i mkhyen pa yin pa'i phyir /
der thal /
gang zag gi bdag med de rang rgyal slob pa 'phags pa'i bsgom bya'i gtso bo yin pa'i phyir te /
gang zag gi bdag 'dzin de'i spang bya'i gtso bo yin ba'i phyir te /
'khor ba'i rtsa bar gyur pa'i nyon mongs can gyi ma rig pa de de yin pa'i phyir te /
'khor ba de de yin pa'i phyir te /
thar pa de de'i thob bya'i gtso bo yin pa'i phyir te /
des thar ba thob bya'i gtso bor byed pa'i phyir /
ma grub na /
rang rgyal slob pa 'phags pa chos can /
khyod kyis thar pa thob bya'i gtso bor byed par thal /
khyod theg dman slob pa yin pa'i phyir /
kho na re /
byang sems kyi lam shes pa'i lam shess dang /
nyan thos kyi lam shes pa'i lam shes gnyis mi 'gal bar thal /
byang sems kyi rtogs rigs dang nyan thos kyi rtogs rigs mi 'gal ba'i phyir te /
byang sems 'phags pa'i bsgom bya'i gtso bo dang nyan thos slob pa'i bsgom bya'i gtso bo mi 'gal ba'i phyir te /
bdag med de de gnyis ka'i bsgom bya'i gtso bo yin pa'i phyir te /
de byang 'phags kyi de yin pa'i phyir te /
byang 'phags kyis de bsgom bya'i gtso bor byad pa'i phyir /
ma grub na /
byang 'phags chos can /
der thal /
khyod kyis chos kyi bdag med bsgom bya'i gtso bor byed pa'i phyir na ma khyab ste /
theg chen gyi mthong lam bar chad med lam chos can /
khyod kyis bdag med dngos su rtogs par thal /
khyod kyis chos kyi bdag med dngos su rtogs pa'i phyir /
khyab pa khas /
'dod na /
bdag med chos can /
don dam bden pa yin par thal /
theg chen mthong lam bar chad med lam gyi dngos gzhal yin pa'i phyir /
'dod mi nus te /
kun rdzob bden pa yin pa'i phyir te /
nyan thos mthong lam bar chad med lam gyi dngos gzhal yin pa'i phyir te /
des khyod dngos su rtogs pa'i phyir /
ma grub na /
de chos can /
der thal /
gang zag gi bdag med dngos su rtogs pa'i phyir /
khyab pa khas /
kho na re /
nyan thos slob pa 'phags pa'i thob @# / /
bya'i gtso bo yin na /
byang sems 'phags pa'i de ma yin dgos par thal /
de gyis 'gal ba'i phyir te /
de gnyis kyi spang bya'i gtso bo 'gal ba'i phyir /
rtags khas /
'dod na /
byang chub gsum po gang rung chos can /
der thal /
de'i phyir te /
des khyod thob bya'i gtso bor byed pa'i phyir /
ma grub na /
de chos can /
der thal /
theg dman gyi byang chub thob bya'i gtso bor byed pa'i phyir na ma khyab ste /
theg chen gyi mthong lam bar chad med lam chos can /
gang zag gi bdag med dang chos kyi bdag med gang rung dngos su rtogs par thal /
chos kyi bdag med dngos su rtogs pa'i phyir /
khyab pa khas /
des mtshon nas thar pa chos can /
nyan thos slob pa'i thob bya'i gtso bo ma yin par thal /
cig shos yin pa'i phyir te /
des thob bya'i gtso bor byed pa'i phyir /
ma grub na /
byang sems 'phags pa chos can /
der thal /
rang gi thob bya'i gtso bor gyur ba'i thar pa thob bya'i gtso bor byed pa'i phyir /
zer na ma khyab ste /
skabs dang por chos can /
khyod kyis lam shes dngos kyi bstan bya'i gtso bor byed par thal /
khyod kyis rang gi bstan bya'i gtso bor gyur ba'i lam shes dngos kyi bstan bya'i gtso bor byed pa'i phyir /
khyab pa khas /
der thal /
khyod kyi dngos kyi bstan bya'i gtso bor gyur ba'i de yod pa'i phyir te /
rnam mkhyen de de yin pa'i phyir /
kha ceg /
rang gi thob bya'i gtso bor gyur ba'i thar pa chos can /
nyan thos slob pa'i thob bya'i gtso bo ma yin par thal /
byang sems 'phags pa'i de yin pa'i phyir te /
des khyod thob bya'i gtso bor byed pa'i phyir /
ma grub na /
byang sems 'phags pa chos can /
rang gi thob bya'i gtso bor gyur ba'i thar pa thob bya'i gtso bor byed par thal /
khyod kyi thob bya'i gtso bor gyur pa'i thar pa yod pa'i phyir na /
'dod de /
chos can de dang gcig yin pa'i phyir /
de la rang rgyal dang nyan thos kyi mthong lam bar chad med lam dang /
theg chen gyi mthong lam bar chad med lam sbar nas mtshungs par bya'o / /
kho na re /
nyon sgrib spangs pa'i spangs pa chos can /
nyan thos slob pa'i thob bya'i gtso bo ma yin par thal /
byang sems 'phags pa'i de yin pa'i phyir /
khyab pa khas /
der thal /
des khyod thob bya'i gtso bor byed pa'i phyir /
ma grub na /
byang 'phags chos can /
der thal /
khyod kyis de mthar thug thob bya'i gtso bor byed pa'i phyir na ma khyab /
kho na re /
rnam mkhyen chos can /
byang sems 'phags pa'i de ma yin par thal /
cig shos yin pa'i phyir /
de'i thob bya gang zhig /
de'i thob bya phal pa ma yin pa'i phyir te /
de'i thob bya mthar thug yin pa'i phyir na ma khyab /
bden 'dzin di nyan thos slob pa 'phags pa'i spang bya'i gtso bo yin par thal /
de de'i spad bya gang zhig /
de de'i spang bya phal pa ma yin pa'i phyir /
khyab pa 'grig /
'dod na /
bden med de de'i bsgom bya'i gtso bo yin par thal lo / /
kho na re /
sangs rgyas 'phags pa'i rgyud kyi rnam thar sgo gsum gyi mkhyen pa chos can /
nyan thos kyi rtogs rigs su mi gnas par thal /
byang sems kyi rtogs rigs su gnas pa'i phyir /
khyab pa khas /
der thal /
byang sems 'phags pa la yod pa dang rjes su mthun pa'i rnam mkhyen gyi shes rnam yin pa'i phyir zer na ma khyab /
der thal /
de'i rgyud kyi lam shes kyi rnam pa so bzhi'i nad tshan yin pa'i phyir des na /
rang lugs la /
mtshan nyid /
dbye ba /
sa mtshams /
byang sems 'phags pas nyan thos kyi lam shes par byed pa'i tshul lo / /
dang bo ni /
sems bskyed bsdo ba stong nyid rtogs pa'i shes rab gsum gyis zin pa'i sgo nas gdul bya nyan thos kyi rigs can rjes su gzung ba'i phyir du shes par bya ba'i mngon rtogs kyi rigs su gnas pa'i theg chen 'phags pa'i mkhyen pa de /
nyan thos kyi lam shes pa'i lam shes kyi mtshan nyid /
gnyis pa ni /
de la byang sems 'phags pa'i rgyud kyi de dang /
sangs rgyas @# / /
'phags pa'i rgyud kyi de gnyis su yod /
gsum pa ni /
theg chen mthong lam nas sngas rgyas kyi sa'i bar du yod /
bzhi ba ni /
byang sems 'phags pas nyan thos kyi lam shes par byed pa'i tshul yod de /
des mi rtag sogs bcu drug mngon sum du rtogs pa'i ye shes de nyid rang rgyud la bskyed pa'i sgo nas sbyor ba'i dus su sems bskyed /
dngos gzhi'i dus su de dag gi ngo bo bden par mi dmigs par rtogs pa dang /
mjug tu bsdo ba ste khyad chos gsum ldan du shes par byed pa'i phyir| gzhung don ni /
byang sems 'phags pas sems bskyed bsdo ba stong nyid rtogs pa'i shes rab gsum gyis zin pa'i sgo nas mi rtog sogs bcu drug mngon sum du rtogs pa'i ye shes bsgom pa chos can /
dgos pa yod de /
gdul bya nyan thos kyi rigs can rjes su gzung bar bya ba'i ched yin pa'i phyir /
kho na re /
byang sems 'phags pa'i rgyud kyi stong nyid mngon sum du rtogs pa'i shes rab chos can /
nyan thos lam shes pa'i lam shes yin par thal /
mtshan nyid de'i phyir /
rtags grub ste /
de gdul bya nyan thos kyi rigs can rjes su gzung ba'i phyir du shes par bya ba'i mngon rtogs kyi rigs su gnas pa'i phyir /
de gdul bya rigs can gsum ka rjes su gzung ba'i phyir du shes par bya ba'i mngon rtogs kyi rigs su gnas pa'i phyir na ma khyab /
der thal /
rdzogs byang sgrub pa'i thabs su shes par bya ba'i mngon rtogs kyi rigs su gnas pa'i phyir zhes zer /
! gnyis pa de'i rgyu nges 'byed cha mthun 'chad pa la /
mdo las gsungs tshul dang /
bstan bcos kyi 'grel tshul gnyis las| dab po ni /
de nas bcom ldan 'das kyi tshe dang ldan pa rab 'byor la bka' stsa pa /
rab 'byor legs so legs so / /
de ltar byang chen rnams la sher phyin ston cing spro ba bskyed pa rab 'byor khyod kyang legs so / /
rab 'byor gyis gsol ba bcom ldan 'das bdag cag gis ni bka' drin dran par bgyis te / /
bka' drin mi dran par mi bgyi'o / /
de ni 'di ltar bcom ldan 'das sngon byang chub sems dpa'i spyad pa sbyod pa'i tshe sdon gyi de bzhin gshegs pa dgra bcom pa yang dag par rdzogs pa'i sngas rgyas rnams kyi drung na gnas pa'i nyan thos de dag gis pha rol tu phyin pa drug las gdams pa /
zhes sogs gsungs pa'i phyir /
gnyis pa la /
mtshams sar ba dang /
rtsa ba dang /
'grel pa gsum las /
dang po ni /
'o na /
nyan thos kyi lam shes pa'i lam shes kyi 'og tu de'i rgyu nges 'byed cha mthun 'chad pa'i rgyu mtshan gang zhe na /
de'i rgyu mtshan yod de /
bden bzhi mi rtag sogs bcu drug mngon sum du rtogs pa'i ye shes nyan thos kyi lam shes pa'i lam shes de thos kyi lam shes pa'i lam shes de thob pa la /
de'i rgyu nges 'byed cha 'thun thob pa sngon du 'gro dgos pa'i rgyu mtshan gyis de ltar bshad pa'i phyir /
zhes mtshams sbyor ba la /
bden pa bzhi yongs su shes pa ni nges par 'byed pa'i cha dang mthun pa rtogs pa sngon du 'gro ba can yin pas lam brjod nas nges par 'byed pa'i cha dang mthun pa /
zhes gsungs /
gnyis pa ni /
mdo 'di 'i don 'chad pa'i sgo nas nyan thos kyi lam shes pa'i lam shes kyi rgyu nges 'byed cha mthun bzhi ston pa la /
'phags pa nyan thos lam la ni / /
zhes sogs gsungs /
gsum pa ni /
gzugs la sogs pa'i phung po dang rang gi ngo bo nyid kyi zhes sogs gsungs /
de yang /
nyan thos kyi lam shes pa'i lam shes kyi rgyu zhes 'byed cha mthun de la /
drod /
rtse mo /
bzod pa /
chos mchog bzhi yod pa'i dad po de ston pa la ko'u shi ka gzugs ni gzugs kyis stong ngo / /
ko'u shi ka tshor ba dang /
'du she dang /
'du byed dang /
'du byed dang /
rnam par shes pa ni rnam par shes pas stong ngo / /
byang chub sems dpa' ni byang chub sems dpas stong ngo / /
ko'u shi ka gzugs kyi stong ba nyid gang yin pa dang /
tshor ba dang /
'du shes @# / /
dang| 'du byed rnams dang /
rnam par shes pa'is tong pa nyid gang yin pa dang /
byang chub sems dpa'i stong pa nyid gang yin pa de la gnyis su med cing gnyis su byar med do / /
zhes sogs gsungs /
de'i don 'chad pa la / /
'phags pa nyan thos lam la ni /
gzugs la sogs pa stong pa'i phyir /
stong pa nyid rnams dbyer med pas / /
dro ba /
zhes dang /
gzugs la sogs pa'i phung po rang rang gi ngo bo nyid kyis stong pa'i phyir /
stong pa nyid rnams phan tshun tha dad pa med pa dang| zhes gsungs /
gnyis pa de ston pa la /
de nas lha rnams kyi dbang po brgya byin gyis gnas brtan rab 'byor la 'di skad ces smras so / /
brtsun pa rab 'byor ji ltar byang chen sher phyin la gnas par mi bya /
rab 'byor gyis smras pa ko'u shi ka 'di la byang chen dmigs pa'i tshul gyis gzugs la gnas par mi bya'o / /
tshor ba dang 'du shes dang 'du byed dang rnam par shes pa la gnas par mi bya'o / /
zhes sogs gsungs /
de'i don 'chad pa la /
de dag mi dmigs pas /
rtse mor gyur pa dag tu 'dod /
ces dang /
gzugs la sogs pa snga ma bzhin du mi dmigs pa dang /
zhes gsungs /
gsum pa de ston pa la /
dmigs pa'i tshul gyis gzugs rtag ces bya bar gnas par mi bya'o / /
zhes sogs gsungs /
de'i don 'chad pa la /
de la rtag la sogs tshul gyis / /
gnas pa bkag pas bzod pa rnams / /
zhes dang /
de bzhin du gzugs la sogs pa la rtag pa'ang ma yin mi rtag pa yang ma yin no / /
zhes dmigs pa'i tshul gyis gnas pa bkag ba dang /
zhes gsungs /
bzhi pa de ston pa la| ko'u shi ka gzhan yang byang chen sa dang po la dmigs pa'i tshul gyis gnas par mi bya'o / /
zhes pa nas /
tshe dang ldan pa shA ri'i bu de ltar byang chen sher phyin la gnas par bya ste /
gnas pa med pa'i tshul gyis gnas par 'gyur ro / /
zhes pa'i bar gsugs| de'i don 'chad pa la /
sa bcu dag las brtsams nas ni / /
mi gnas rgyas par bstan pa yis / /
chos kyi mchog tu 'gyur bshad de / /
ci'i phyir zhe na sangs rgyas kyi / /
mkhyen nas chos rnams ma gzigs phyir / /
zhes dang /
gang gi phyir de bzhin gshegs pas byang chub mngon par rdzogs par sangs rgyas nas chos rnams ma gzigs pa zhes bya ba tshad ma'i skyes bu mi dmigs pa'i gtan tshigs kyi 'thad pas /
sa rab tu dga' ba la sogs pa la mi gnas pa rgyas par ji skad du bstan pa zhes bya ba'i rnam pa de rnams kyis go rim bzhin du bden pa'i dmigs pa la nges par 'byed pa'i cha dang mthun pa skye'o / /
zhes bya ba yin no / /
zhes gsungs /
gzhung don ni /
nyan thos kyi lam shes pa'i lam shes kyi rgyu nges 'byed cha mthun chos can /
khyod la du mar yod de /
khyod la nyan thos kyi rtogs rigs su gnas pa'i theg chen gyi sbyor lam drod sogs bzhi yod pa'i phyir /
des na /
nyan thos kyi rtogs rigs su gnas pa'i theg chen gyi don mngon rtogs de /
nyan thos kyi lam shes pa'i lam shes kyi rgyu nges 'byed cha mthun gyi mtshan nyid /
de la dbye na bzhir yod /
kho na re /
nyon sgrib spangs pa'i spangs pa don du gnyer ba'i theg chen gyi sbyor lam chos can /
mtshon bya der thal /
mtshan nyid de'i phyir /
'dod na /
de chos can /
nyan thos kyi shes rab kyi rtogs rigs su gnas par thal /
'dod pa'i phyir /
'dod mi nus te /
nyant hos kyi thabs kyi rtogs rigs su gnas pa'i phyir zer na /
byang sems sbyor lam pa'i rgyud kyi 'khor ba mtha' dag sdug bsngal gyi rang bzhin can du sgom pa'i blo chos can /
der thal /
de'i phyir /
de der thal| de'i rgyud kyi thar pa don gnyer gyi blo de nyan thos kyi thabs kyir togs rigs su gnas pa'i phyir /
'dod mi nus te /
de'i rgyud kyi 'khor ba mtha' dag sdug bsngal gyi rang bzhin can du rtogs pa'i blo de nyan thos kyi shes rab kyi rtogs rigs su gnas @# / /
pa'i phyir te /
de'i rgyud kyi sdug bsngal bden pa rtogs pa'i blo de nyan thos kyi shes rab kyi rtogs rigs su gnas pa'i phyir te /
de'i rgyud kyi bden bzhi mi rtag sogs bcu drug rtogs pa'i blo de der gnas pa'i phyir /
kho na re /
byang sems sbyor lam pa'i rgyud kyi stong nyid don spyi'i tshul gyis rtogs pa'i blo chos can /
mtshan nyid der thal /
mtshon bya de'i phyir te /
nyant hos kyi lam sehs pa'i lam shes kyi rgyu gang zhig /
nges 'byed cha mthun yin pa'i phyir na ma khyab /
rnam mkhyen chos can /
nyan thos kyi lam shes pa'i lam shes yin par thal /
nyan thos kyi lam shes pa gang zhig /
lam shes yin pa'i phyir /
khyab pa 'grig /
kho na re /
de chos can /
der thal /
'phags pa nyan thos lam la ni /
zhes sogs kyi skabs nas dngos su bstan pa'i theg chen gyi nges 'byed cha 'thun yin pa'i phyir /
khyab ste /
gzhung des nyan thos kyi lam shes pa'i lam shes kyi rgyu nges 'byed cha mthun bstan pa'i phyir na ma khyab bo /
! /
gnyis pa rang rgyal gyi lam shes pa'i lam shes 'chad pa la /
bgrod pa po rten gyi khyad par dang /
bgrod par bya ba lam gyi ngo bo dang /
de'i rgyu nges 'byed cha mthun dang gsum las /
dang po la khyad par dngos dang /
rtsod pa spong pa'o / /
dang po la /
mtshams sbyar ba dang /
rtsa ba dang /
'grel pa gsum las /
dang po ni /
lus rnam gzhag gi go rim dang bsun na nyan thos kyi lam sehs pa'i lam shes kyi 'jug de ma thag tu rang rgyal gyi lam shes pa'i lam shes 'chad rigs pa la /
de ltar mi 'chad par rang rgyal gyi lam gyi khyad par 'chad pa'i rgyu mtshan gang zhe na /
de'i rgyu mtshan yod de /
nyan thos kyi lam dang rang rgyal gyi lam gnyis la khyad par yod dam med /
med na logs su 'chad mi rigs par 'gyur la /
yod na khyad par de ji lta bu zhe na /
de nyan thos gyi lam las khyad par du ma'i sgo nas khyad par du 'phags pa'i phyir /
zhes 'tshams sbyor ba la /
nyan thos kyi lam gyi 'jug thogs su rang sangs rgyas kyi lam brjod par rigs mod kyi /
nyan thos rnams las de dag ji ltar khyad par du 'phags na gang gis na de dag gi lam gzhan yin snyam pa'i dogs pa bsu bar re zhig khyad zhugs pa nyid sgrub pa /
zhe gsungs| gnyis pa la /
mdo las gsungs tshul dang /
de nyid rtsa bas 'chad tshul gnyis las /
dang po ni /
gong du sbyor lam gyi skabs su chos rnams la gnas pa dang mi gnas pa dang bral ba yum la gnas par gsungs pa las 'phros te /
de nas yang 'khor de rnams las lha'i bu kha cig 'di snyam du sems par gyur te gang gnod sbyon rnams kyi skad dang /
zhes sogs kyis 'chad /
gnyis pa la /
mdo de dag gi don 'chad pa la /
rang byung bdag nyid rtogs pa'i phyir /
zhes sogs gsungs /
gsum pa ni| de nyid tshig don gyi sgo nas 'chad pa la /
lung las /
nyan thos rnams ni gzhan gyi bstan pa la bltos nas zhes sogs gsungs /
'di la yang lam bgrod pa'i khyad par dang /
chos ston pa'i khyad par gnyis las /
dang po de ston pa la /
mdo las /
de nas yang 'khor de rnams las /
lha'i bu kha cig 'di snyam du sems par gyur te gang gnod sbyin rnams kyi skad dang /
gnod sbyin rnams kyi tshig dang /
gnod sbyin rnams kyis smras pa dang /
gnod sbyin rnams kyis bsnyad par gyur pa gang yin pa de dag ni smras par gyur na shes par rung gi /
'phags pa rab 'byor gyis sher phyin 'chad pa dang /
rab tu brjod pa dang /
ston pa dang nyer bar ston pa ni shes par mi rung ngo snyam pa dang /
de nas 'phags par ba 'byor gyis lha'i bu de dag gi sems kyi rtog pa sems kyis rig nas /
lha'i bu dag smras par gyur na shes par mi rung ngam /
lha'i bu dag gis smras pa shes par mi rung ngo / /
rab 'byor gyis smras pa /
lha'i bu dag gang yi ge gcig kyagn brjod du med de gang brjod du mi rung ba de ni thos par mi rung ngo / /
gang @# / /
thos par mi rung ba de ni sehs par mi rung ngo / /
zhes gsungs /
de yang mdo tshan dang po des shes pa zab pa de bstan nas /
yi ge gcig kyang zhes sogs kyis ma brjod pa zab pa de bstan /
de'i don 'chad pa la /
rang byung bdag nyid rtogs pa'i phyir / /
gzhan gyis bstan yang mi dgos la / /
zhes dang /
lung las /
nyant hos rnams ni gzhan gyis bstan pa la bltos nas rang gi byang chub rtogs par 'gyur la /
gzhan dag kyang brjod pa dang bcas pa'i chos bstan pas dge ba la 'jug par byed do zhes 'byung ngo / /
rang sangs rgyas rnams ni sngon thos pa la sogs pa mngon par 'du byas pas gzhan gyi bstan pa la mi ltos par bdag nyid kyis rang gi byang chub mngon par rtogs par 'gyur te /
de'i phyir de dag la sangs rgyas la sogs pas bstan mi dgos so zhes bya ba ni khyad zhugs pa nyid gcig yin no / /
zhes gsungs /
gnyis chos ston pa'i khyad par ston pa la /
de nas lha'i bu de dag 'di snyam du sems par gyur te /
kye ma gnas brtan 'phags pa rab 'byor 'di ni sher phyin gsal bar byed pa ste /
zab pa bas kyang shin tu zab par byed /
phra bas kyang shin tu phru ba ston par byed pa'o / /
zhes gsungs /
de'i don 'chad pa la /
bse ru lta bu'i ye shes ni / /
zab pa nyid du mngon par brjod / /
ces dang /
sgrar brjod pa'i chos bstan pa'i sgo nas nyan pa po rnams kyis 'chad pa po'i shes pa'i rtsal rtogs par byed na /
de dag ni rang gi thob pa'i ye shes la sogs pa'i mthus sgra med pa'i chos bstan pas /
gzhan dag dge ba bcu la sogs pha la 'jug par byed de /
de'i phyir de dag gis ye shes mi rtogs pa nyid ni khyad zhugs pa gnyis pa yin no / /
zhes gsungs /
de yang mdo tshan dang po'i don mnyam gzhag tu brdzod pa'i yul ma yin pa'i don rtogs pa ni shes pa zab pa ste rang la gzhan gyis bstan mi dgos pa dang /
gnyis pa'i don rjes thob tu ngag gi 'bras rtags las gzhan gyis mi rtogs pa ni ma brjod pa zab pa ste /
rtsa ba'i yang sgras bsdus pa rang gis gzhan la bstan mi dgos pa'o / /
zab pa de gnyis dang ldan pa'i bse ru lta bu'i rang rgyal gyi ye shes ni zab pa yin no / /
mdo tshan gsum pa'i don ni /
zab pa ni nyan thos kyi ye shes yin te /
gzhan gyis bstan pa'i sgra las bden bzhi'i rnam pa bcu drug rtogs pa'i phyir /
de bas zab pa ni rang rgyal gyi ye shes la bya ste /
rang gi rtogs pa'i rkyen 'di tsam gyis khyad par du byas pa'i phyir /
phra ba ni nyan thos kyi ye shes la bya ste /
nyon sgrib tsam spangs pa'i 'bras bu nyid yin pa'i phyir /
de bas phra ba ni rang rgyal dgra bcom pa'i ye shes la bya ste /
gzugs phyi rol don du 'dzin pa'i rtog pa spangs pa'i phyir /
brgyad stong par /
ring ba bas kyang ches ring ba / /
zhes 'byung bas /
de la ring ba ni mu stegs kyi spyod yul du bya gyur pa'i phyir nyant hos kyi ye shes dang /
de las ches ring ba ni nyant hos kyi yul ma yin pas rang rgyal gyi ye shes so / /
'di'i skabs su /
spyi don dang /
gzhung don gnyis las /
dang po la rigs kyi khyad par dang /
lam bgrod pa'i khyad par dang /
yang dag par 'grub pa'i khyad par /
tshogs gsog tshul gyi khyad pra /
gnas pa'i khyad par /
rgyu ba'i khyad par /
sgra bshad pa dang bdun las /
dang po ni /
bse ru lta bu'i rang rgyal chos can /
khyad par gsum dang ldan te /
nyon mongs shas chung bas 'du 'dzi la mi dga' bar rang nyid gcig pu la dga' ba dang /
byang chub sems dpa' la bltos te snying rje chung pas gzhan don rgya chen po la mi 'jug par sems las chung ngur gnas pa dang /
dbang po 'bring du gyur cing nga rgyal spyod pa can te slob dpon gzhan la ltos med du rang gi byang chub mngon du byed pa'i khyad chos gsum dang ldan pa'i phyir /
gnyis pa ni /
bse ru lta bu'i rang rgyal gyi lam la slob tshul yod de /
rang sangs rgyas @# / /
kyi rigs la gnas nas bskal ba brgyar sangs rgyas 'byung ba mnyes par byas nas /
rang byang chub tu rgyud smin par byed cing /
gyis rang gi byang chub thob par bya ba'i phyir mkhas par bya ba'i dngos po drug la mkhas par byed pa'i phyir /
dngos po drug yod de /
phung po dang /
khams dang /
skye mched dang /
rten 'brel dang /
gnas dang /
gnas ma yin pa dang /
bden pa la mkhas pa rnams su yod pa'i phyir /
sbyor ba sngon du btang la 'bras bu sngon du ma btang ba'i tshogs spyod kyi rang rgyal gyi lam la slob tshul yod de /
sangs rgyas 'byung ba mnyes par byas shing /
skyes bu dam pa la brten nas chos nyan pa dang tshul bzhin yid la byas pa la brten nas /
sngon mngon du ma byas pa'i sbyor lam dang po gsum rang rgyud la skyed par byed cing chos mngon par rtogs pa'am /
dge sbyong tshul gyi 'bras bu tshe de la mngon du byed mi nus pas /
phyis de nyid thob par bya ba'i phyir mkhas par bya ba'i dngos po drug la mkhas par byed pa'i phyir /
sbyor ba dang 'bras bu gnyis ka sngon du btang ba'i tshogs spyod kyi rang rgyal gyi lam la slob tshul yod de /
sangs rgyas 'byung ba mnyes par byas shing /
skyes bu dam pa la brten nas dam pa'i chos nyan pa dang tshul bzhin yid la byas pa la brten nas chos mngon par rtogs par byed cing dge sbyong tshul gyi 'bras bu ni 'thob la| dgra bcom pa ni thob mi nus pas /
'das lam gyi stobs kyis phyis de nyid thob par bya ba'i phyir du ma khas par bya ba'i dngos po drug la mkhas par byed pa yin pa'i phyir /
de yang gsum po de rang rgyal gyi rigs la gnas nas sangs rgyas 'byung ba mnyes par byas nas rang byang chub tu rgyu smin par byed cing tshogs lam man tshad kyi rtogs pa la gnas shing srid pa tha ma'i tshe sbyor lam drod na sa rang byang chub kyi bar stan thog gcig la mngon du byed pa dang /
skye ba gcig thogs kyi tshe bzod pa 'bring man chad kyi rtogs pa la gnas shing de'i phyi ma la lam lhag ma mngon du byed pa dang /
de'i tshe dge sbyong tshul gyis 'bras bu la gnas shing de'i phyi ma la lam lhag ma mngon du byed par kun btus las bshad do / /
gsum pa ni /
lam gsum po de la bslabs pas 'bras bu 'grub tshul la gsum las /
lam dang po 'grub tshul yod de /
sngar bshad pa ltar lam bsgoms pa la brten nas sangs rgyas mi 'byung ba na slob dpon med par byang phyogs so bdun bsgoms pa la brten nas chos mngon par rtogs par byed cing dgra bcom pa thob par byed pa'i phyir| lam phyi ma gnyis 'grub tshul yod de /
sngar bshad pa ltar lam bsgoms pa la brten nas sangs rgyas mi 'byung ba na slob dpon med par byang phyogs so bdun bsgoms pa la brten nas chos mngon par rtogs par byed cing dgra bcom pa'i bar dang / /
'bras bu lhag ma nas dgra bcom pa'i bar du rim bzhin thob par byed pa'i phyir ro / /
bzhi pa ni /
bse ru lta bu'i rang rgyal gyis tshogs gsog tshul gyi khyad par yod de /
des bskal chen brgyar tshogs gsog dgos pa'i phyir te /
mdzod las /
bse ru bskal pa brgya yi rgyus / /
zhes dang /
de'i 'grel par /
bskal pa chen po brgyar byang chub kyi tshogs dag la spyad pas bse ru lta bur 'gyur ro / /
zhes gsungs pa'i phyir /
kha cig /
bse ru lta bu'i rang rgyal gyis bskal chen brgyar tshogs gsog dgos pa dang /
tshogs spyod chen pos bskal chen brgya'i sum nyis dang /
tshogs spyod chung ngu'i rang rgyal gyis bskal chen brgya'i sum gcig la tshogs gsog dgos zer ba la /
legs bshad gser gyi 'breng bar /
de bkag nas /
rang rgyal gsum tshogs gsog tshul dus mtshungs par bshad kyang /
tshogs spyod kyi rang rgyal la mtha' gcig tu ma nges te /
tshe phyi ma de nyid la rang rgyal dgra bcom pa'i 'bras bu mngon du byed par nges pa'i spang bya cig car pa'i rgyun zhugs yod pa'i phyir te /
kun btus las /
sangs rgyas 'byung ba med na rang rgyal bar 'gyur ro / /
zhes gsungs @# / /
pa'i phyir /
kha cig /
nyan thos dgra bcom pa rang rgyal lam du 'jug pa yod zer ba mi 'thad de /
rtsa ba shes rab las /
rdzogs sangs rgyas rnams ma byung zhing /
nyan thos rnams kyang zad pa na /
rang sangs rgyas kyi ye shes ni /
rten pa med par rab tu skye / /
zhes gsungs pa mi 'thad par thal /
nyan thos dgra bcom pa tshe de la rang rgyal lam du 'jug pa yod pa gang zhig /
de tshe 'phos nas der 'jug pa med pa'i phyir te /
nyan thos dgra bcom pa las nyon gyi dbang gis 'khor bas rkye ba len pa med pa'i phyir /
kha cig /
nyan thos dgra bcom pa'i rtogs pa sngon du song ba'i bse ru lta bu'i rang rgyal yod zer ba mi 'thad de /
nyan thos kyi rtogs pa sngon du song ba'i rang rgyal yin na /
tshogs spyod kyi rang rgyal yin dgos pa'i phyir te /
mdzod 'grel las /
rang sangs rgyas ni rnam pa gnyis te /
tshogs shing spyod pa dang /
bse ru lta bu'o / /
de la tshogs shing spyod pa ni nyan thos kyi rigs su gyur pa sngon du 'gro ba'i rang rgyal ba rnams so / /
zhes gsungs pa'i phyir /
gzhan yang /
de mi 'thad de /
nyan thos dgra bcom rang rgyal lam du 'jug pa med pa'i phyir te /
phyir mi 'ong der 'jug pa med pa'i phyir te /
mdzod kyi 'grel bshad las /
gang gis rgyun du zhugs pa dang /
phyir 'ong ba'i 'bras bu bskyed pa la bdag nyid kyis 'dir dgra bcom pa nyid thob par 'gyur ba de dag ni tshogs shing spyod pa yin la /
zhes gsungs pa'i phyir /
lnga pa la /
thugs kyi gnas pa dang /
sku'i gnas pa gnyis las /
dang po ni /
rang sangs rgyas gsum ka chos zab mo la mos pa dang /
rten 'brel zab mo la so sor rtog pa lhur len pa dang /
rnam thar sgo gsum yid la byed cing gnas pa yin no / /
gnyis pa ni /
bse ru lta bu'i rang rgyal gcig pur gnas shing /
tshogs spyod kyi rang rgyal grogs dang bcas te gnas pa yin no / /
drug pa rang rgyal rnams grong dang grong khyer du rgyu zhing gnas pa'i tshe lus shin tu bsrungs pa dang /
dbang po rnams shin tu bsdams pa dang /
dran pa la shin tu gnas shing grong khyer sogs su bsod snyoms la rgyu zhing rdzu 'phrul bstan te /
gdul bya rnams smin grol la 'god par mdzad do / /
bdun pa la /
spyi'i sgra bshad ni /
slob dpon gzhan gyi gdams ngag la ltos med du rang nyid gcig pu'i don du sangs rgyas pa ste /
dgra bcom pa'i 'bras bu thob par byed pa'i rgyu mtshan gyis rang sangs rgyas zhes bya ste /
mdo las /
lung med par bdag gcig pu'i phyir sangs rgyas pas rang sangs rgyas te /
zhes gsungs pa'i phyir /
bse ru'i r+wa lta bur gcig pur gnas pas na /
bse ru lta bu zhes pa ste /
mdzod gyi 'grel bshad las /
bse ru lta bu yin zhes bya ba ni /
ji ltar bse ru dag gnyis med pa de bzhin du de dag kyang khyim pa dang rab tu byung ba rnams dang /
rang sangs rgyas gzhan dag dang ma 'dres par gnas pas na bse ru lta bu rnams zhes bya'o / /
zhes gsungs pa'i phyir /
grogs da da lhan cig tu spyod pas na /
tshogs shing spyod pa zhes bya'o / /
gnyis pa gzhung don ni /
rang rgyal dgra bcom pa chos can /
nyan thos las lam bgrod tshul gyi sgo nas khyad par du 'phags te /
srid pa tha ma'i tshe slob dpon gzhan gyi gdams ngag la mi ltos par 'dod pa'i rten la rang gi byang chub mngon du byed par nges pa'i gang zag yin pa'i phyir /
de chos can /
nyant hos las chos ston tshul gyi sgo nas khyad par du 'phags te /
gtso bor rang gi gdul bya la sgra med lus kyi rnam 'gyur gyi sgo nas chos ston par byed ba'i phyir /
kho na re /
tshe phyi ma de nyid la rang rgyal dgra bcom pa'i 'bras bu mdon du byed par nges pa'i spang bya cig car ba'i rgyun zhugs chos can /
sbyor ba snga ma la der thal /
de'i phyir /
srid pa tha ma'i che slob dpon gzhan gyi gdams ngag la mi ltos par 'dod pa'i rten la theg dman gyi byang chub mngon du byed par nges pa'i gang zag gang zhig /
khyod theg dman gang zag yin pa'i phyir na ma khyab /
kha cig /
bse ru lta bu'i rang rgyal dgra bcom pa chos can /
nyan thos las lam bgrod tshul @# / /
sgo nas khyad par du 'phags te /
sred pa tha ma'i tshe slob dpon gzhan gyi gdams ngag la mi ltos par rang gi byang chub mngon du byed pa'i phyir zer ba dang /
'dod pa'i rten la rang gi byang chub mngon du byas pa'i phyir zhes bstan pa gnyis las /
dang po mi 'thad de /
gzugs med kyi rten can gyi phyir mi 'od gis ma nges pa'i phyir /
gnyis pa mi 'thad de /
bse ru lta bu'i rang rgyal dgra bcom pas srid pa tha ma'i tshe 'dod pa'i rten la rang rgyal gyi byang chub mngon du ma byas pa'i phyir te /
de srid pas tha ma'i tshe dgra bcom pa ma yin pa'i phyi /
kha cig /
srid pa tha ma pa yin na / /
dgra bcom ma yin dgos zer ba mi 'thad de /
nyan thos dgra bcom pa'i rtogs pa sngon du song ba'i byang sems rgyun mtha' pa de dgra bcom pa yin pa'i phyir /
rong TIk pas /
rang rgyal slob pa med gsungs pa mi 'thad de /
rang don du theg dman gyi myang 'das don du gnyer ba'i rang rgyal yod pa'i phyir /
rang sangs rgyas kyang ste mya ngan las 'da' bar 'dod pa rnams /
zhes gsungs pa'i phyir dang /
nyan thos bse ru lta bu dang / /
bcas pa dag las khyad par 'phags / /
zhes bser ru ltu bu'i rang rgyal sbyor lam pa yod par bshad pa'i phyir /
kha cig /
rang rgyal yin na /
dge slong rnam dag yin pas khyab zer ba mi 'thad de /
lhag med myang 'das la gnas pa'i rang rgyal dgra bcom pa yod pa'i phyir /
kha cig /
dge slong du gyur pa'i rang rgyal yin na /
rang rgyal dgra bcom pa yin pas khyab zer ba mi 'thad de /
rang rgyal gyi rigs can gyi khyim pas /
khyim nas med par rab tu byung nas dur khrod du phyin te rus pa 'di dag rgyu ci las byung snyam du bsams nas de ma rig pa las byung bas shes te rten 'brel yan lag bcu gnyis lugs 'byung lugs ldog tu bsgoms pas rang rgyal dgra bcom pa'i 'bras bu 'thob pas chod ldan gyi gzhungs las gsungs pa'i phyir /
! gnyis pa khyad par de la rtsod pa spong ba la /
rtsod pa dang /
lan gnyis las /
dang po ni /
gal te pa se ru lta bu'i rang rgyal gyis sgra med lus kyi rnam 'gyur gyi sgo nas chos ston par bshad pa mi 'thad de /
sgra med na chos ston pa 'gal ba'i phyir /
zhes zer ba'i dogs pa khong na gnas pa bsu ba la /
yang ji ltar sgra med par chos ston snyam pa'i dogs pa gsu bar /
zhes gsungs /
gnyis pa la /
rta 'grel gnyis las /
dang po ni /
sgra med kyang chos ton pa mi'gal te /
bse ru lta bu'i rang rgyal des sgra med lus kyi rnam 'gyur gyi sgo nas chos bstan pos rang gi gdul bya gang dag gang la rang rang gi mos pa ji ltar nyan 'dod pa de la brjod bya'o /
don de dang de ni nyan pa po'i ji ltar nyan 'dod pa de ltar snang ba'i phyir /
zhes bshad pa la /
gang gang don ni gang gang la / /
zhes sogs gsungs /
gnyis pa ni /
sgra med kyang chos ston pa mi 'gal te /
dper na sangs rgyas bzhin no| /
'di la yang rgyu dus su smon lam 'debs tshul mtshungs pa dang /
'bras du su smon lam 'grub tshul mtshungs par bstan pa gnyis /
dang po ni /
sangs rgyas kyis sgra med du chos ston pa'i rgyu gang zhe na /
de'i rgyu yod de /
de'i rgyur tshogs bsgs shing smon lam btab pa'i phyir /
de yang smon lam btab tshul yod de /
sangs rgyas bcom ldan 'das rnams sngon byang chub sems dpar gyur pa na bdag sangs rgyas su gyur nas brjod pa'i sgra la ltos pa med par chos ston nus par gyur cig ces smon lam btab pa'i phyir /
de ltar smon lam 'debs pa'i rgyu mtshan yod de /
tshig tu brjod pa ni yid phyi rol tu rnam par g.yeng byed yin la /
de yang rgyu 'phrug pa ste ma zhi bar byed pas nyes pa de mthong nas smon lam btab pa'i phyir /
de g.yeng ba yin pa yang /
rtog pas ngo bo la rnam par ma brtags dpyod pas khyad par la rnam par ma dpyad par tshig tu smra mi nus te /
rtog dpyod dag kun slong yin pa'i phyir /
zhes 'chad pa la /
rnam par ma brtags rnam par ma dpyad par tshig tu mi smra bas brjod pa ni /
rnam par g.yeng pa yin la /
de yang rgyu 'phrug par byed @# / /
pa yin pas /
byang chub sems dpa' 'di ltar sangs rgyas su gyur nas brjod pa med par chos ston par gyur cig /
ces smon lam btab po / /
zhes gsungs /
rang /
rgyal gyi sgra med kyang chos ston pa mi 'gal te /
sngar bzhin smon lam 'debs tshul de ltar rang rgyal gyis kyang btab pa de bas na sangs rgyas gnyis sgra med du chos ton pa'i rgyu smon lam 'debs tshul 'dra ba'i phyir /
zhes 'chad pa la /
de bas na sangs rgyas dang 'dra ba'i phyir /
zhes gsungs /
gnyis pa ni| sangs rgyas kyi sngon gyi smon lam btab pa'i mthus sangs rgyas kyi gnas skabs su sgra med kyang gdal bya'i rgyud la ji ltar 'dod pa ltar gyi chos ston pa ltar /
rang rgyal gyis kyang sngon sgra med du chos bstan pas gdul bya'i rgyud la ji tsam 'tshams pa'i rtogs pa skyed nus pa'i smon lam btab pa'i mthus rang rgyal gyi byang chub thob pa'i gnas skabs su yang gtso bor rang gi gdul bya la sgra med lus kyi rnam 'gyur gyi sgo nas chos btan nas gdul bya'i rgyud la ji tsam 'tshams pa'i rtogs pa skye dpar byed pa'i phyir /
zhes 'chad pa la /
sangs rgyas dang 'dra ba'i sangs rgyas nyid kyi gnas skabs na yang smon lam la sogs pa'i mthus /
sgra med kyang gang zhig don gang la rnam pa ji ltar nyan 'dod pa de'i rnam par shes pa la rnam pa de kho na ltar snang bar 'gyur bas sgra med par chos ston pa zhes bya ste /
chos ston pa'i sgra'i don ni /
'di ltar brjod par bya ba'i chos nyan pa po'i rnam par shes pa la shin tu bskurn cing bskyed pa zhes bya ba 'de yin no / /
zhes gsungs /
don ni /
bse ru lta bu'i rang rgyal dgra bcom pa chos can /
gtso bor rang gi gdul bya la sgra med lus kyi rnam 'gyur gyi sgo nas chos ton pas ji tsam 'tshams pa'i rtogs pa skyed par nus te /
dngon de ltar nus pa'i smon lam btab pas smin lam legs par grub pa'i phyir /
dpre na sangs rgyas bzhin no / /
gnyis pa bgrod bya lam gyi ngo bo bshad pa la /
mdo las gsungs tshul dang /
bstan bcos kyi 'grel tshul gnyis las /
dang po ni /
de nas tshe dang ldan pa rab 'byor gyis lha'i bu de dag la 'di skad ces smros so / /
lha'i bu dag gzugs ni zab pa ma yin phra ba ma yin zhes sogs gsungs /
gnyis pa la /
tshams sbyar ba /
rtsa ba /
'grel pa gsum las /
dang po ni /
de ltar nyan thos las rang rgyal khyad zhugs pa brjod nas /
de'i 'og tu rnal ma ste dkyus ma rang sangs rgyas kyi lam shes kyi ngo bo 'chad do / /
zhes 'tshams sbyor ba la /
de ltar khyad zhugs par brjod nas /
khyad zhugs pa rnams kyi lam ni khyad par du 'phags pa kho na yin pas rnal ma rang sangs rgyas kyi lam zhes gsungs /
gnyis pa ni /
mdo de'i don 'chad pa'i sgo nas rang rgyal gyi lam shes pa'i lam shes 'chad pa la /
gzung don rtog pas spod phyir dang / /
zhes sogs gsungs /
gsum pa ni /
de nyid tshig don gyi dgo nas 'chad pa la /
rang sangs rgyas kyi lam la ji skad bshad pa'i bden pa sgom pa kho na dang /
zhes sogs gsungs| mdo rtsa 'grel 'di dag gi don la'ang /
brten pa spangs rtogs kyi khyad par dang /
rten rigs kyi khyad par gnyis las /
dang po la /
gzugs khyi rol don 'dzin gyi rtog pa spangs pa'i khyad par dang /
shes pa la bden 'dzin ma spangs pa'i khyad par gnyis las /
dang po ni /
mdo las /
lha'i bu dag gzugs ni zab pa ma yin /
phra ba ma yin /
zhes pa rnas /
rnam mkhyen gyi bar la sbyar nas /
lha'i bu dag de ltar byang chen sems dang po bskyed pa nas brjod pa dang mnyan du med pa las gzung ste sher phyin la gnas par bya'o| /
zhes pa'i bar gyis gzung 'dzin rdzas gzhan gyis stong ba'i stong nyid de rang sangs rgyas kyi shes pa la ltos te zab pa ma yin phra ba ma yin pa'i rgyu mtshan gyis rang rgyal 'phags pa la gzung 'dzin rdzas gzhan du 'dzin pa'i rtogs pa spangs pa'i spangs pa @# / /
yod par bstan nas /
de'i don 'chad pa la /
gzung don rtog pa spong phyir dang / /
zhes gsungs /
gnyis pa ni /
de nas lha'i bu de dag 'di snyam du sems par gyur te /
gnas brtan rab 'byor la chos nyan pa ni rnam pa ji lta bu dag btsal bar bya snyam pa dang /
de nas tshe dang ldan pa rab 'byor gyis lha'i bu de dag gi sems kyi rnam par rtog pa sems kyis yong su shes nas lha'i bu de dag la /
'di skad ces smras so / /
lha'i bu dag bdag la chos nyan pa ni sgyur ma lta bu dang sprul pa ltu bur brtsal bar bya'o / /
zhes pa nas /
lha'i bu dag 'di ltar rmi lam lta bu dang sgyur ma lta bu dang /
mya ngan las 'das pa de la gnyis su med cing gnyis su byar med do / /
zhes pa'i bar gyis sgyur ma mkhan gyis rde shing rta glang du ma grub par mngon sum du rogs kyang /
de ltar snang pa'i shes pa bden med du ma rtogs pa bzhin du rang rgyal 'phags pas gzugs phyi rol don gyis tong par mngon sum du rtogs kyang /
de'i phyi rol don snang gi shes pa bden med du ma rtogs pas shes pa la bden par 'dzin pa'i bden 'dzin ma spangs pa bstan nas /
rtog pa dag go rims bzhin du spangs pa dang ma spang spa dang / /
zhes gsungs /
gnyis pa rten rigs kyi khyad par ni /
mdo las /
de nas tshe dang ldan par shA ri'i bus /
tshe dang ldan pa mo'u 'gal gyi bu chen po dang /
tshe dang ldan par mdzod ldan chen po dang /
tshe dang ldan pa ka tyI bu chen po dang pa byams gang gi bu dang /
tshe dang ldan pa 'od srung chen po dang /
lha'i bu bye ba phrag khrig brgya stong du ma dang /
tshe dang ldan pa gnas brtan rab 'byor la 'di skad ces smras so / /
btsun pa rab 'byor sher phyin 'di ltar zab ba 'di ltar bstan par bya ba ma yin pa /
zhes pa nas /
de ni de bzhin gshegs pa ma yin no / /
zhes pa'i bar gsungs /
de'i don 'chad pa la /
rten gyi bse ru lta bu'i lam / /
zhes sogs dang /
rang sangs rgyas kyi theg pas bsdus pa'i rten pa'i chos kyi gzhi'i khyad par kyis khyad par du 'phags pa dang ldan pa'i chos rtogs par byang chub sems dpas shes par bya ba'i rnam pa thams cad shes par ni ma yin no / /
zhes bya ba ni rang sangs rgyas kyi lam mo / /
zhes gsungs /
des na /
gzung don rtog pa spong phir dang /
zhes sogs kyi gzhung 'dis rang rgyal rang rgyud kyi lam dngos su bstan nas /
rang rgyal gyi lam shes pa'i lam shes shugs la bstan te /
rnam bshad las /
skabs 'dir mdo las bstan pa'i khyad par gyi chos gsum ni theg pa dman pa'i gang zag gi rgyud la bskyed par bya ba dang /
byang chub sems dpa'i rgyud la bskyed par bya ba gnyis kar bstan cing /
de ltar bstan bcos 'dir yang shes par bya'o / /
zhes dang /
gser 'phreng las /
'dir rang rgyal gyi lam mtshan nyid pa dngos su bstan nas de mi dmigs pa'i lam shugs la bstan to / /
zhes gsungs pa'i phyir /
'di'i skabs su phyi don dang /
gzhung don gnyis las /
dang po la /
khyad chos bshad pa dang /
lam shes dngos bshad par gnyis las /
dang po la /
brten pa spangs rtogs kyi khyad par dang /
rten rigs kyi khyad par gnyis las /
dang po la /
spangs pa la gzung 'dzin rdzas gzhan du 'dzin pa'i rtog pa spangs pa'i spangs pa dang /
gang zag gi bdag 'dzin spangs pa'i spangs pa gnyis las /
rtogs pa la yang gzung 'dzin rdzas gzhan gyis stod par rtogs pa'i rtogs pa dang /
gang zag gi bdag med rtogs pa'i rtogs pa gnyis las /
gnyis pa nyan chos 'phags pa dang mtshungs pas go sla ba la dongs nas gzhung rtsa bar dngos su ma gsungs la /
slob dpon gyis /
rang sangs rgyas kyi lam la ji skad bshad pa'i bden pa sgom pa kho na dang /
shes 'grel pa'i kha bkang nas gsungs so / /
@# / /
gnyis pa la /
sgrub pa po'i rten gyi gang zag bshad pa dang /
sgrub pa'i dmigs pa bshad pa gnyis las /
dang po la /
bshad bya'i lung dgod pa dang /
de'i don bshad pa'o / /
dang po ni /
yum par ma las /
tshe dang ldan pa dag phyir mi ldog pa'i byang chen rnams sam /
bden pa mthong ba'i gang zag gab /
dgra bcom pa zag pa zad pa bsam pa yongs su rdzogs pa'am /
dngon gyi rgyal ba la bya ba byas pa sangs rgyas mang po la dge ba'i rtsa bskyed pa dag gam /
dge ba'i bshes gnyen gyis zin pa'i rigs kyi bu dang rigs kyi bu mo dag yum 'di ltar zab pa /
zhes gang zag lnga gsungs /
brgyad stong par /
tshe dang ldan pa dag phyir mi ldog pa'i byang chen rnams sam /
lta bu phun sum tshogs pa'i gang zag rnams sam /
dgra bcom pa zag pa zad pa gang yin pa de dag sher phyin yang dag par bshed pa 'di la yang dag par 'dzin par 'gyur ro / /
zhes gang zag gsum gsungs /
mdo sdud pa las /
rgyal sras bden la mkhas pa phyir mi ldog pa dang / /
dgra bcom dri ma pas la zhing som nyi spangs pa dang / /
bzhi pa dge ba'i bshes kyis yongs su zin pa'o / /
zhes gang zag bzhi gsungs /
gnyis pa ni /
yum par ma nas gsungs pa'i gang zag dang po dang /
brgyad stong pa nas gsungs pa'i dang po dang /
sdud par gsungs pa'i gnyis pa gsum ni gnas skabs rang rgyal du rigs nges pa'i rang rgyal sbyor lam pa la byed / /
de chos can /
phyir mi ldog pa'i byang chub sems dpa' zhes brjod pa'i rgyu mtshan yod de /
gnas skabs rang rgyal gyi byang chub las phyir mi ldog cing /
byang chub don du gnyer bas byang chub sems dpa' sangs rgyas dang byang chub sems mi 'byung ba'i zhing du sems can gyi don byed pa'i bsam pa dang ldan pa'i sems dpa' chen po zhes brjod pa'i phyir /
rgyan snang las /
phyir mi ldog pa zhes bya ba ni nges pasr 'byed pa'i cha rtogs pas rang byang chub las phyir mi ldog pa'o / /
de nyid kyi rang gi byang chub 'dod pa yin pas na byang chub sems dpa'o / /
lus kyis chos ston pa'i sangs rgyas mi 'byung ba'i shing du sems can gyi don byed pa'i bsam pa dang ldan pas na sems dpa' chen po'o / /
zhes gsungs pa'i phyir /
yum par ma nas gsungs pa'i gnyis pa dang /
brgyad stong pa nas gsung spa'i gnyis pa dang /
sdud pa nas gsungs pa'i dang po rnams gnas skabs dang rgyal du rigs nges pa'i rang rgyal tshogs lam pa la byed pa yin te /
sdud 'grel las /
de las shes rab 'bring gi lta ba dang ldan pas kun rdzob dang don dam pa'i dbye ba yongs su shes pa'i thabs la mkhas pa ni rgyal ba'i sangs po / /
zhes gsungs pa'i phyir /
de gsum ka nas gsuns pa'i gsum pa rnams rang rgyal du rigs nges pa'i mthong sgom mi slob lam pa rnams la rim bzhin byed dam /
de gang rung la bye dpar snyam ste /
rgyan snang las /
dgra bcom pa zag pa zad pa zhes bya ba ni rang gi mthong ba'i lam gyi sgrib pa slangs pa nyid kyis nas mchod par 'os pa'o / /
zhes dang| sdud 'grel las /
thams cad kyis mchod par 'os pas na dgra bcom pa ste /
zhes gsungs pa'i phyir /
lhag ma rnams ni gang zag snga ma rnams kyi khad chos la sbyar ro / /
gnyis pa sgrub pa'i dmigs pa ni /
rang rgyal 'phags pa'i rgyud kyi skye mched drug gi chos nyid lta bu la byed /
gnyis pa la /
khyad chos gsum gyis zin pa'i sgo nas gdul bya rang rgyal gyi rigs can rjes su gzung ba' phyir du shes par bya ba'i mngon rtogs kyi rigs su gnas pa'i theg chen 'phags pa'i mkhyen pa /
rang rgyal gyis pa ma shes pa'i lam shes kyi mtshan nyid /
de la dbye nas gnyid yod /
sa 'tshams theg chen gyi mthong lam nas sangs rgyas kyi sa'i bar du yod /
gnyis pa gzhung don ni /
byang sems 'phags pa chos can /
khyod kyis rang rgyal gyi lam shes par byed pa'i tshul yod de /
@# / /
khyod kyis de sems bshed bsngo ba stong nyid rtogs pa'i shes rab gsum gyis zin pa'i sgo nas shes par byed pa'i phyir /
bse ru lta bu'i rang rgyal gyi sgom lam chos can /
khyad chos gsum dang ldan te /
gzugs phyi rol don du 'dzin pa'i rtogs pa zad par spong nus /
rang lam du shes pa la bden par 'dzin pa'i bden 'dzin spang mi nus /
rang rgyal gyi rigs la brten pa'i khyad par gsum dang ldan pa'i phyir /
kho na re /
bse ru lta bu'i rang rgyal gyi sgom lam des rang rgyal gyi rang bzhin gnas rigs la brten par thal /
des rang rgyal gyi rigs la brten pa'i phyir /
'dod na /
des de la dmigs par thal /
'dod pa'i phyir /
khyab ste /
skabs 'di'i rten de dmigs rten la byed rigs pa'i phyir /
te /
rten pa'i chos kyi bye brag gis / /
zhes pa'i skabs kyi rten de dmigs rten la byed rigs pa'i phyir na ma khyab /
des rang rgyal gyi rigs la brten tshul yod de /
mkha' la rlung brten de la chu yi phung po brten / /
zhes gsungs pa'i brten tshul de la byed rigs pa'i phyir /
rnam bshad las /
gzung bar bden med du mngon sum du rtogs pa'i ye shes de nyid la rang sangs rgyas kyi lam shes bya la /
de nyid rang sangs rgyas kyis rgyud la yod pa ni de'i skye mched drug gi chos nyid la brten / /
zhes gsungs pa'i phyir /
khyab ste /
rang sangs rgyas kyi rgyud kyi gnyis stong mngon sum du rtogs pa'i ye shes de de'i rgyud kyi skye mched drug gi chos nyid la brten par gsungs pa de dmigs rten la 'chad mi rigs pa'i phyir /
kho na re /
gzung don rtog pa spong phyir dang / /
zhes sogs kyi don la / /
rang rgyal gyi lam shes pa'i rgyud lam shes chos can /
khyad chos gsum d+nag ldan te /
gzugs phyi ril don du 'dzin pI rtog pa spang bya'i gtso bor byas nas spong ba'i rigs su gnas /
shes pa la bden par 'dzin pa'i bden 'dzin spang bya'i gtso bor byas nas mi spong ba'i rigs su gnas pa yang yin /
rang rgyal gyi rigs la brten pa'i khyad chos dang ldan pa'i phyir /
des na 'di'i skabs kyi rten de dmigs rten la byed pa yin zer na /
rang rgyal gyi lam shes pa'i rgyu lam shes de rang rgyal gyi rang bzhin gnas rigs la dmigs pa thal /
des de la brten pa gang zhig /
'di'i rten de migs rten la byed pa'i phyir /
'dod na /
des de rtogs par thal lo / /
kho na re /
rang rgyal gyi rang bzhin gnas rigs la dmigs na de rtogs pas khyab par thal /
rang rgyal gyi lam shes pa'i lam shes des de la dmigs na de rtogs pas khyab pa'i phyir na ma khyab /
'dod na /
de bden par 'dzin pa'i bden 'dzin chos can /
der thal /
de'i phyir /
kho na re /
des de la dmigs par thal /
gzugs khyi rol don gyis stod par rtogs pa'i theg chen gyi mthong lam des de la dmigs pa'i phyir te /
rang rgyal gyi mthong lam par chad med lam gyis de la dmigs pa'i phyir te /
de de'i dmigs pa yin pa'i phyir /
ma grub na /
de chos can /
der thal /
des sgro 'dogs bcad par bya ba'i gzhi yin pa'i phyir te /
des phyi rol don don du sgro 'dogs gcad par bya ba'i gzhi yin pa'i phyi te /
khyod phyi rol don gyis stong pa de de'i gzhal bya yin pa'i phyir /
rtags grub ste /
bden gzhi bden par stong pa de theg chen mthong lam par chad med lam gyi gzhal bya yin pa'i phyir zer na /
rang rgyal gyi rang bzhin gzhan gnas rigs phyi rol don du 'dzin pa'i rtog pa lhan skyes yod par thal /
bden bzhi bden par 'dzin pa'i rtog pa lhan skyes yod pa'i phyir /
khyab pa 'grig /
kha cig /
bse ru ltu bu'i rang rgyal gyi sgom lam chos can /
khyod chos gsum dang ldan te rang lam du shes sgrib gzung rtog zad par spong nus /
der th+ses sgrib 'dzin rto zad par spong mi nus /
rang rgyal gyi rigs la brten pa'i khyad chos gsum dang ldan pa'i phyir zer na /
rang rgyal dgra bcom pas shes sgrib gzung rtog zad par spangs par thal /
sbyor ba 'thad @# / /
pa'i phyir /
'dod na /
des bden 'dzin spangs par tha lo / /
rnam bshad las /
rang sangs rgyas nyan thos kyi sde snod la dmigs pa yin zhing dbang po'i khyad par gyis chos kyi bdag med rtogs pa'o / /
zhes gsungs pa'i don la /
kha cig /
rang rgyal 'phags pa yin na gzung ba chos kyi bdag med tsam du tshad mas rtogs pa'i gang zag yin dgos zer na /
rang rgyal dgar bcom pas gzung ba chos kyi bden 'dzin spangs par thal /
dam bca' 'thad pa'i phyir /
'dod na /
des gzugs bden grub tu 'dzin pa'i rtog pa spangs par thal /
'dod pa gang zhig /
de bzung ba chos kyi bden 'dzin yin pa'i phyir te /
gzugs la dmigs nas longs spyad byar bden par 'dzin pa'i bden 'dzin de de yin pa'i phyir /
ma grub na /
de chos can /
der thal| shes sgrib gzung rtog yin pa'i phyir /
gzhan yang /
gzung ba chos kyi bden 'dzin de bden 'dzin ma yin par thal /
gzugs phyi rol don 'dzin gyi rtog pa de de yin pa'i phyir /
'dod mi nus te /
gzung ba chos kyi bdag tu 'dzin pa'i blo te bden 'dzin yin pa'i phyir te /
bum pa chos kyi bdag tu 'dzin pa'i blo de de yin pa'i phyir /
des na lung de'i don yod de /
rang sangs rgyas kyi nyan thos kyi sde snod la dmigs kyang dbang po'i khyad par gyis chos kyi bdag med rags pa rtogs zhes pa'o / /
kha cig skabs 'di'i rten de rten gyi zag rang rgyal gyi rigs la brten pa la byed cing /
rang rgyal gyi rigs de rang rgyal slob pa'i sems gzung 'dzin rdzas gzhan gyis stong pa la byed zer ba mi 'thad de /
rnam bshad las /
'di'i skabs kyi rigs rang rgyal slob pa'i sems gyi chos nyid kyi dbang du byas nas bshad pa'i phyir dang /
skabs 'di'i rten la rang rgyal gyi lam la gang zag gis brten pa dang /
chos nyid rigs kyi rten gnyis ka yod par mdo las bshad pa'i phyir dang /
gser phreng las /
slob dpon 'dis gang zag dang de bzhin nyid kyi rten gnyis ka mdzad pa mdo'i don no / /
zhes gsungs pa'i phyir /
kha cig /
sems tsam pa dang rang sangs rgyas gnyis kyi lta ba mi mtshungs te /
stong nyid rtogs pa'i rang rgyal yod /
de rtogs pa'i sems tsam pa med pa'i phyir zer ba mi 'thad de /
de gnyis kyi bsgom bya'i lta ba'i gtso bo la mtho dman gyi khyad par med pa'i phyir te /
de gnyis kas gnyis stong rtogs pa'i lta ba bsgom bya'i gtso bor byas nas sgom pa'i phyir /
! /
gsum pa de'i rgyu nges 'byed cha mthun 'chad pa la /
mdo las gsungs tshul dang /
bstan bcos kyi 'grel tshul gnyis las /
dang po ni /
de nas lha rnams kyi dbang po brgya byin gyis bcom ldan 'das la 'di skad ces gsol to / /
kyi ma gnas brtan rab 'byor 'di de ltar btags pa dang yang mi 'gal la chos nyid kyang ston pa'i shes rab zab mo dang ldan no / /
de nas bcom ldan 'das kyis lha'i dbang po brgya byin la bka' stsa /
la ba /
de de bzhin no / /
ko'u shi ka de de bzhin te /
gnas brtan rab 'byor 'di ni shes rab zab mo dang ldan pa ste /
de ltar btags pa dang yang mi 'gal la chos nyid kyang ston no / /
de nas lha rnams kyi dbang bo brgya byin gyis bcom ldan 'das ji ltar gnas brtan rab 'byor 'di btags pa dang yang mi 'gal la chos nyid kyang ston pa lags /
zhes sogs kyis 'che /
gnyis pa la /
mtshams sbyar ba /
rtsa ba /
'grel pa gsum las /
dang po ni /
'o na rang rgyal gyi lam shes pa'i lam shes kyi 'og tu de'i rgyu nges 'byed cha mthun 'chad pa'i rgyu mtshan gang zhe na /
de'i rgyu mtshan yod de /
de 'dra'i lam shes thob pa la de'i rgyu nges 'byed cha mthun thob pa sngon du 'gro dgos pa'i rgyu mtshan gyis de ltar bshad pa'i phyir /
zhes m+s+tams sbyor ba la /
nges par 'byed pa'i cha dang mthun pa thob na ji skad bshad pa'i lam skye bas nges par 'byed pa'i cha dang mthun pa /
zhes gsungs /
gnyis pa ni /
mdo de'i don 'chad pa la /
btags pa'i @# / /
chos nyid mi 'gal bar / /
zhes sogs gsungs /
gsum pa ni /
de nyid tshig don gyis go nas 'chad pa la /
gzugs la sogs pa'i chos kyi zhes sogs gsungs /
de la yang drod sogs bzhi yod pa'i dang po drod de ston pa la /
bcom lhan 'das kyis bka' stsal pa /
ko'u shi ka gzugs ni btags pa tsam mo / /
btags pa tsam gang yin pa de ni chos nyid de de ni gnas brtan rab 'byor gyis mi 'gal bar bstan to / /
zhes sogs kyis bstan nas /
de'i don 'chad pa la /
btags pa'i chos nyid mi 'gal bar / /
ston pa'i rnam pa drod gyur pa / /
zhes dang /
gzugs la sogs pa'i chos kyi brda las byung ba'i btags pa'i chos nyid dang mi 'gal bar rab tu bstan pa dang /
zhes gsungs /
rtse mo de ston pa la /
gzugs 'phel bar bya ba'i phyir mi slob gzugs 'grib par bya ba'i phyir mi slob zhes sogs kyis bstan /
de'i don 'chad pa la /
rtse mor gyur pa gzugs la sogs / /
'grib pa med la sogs pas phyir / /
zhes dang /
gzugs la sogs pa la don dam par 'grib pa dang 'phel ba med pa la sogs pa'i don du slob pa dang /
zhes gsungs /
bzod pa de ston pa la /
shA ri'i bus smras pa /
tshe dang ldan pa rab 'byor ci'i phyir na byang chen gzugs yongs su shes par bya ba dang /
med par bya ba'i phyir mi slob pa yin zhes sogs dris pa'i lan du /
'di ltar gzugs yongs su bzung du med de /
de ci'i phyir zhe na /
nang stong pa nyid nas dngos po med pa'i ngo bo nyid stong pa nyid kyi phyir gzugs kyi gzugs yongs su med pas so / /
zhes sogs kyis bstan /
de'i don 'chad pa la / /
nang stong nyid la sogs pa yis / /
gzugs sogs mi 'dzin phyir bzod pa / /
zhes dang /
ngo bo nyid kyis stong pa nyid kyi phyir gzugs la sogs pa la nang dang phyi la sogs pa stong nyid kyis yongs su mi 'dzin pa dang /
zhes gsungs /
chos mchog de ston pa la /
tshe dang ldan pa shA ri'i bus smra pa /
tshe dang ldan pa rab 'byor ji ltar slob pa'i byang chen chos thams cad yongs su gzung bar bya ba dang /
med par bya ba'i phyir mi slob na rnam mkhyen du ji ltar nges par 'byung bar 'gyur /
rab 'byor gyis smras pa /
tshe dang ldan pa shA ri'i bu 'di ltar byang chen sher phyin la spyod pa'i tshe gzugs skye ba mi mthong 'gag pa dang blang ba dang 'dor ba dang kun nas nyon mongs pa dang rnam par byang ba dang bogs pa dang 'dri ba dang /
'grib pa dang 'phel pa mi mthong ngo / /
de ci'i phyir zhe na /
tshe dang ldan pa shA ri'i bu de ni 'di ltar gzugs gzugs kyi rang bzhin gyis med pas so / /
zhes pa nas /
rnam mkhyen du nges par 'byung ngo / /
zhes gsungs /
de'i don 'chad pa la /
gzugs sogs skye ba med sogs kyi /
rnam pa can ni chos kyi mchog| ches dang /
gzugs la sogs pa'i skye ba dang 'gag pa la sogs pa med pa zhes bya ba'i rnam pa rnams kyis go rims bzhin du bden pa bzhi'i dmigs pa la nges par 'byed pa'i cha dang mthun pa skye ba yin no / /
zhes gsungs /
gzhung don ni /
rang rgyal gyi lam shes pa'i lam shes kyi rgyu nges 'byed cha ma thun chos can /
khyod la du mar yod de /
khod la rang rgyal gyis rtogs rigs su gnas pa'i theg chen gyi sbyor lam drod sogs bzhi yod pa'i phyir /
des na rang rgyal gyi rogs rigs su gnas pa'i theg chen gyi don mngon rtogs de /
rang rgyal gyi lam shes pa'i lam shes kyi rgyu nges 'byed cha mthun gyi mtshan nyid /
dbye na /
ming du btags pa yang mi 'dor la chos nyid dang mi 'gal bar ston pa'i rnam pas hes par bya ba'i drod dang /
gzugs sogs la 'grib pa med pa la sogs pas phyi pa des khyab par du byas pa'i rnam pas rtogs par bya ba rtse mo dang /
gzugs sogs ngang stong pa nyid nas dngos po med pa'i ngo bo nyid stong pa nyid kyi bar yin pas yongs su mi 'dzin pa'i rnam pas rtogs par bya ba @# / /
bzod pa dang /
gzugs sogs skye ba med pa sogs kyi ranm pa can gyis rtogs par bya ba chos mchog dang bzhir yod /
! gzum pa byad sems kyi lam shes pa'i lam shes bshad pa la| sbyi'i mtshams sbyar ba dang /
so so'i don bshad pa gnyis las /
dang po ni /
rang rgyal gyi lam gyi mjug thogs su byang sems kyi lam shes pa'i lam shes bshad pa'i rgyu mtshan gang zhe na /
de'i rgyu mtshan yod de /
dman mchog gi rim pa'i dbang du byas nas de ltar bstan pa'i phyir /
zhes mtshams sbyor ba la /
rang sangs rgyas kyi lam gyi mjug thogs su byang chub sems dpa'i lam zhes gsungs /
gnyis pa la /
gnyis pa la /
mthong lam bshad pa dang /
sgom lam bshad pa gnyis las /
dang po la /
mdo las gsungs tshul dang /
bstan bcos kyi 'grel tshul gnyis las /
dang po ni /
de nas lha rnams kyi dbang po brgya byin gyis tshe dang ldan pa shA ri'i bu la smras pa /
tshe dang ldan pa shA ri'i bu sher phyin gang las btsal bar bya /
zhes dris pa dang /
shA ri'i bus smras pa /
ko'u shi ka sher phyin rab 'byor gyi le'u las bcol bar bya'o / /
zhes gsungs pa las 'phros nas /
de nas lha rnams kyis dbang po brgya byin gyis tshe dang ldan ba rab 'byor la 'di skad ces smras so / /
'phags pa rab 'byor 'phags pa shA ri'i bus 'di skad du skad du ko'u shig sher phyin ni rab 'byor gyi le'u las btsam bar bya'i zhes zer na /
de khyod kyi mthun byin gyis brlabs pa yin nam zhes sogs gsungs /
gnyis pa la /
mthong lam gyi ngo bo mdor bstan pa dang /
sgom tshul gyi rnam pa rgyas par bshad par dang rnam pa ma bshad par 'dod pa dgag pa'o / /
dang po la /
rtsa 'grel gnyis las /
dang po ni /
mdo de'i don 'chad pa'i sgo nas skad cig ma bcu drug mdor bstan gyi sgo nas bshad pa la /
bden dang bden la bzod pa dang /
zhes sogs rkang pa bzhi gsungs /
don ni zag bzhas kyi bden pa gnyis dang /
zag med kyi bden pa gnyis te bzhi la bzod pa dang shes pa'i skad cig ma bzhi bzhir bstan pa'i theg chen gyi mthong lam skad cig ma bcu drug chos can /
lam shes pa nyid kyi skabs 'dir dngos su bstan pa'i theg chen gyi mthong lam yin te /
skabs 'dir dngos su bstan pa'i 'di phyi phan yon che po can gyi theg chen gyi bden pa mngon rtogs yin pa'i phyir /
gnyis pa la /
gang gis sgom par byed pa'i gang zag /
gang du bsgom pa'i gnas skabs /
gang bsgom par bya ba /
gang dang ldan pa bsgom pa dang bzhi las /
dang po ston pa la /
byang chub sems dpa' /
zhes gsungs /
gnyis pa ston pa la /
lam shes pa nyid kyi skabs su /
zhes gzungs /
gsum pa ston pa la /
'di dang gzhan pa'i yon tan dag dang ldan pa bsgom pa bya ba ni mthong ba'i lam phan yon chen po zhes brjod do / /
zhes gsungs /
bzhi pa ston pa la /
chos shes pa'i bzod pa dang /
chos shes pa dang /
rjes su shes pa'i bzod pa dang /
rjes su shes pa zhes bya ba'i bzod pa dang /
shes pa'i skad cig ma bzhi po so sor sdug bsngal la sogs pa'i bden pa dang 'brel ba dag dang ldan pa /
zhes gsungs /
gnyis pa la /
mtshams sbyar ba /
rtsa ba /
'grel ba gsum las /
dang po ni /
'o na skad cig ma bcu drug po de sgom tshul gyi rnam pa ji ltar bur sgom par byed /
ces dris pa'i sgo nas mtshams sbyor ba la| rnam pa ji lta bur bsgom par bya zhe na /
zhes gsungs /
gnyis pa la de'i lan ston pa la /
de bzhin nyid dang sangs rgyas dag /
ces sogs gsungs /
gsum pa de nyid tshig don gyi sgo nas 'chad pa la /
don dam pa'i tshul nyid kyis de bzhin nyid dang /
zhes sogs gsungs| 'di la yang rgyas par bshad pa dang /
don bsdu ba gnyis las /
dang bo ni /
don dam pa'i tshul zhes sogs kyis bshad /
gnyis pa ni /
de ltar bu ni lam shes pa nyid kyi skad cig ma dag yin no / /
zhes 'chad /
des na mdo rtsa 'grel 'di dadg gi don rgyas par @# / /
bshad pa la yang theg chen mthong lam shes bzod skad cig ma bcu drug tu yod de /
mdo las rtogs bya bden bzhi'i rnam pa bcu drug bstan pas shugs las 'phangs pa'i she bzod skad cig ma bcu drug tu yod pa'i phyir /
de la yang /
sdug bden gyi rnam pa /
kun 'byung bden pa'i rnam pa /
'gog bden gyi rnam pa /
lam bden gyi rnam pa dang bzhi las /
dang po sdug bden gyi rnam pa la brten pa'i theg chen gyi mthong lam shes bzod bzhi yod pa'i dang po sdug bsngal chos bzod sten pa la /
de bzhin nyid la yang de bzhin gshegs pa mi dmigs so / /
de bzhin gshegs pa la yang de bzhin nyid mi dmigs so / /
zhes sogs gsungs /
de'i don 'chad pa la /
de bzhin nyid dang sangs rgyas dag /
phan tshun brten pa rten med phyir / /
rnam grangs khas mi len pa dang / /
zhes dang /
don dma pa'i tshul nyid kyi de bzhin nyid dang / /
sangs rgyas dag la rten dang brten pa'i dngos po med pas de'i phyir de dag phan tshun rnam grangs kyis gnas par khas mi len pa dang /
zhes gsungs /
sdug bsngal chos shes ston pa la /
de nas lha rnams kyi dbang po brgya byin gyis gnas brtan rab 'byor la 'di skad ces smras so / /
rab 'byor byang chen rnams kyi phar phyin ni chen po ste /
'di ltar sher phyin no zhes sogs dang /
ko'u shi ka gzugs chen po nyid yin pa'i phyir byang chen rnams kyi phar phyi de ni chen po'o zhes sogs gsungs /
de'i don 'chad pa la /
chen po /
zhes dang /
gzugs la sogs pa chos kyi dbyings kyi ngo bo nyid kyis chen po nyid dang /
zhes gsungs /
sdug bsngal rjes bzod ston pa la /
ko'u shi ka gzugs tshad ma med pa'i phyir byang chen rnams kyi phar phyin ni tshad ma med pa'o / /
zhes sogs gsungs /
de'i don 'chad pa la /
tshad ma med bcas dang /
zhes dang /
de bzhin du de dag tshad ma med pa nyid dang /
zhes gsungs /
sdug bsngal rjes shis ston pa la /
ko'u shi ka gzugs tshad med pa'i phyir byang chen rnams kyi phar phyin ni tshad med pa'o / /
zhes sogs gsungs /
de'i don 'chad pa la /
tshad med pa dang /
zhes dang /
snga ma bzhin du nam mkha' tshad med pa nyid kyis de dag tshad med pa zhes bya ba de lta bu ni sdug bsngal gyi bden pa'i rnam pa dag yin no / /
zhes gsungs /
gnyis pa kun 'byung bden pa'i rnam pa la brten pa'i theg chen gyi mthong lam shes bzod skad cig ma bzhi yod pa'i dang po kun 'byung chos bzod ston pa la /
ko'u shi ka gzugs mtha' yas pa'i phyir byang chen rnams kyi phar phyin ni mtha' yas so / /
zhes sogs gsungs /
de'i don 'chad pa la /
mtha' med dang /
zhes dang /
gzugs la sogs pa la ngo bo nyid med pa nyid kyis rtag pa dang chad pa'i mtha' nyid la sogs pa med pa dang /
zhes gsungs| kun 'byung chos shes ston pa la de nas dbang po dang bcas pa'i lha rnams dang tshangs pa dang bcas pa'i lha rnams dang skye dgu'i bdag po dang bcas pa'i lha rnams dang /
skyes pa bud med dang bcas pa dag gis lan gsum du ched du brjod pa ni 'di lta ste /
e ma ho /
chos rnams kyi chos nyid 'di ni de bzhin gshegs pa'i mthun dang /
zhes sogs dang /
bcom ldan 'das bdag gis kyang byang chen sher phyin 'di dang ma bras ba de ni de bzhin bzhin gshegs pa nyid du gzung bar bya'o / /
zhes sogs gsungs /
de'i don 'chad pa la /
der gnas gzugs la sogs pa la / /
sangs rgyas nyid du nges 'dzin dang / /
zhes dang /
shes rab kyi pha rol tu phyin pa la gnas pa ni chos kyi dbyings kyi ngo bo nyid kyis gzugs la sogs pa la de bzhin gshegs pa nyid du nges par 'dzin pa dang /
zhes gsungs /
de yang mdo'i tshig zin dang bstun na / /
gzugs sogs don dam par mi dmigs par rtogs pa'i chos shes der gnas pa'i byang sems kyi phung po la gzhan gyis sangs rgyas su gzung du rung ba'i phan yon @# / /
bstan pa'o / /
kun 'byung rjes bzod ston pa la / /
de nas lha'i bu de dag gis bcom ldan 'das la 'di skad ces gsol to / /
bcom ldan 'das byang chen rnams kyi sher phyin 'di ni gzugs mi len mi 'dor ba'i tshul dang /
zhes sogs gsungs /
de'i don 'chad pa la /
blang med dor ba med sogs dang /
zhes dang /
de bzhin du de la gnas pa ni chos thams cad la blang ba dang dor ba med ba sgom pa la sogs pa dang /
zhes gsungs /
kun 'byung rjes shes ston pa la /
ko'u shi ka yang rigs kyi bu'am rigs kyi bu mo de dag la mi'am mi ma yin pa dag glags rnyed par mi 'gyur ro / /
zhes sogs dang /
rigs kyi bu'am rigs kyi bu mo de dag gis mi dmigs pa'i tshul gyis sems can thams cad kyi drung du byams pa dang snying rje dang dga' ba dang btang snyoms shin tu bsgoms pa'i phyir ro / /
zhes sogs gsungs /
de'i don 'chad pa la /
byams la sogs dang /
zhes dang /
ngo bo nyid par mos pa sngon du 'gro ba'i tshad med pa bzhi bsgom par bya'o / /
zhes bya ba de lta bu ni kun 'byung pa'i bden pa'i rnam pa dag yin no / /
zhes gsungs /
skad cig ma brgyad pa 'dir byams sogs sgom par gsungs pa la dgos pa yod de /
'dir sdug kun gyi skyon rdzogs par rigs shing /
dgu par 'gog pa'i yon tan mthong ba na srid par gnas nas gzhan don byed pa dor nas zhi ba la gzhol pas de dgag par bya ba'i ched yin pa'i phyir /
gsum pa 'gog pa bden gyi rnam pa la brten pa'i theg chen gyi mthong lam shes bzod skad cig ma bzhi yod pa'i dang po /
'gog pa chos bzod ston pa la /
ko'u shi ka gang rigs kyi bu'am rigs kyi bu mo gang sher phyin 'di 'dzin cing 'chad ba dang /
klog cing kun chu ba par byed pa dang /
zhes pa nas /
rigs kyi bu'am rigs kyi bu mo de dag gis nang stong ba nyid mi dmigs pa'i tshul gyis hin tu bsgoms pa'i phyir ro /
zhes sogs gsungs| de'i don 'chad pa la /
stong nyid dang /
zhes dang gzugs la sogs pa'i ngo po'i gnyug ma rang bzhin kho na'i stong pa nyid dang /
zhes gsungs /
'gog pa chos shes ston pa la /
de nas lha rnams kyi dbang po brgya byin gyis bcom ldan 'das la 'di skad ces gsol to / /
bcom ldan 'das ci tsam du byang chen sher phyin 'de 'dzin pa dang /
'chang ba dang /
klog pa'am /
kun chub par byed pa'am /
tshul bzhin tu yid la bgyid pa de dag gis mthong ba'i chos 'di nyid la yon tan 'di dag yongs su 'dzin par 'gyur zhing /
sems can rnams yongs su smin par bgyid pa dang /
sangs rgyas kyi zhing yongs su dag par bgyid pa dang /
zhes sogs gsungs /
de'i don 'chad pa la /
sangs rgyas nyid ni 'thob pa dang /
zhes dang /
chos kyi dbyings dang mnyam pa'i dge ba'i rta ba rnams kyi 'bras bu de bzhin gshegs pa nyid 'thob pa dang /
zhes gsungs /
'gog pa rjes bzod ston pa la /
de nas lha rnams kyi dbang po brgya byin gyis bcom ldan 'das la 'di skad ces gsol to / /
bcom ldan 'das ji tsam du sher phyin zab mo 'di yongs su bzung na phar phyin drug po thams cad yongs su gzungs bar 'gyur ba ni 'di lta ste /
sbyin pa'i phar phyin dang /
zhes sogs gsungs /
de'i don 'chad pa la /
rnam par byang kun yongs bsdus dang / /
zhes dang /
shes rab kyi pha rol tu phyin pa'i phyi ra gnyen po rnams rnam pa thams cad du bsdus pa dang /
zhes gsungs /
'gog pa rjes shes ston pa la /
ko'u shi ka gang phyogs gang na rigs kyi bu'am rigs kyi bu mo sher phyin 'di 'dzin pa dang /
'chang ba dang /
klog pa dang /
zhes sogs nas /
sher phyin 'di la sems rnam par g.yeng ba 'am brgal ba'am brtsod pa'am 'gal bar bya ba'i phyin 'ong bar mi nus te /
zhes pa nas /
gang nas byung ba de dang de nyid du med par 'gyur zhing rnam par 'phel bar mi 'gyur ro / /
zhes gsungs /
de'i don 'chad pa @# / /
la| nyam nga ba dang nad kun sel / /
zhes dang /
de nyid kyis phyi dang nang gi 'tshe ba rab tu zhi ba zhes bya ba de ltar bu ni 'gog pa'i bden pa'i rnam pa dag yin no / /
zhes gsungs /
bzhi pa lam bden gyi rnam pa la brten pa'i theg chen gyi mthong lam shes bzod skad cig ma bzhi yod pa'i dang po lam chos bzod ston pa la /
de ci'i phyir zhe na /
ko 'u shi ka de ni 'di ltar sher phyin ni chos thams cad nye bar zhi bar byed pa ste /
rnam par 'phel bar byed pa ma yin no / /
zhes sogs gsungs /
de'i don 'chad pa la /
mya ngan 'das 'dzin zhi nyid dang / /
zhes dang /
ngo bo nyid med pa sgom pa kho nas gzugs la sogs pa dang /
mya ngan las 'das pa la mngon par zhen pa zhi ba dang /
zhes gsungs /
lam chos shes ston pa la /
de nas stong gsum gyi stong chen po'i 'jig rten gyi khams 'di na 'jig rten skyong ba'i rgyal po chen po rnams dang /
zhes pa nas /
rigs kyi bu'am rigs kyi bu mo gang sher phyin 'di 'dzin cing 'chang ba dang /
klog cing kun chub par byed pa dang /
tshul bzhin du yid la byed pa de la rtag tu rgyun mi 'chad par bsrung ba dang /
bskyab pa dang /
spa bar mdzad de /
zhes sogs gsungs /
de'i don 'chad pa la /
sangs rgyas rnams kyis bsrung la sogs / / /
zhes dang / /
shes rab dang thabs la mkhas pa la zhugs pa la sangs rgyas rnams kyis bsrung ba dad bskyab pa dang /
sba ba dag mdzad pa dang /
zhes gsungs /
lam rjes bzod ston pa la /
de'i tshig blang bar 'os pa dang ldan par 'gyur ro / /
zhes pa nas /
bdag kyang srog gcod pa spong bar 'gyur la bzhan yang srog bcod pa spong ba la yang dag par skul bar 'gyur| zhes sogs gsungs /
de'i don 'chad pa la /
srog mi gcod pa la sogs pa / /
rnam pa kun mkhyen tshul la ni / /
bdag nyid gnas te sems can dag /
'god dang /
zhes gsungs /
sangs rgyas nyid mngon bar 'dod bas bdag nyid srog gcod pa spong ba la sogs pa rnam pa thams cad mkhyen pa nyid la gnas nas de nyid la gzhan dag 'god pa dang /
zhes gsungs /
lam rjes shes ston pa la /
ko'u shi ka gzhan yang byang chen phar phyin drug la spyod pa'i tshe sbyin pa yongs su gtong ba gang yin pa de yang sems can thams cad dang thun mong du byas shing mi dmigs pa'i tshul gyis bla med rdzogs byang du yongs su bsdo bar byed do / /
zhes pa nas /
rnam mkhyen gyi sems dang yang mi 'bral bar de dag gis tshe 'di dang tshe rabs gzhan gyi phan yon rab tu 'thob par 'gyur ro / /
zhes gsungs /
de'i don 'chad pa la /
sbyin pa la sogs pa rdzogs pa'i byang b+hub tu bsdo ba / /
lam shes nyid kyi skad cig ma / /
zhes gsungs /
sbyin pa la sogs pa mi zad par byed 'dod pas yang dag par rdzogs pa'i byang chub tu bsdo bar bya'o| /
zhes bya ba de lta bu ni lam gyi bden pa'i rnam pa dag yin te /
zhes gsungs /
mdo las /
bsrung ba dang /
bskyab pa dang /
sba bar mdzad de /
zhes gsungs pa'i don rim pa ltar lhas byas pa dang /
'byung ba las byur pa dang /
nang gi bar chad sel ba'o / /
! gsum pa rnam pa ma bshad par 'dod pa dgag pa la / /
khas blangs brjod pa dang /
de dgag pa gnyis las /
dang po ni /
rgyan gyi 'grel byed kha cig /
de bzhin nyid dang sangs rgyas dag /
ces sogs kyis theg chen gyi mthong lam shes bzod skad cig ma bcu drug bstan pa tsam yin gyi de dag gis rnam pa ma bstan te /
de dag gis ni rjes shes kyi phan yon 'ba' zhig bstan pa'i phyir /
de bzhin du sngar bshad pa dang /
ma bshad pa'i nges 'byed cha mthun la yang shes par bya'o / /
rnam pa rnams ni rnam pa brgya bdun cu rtsa gsum gyi skabs su 'chad do / /
zhes zer ba'i phyogs snga ston pa la /
kha cig ni 'dir tshig le 'ur byas pa'i don nye bar mtshon pa lhur len pa'i gzhung gis rnam pa'i don ma bshad par /
mthong ba'i lam gyi skad cig ma bcu drug nye bar mtshon pa nyi @# / /
tshe ba mdzad par zad de /
bshad pa dang ma bshad pa'i nges par 'byed pa'i chad dang mthun pa la sogs pa'i don gyis tshig le'ur byas pa rnams su yang de bzhin du blta bar bya'o / /
zhes zer ro / /
zhes gsungs /
gnyis pa la /
rigs pas dgag pa dang /
lung gis dgag pa gnyis las /
dang po ni /
de bzhin nyid dang /
zhes sogs kyi gzhung chos can /
khyod kyis mngon rtogs kyis rim pa ma bstan par thal /
khyod kyis lam gyi 'dzin stangs kyi rnam pa ma bstan pa'i phyir /
rtags khas /
zhes 'chad pa la /
gzhan dag na re de dag gis ni skyom pa'i rim pa la sogs pa ma bstan pa'i phyir /
mngon par rtogs pa'i rim pa cung zad kyang ma bstan to / /
zhes gsungs /
gnyis pa ni /
dmigs pa dang ni rnam pa dang / /
zhes pa'i bzhung sgra ji bzhin du khas glang du mi rung bar thal /
des theg chen gyi sbyor lam gyi rnam pa ma bstan pa'i phyir /
rtags khas /
zhes 'chad pa la /
gzhan yang /
dmigs pa dang ni rnam pa dang / /
zhes bya ba la sogs pa'i tshigs su bcad pa'i don kyang ji ltar drangs zhes zer ro / /
zhes gsungs| des na gzhung 'di'i skabs su mtha' dpad pa la /
mthong lam skye ba'i rten bshad pa dang /
brten pa mthong lam bshad pa gnyis las /
dang po la lus rten bshad pa dang /
sems rten bshad pa'o / /
dang po ni sgra mi snyan pa dang /
za ma ma ning ma gtogs pa'i gling gsum gyi skyes pa bud med dang /
'dod lha rigs drug gi rten la theg chen gyi mthong lam dngos su gsar du skye ba yod re /
de rnams kyi rten la de dngos su gsar du skye ba'i b+thun rkyen tshang zhing 'gal rkyen dang bral ba yod pa'i phyir /
khams gong ma'i rten la theg chen gyi mthong lam dngos su gsar du skye ba med de /
de rnams kyi rgyud la 'khor ba la dmigs pa'i skye shas chung pa'i phyir te /
bsdu ba las /
gzugs dang gzugs med pa'i khams gong mar skyes pas kyang dang por bden pa rnams mngon par mi rtogs te / /
'di ltar gnas de dag ni skyo bar 'gyur ba dka' ba yin pas /
re shig skyo ba chung dus kyang bden pa rnams mngon par mi rtogs na gang na skyo ba chung du yang thams cad kyi thams cad du med pas lta smos kyang ci dgos pa'i phyir ro / /
zhes dang /
mdzod las /
gong na mthong lam med /
mi skyo /
zhes gsungs pa'i phyir /
de ltar na yang za ma tog bkod pa'i mdo las 'phags pa 'jig rten dbang phug gis yi dwags mang po bden pa mthong ba la bkod bar gsungs pa dang mi 'gal te /
de ni bden pa mthong ba'i rgya theg chen sems bskyed la bkod pa la dgongs pa yin pa'i phyir /
lha'i bu rab gnas kyis zhus pa'i mdo las /
'dod pa dang gzugs kyi lha'i bu bye ba phrag brgya chos rnams la chos kyi mig rdul med cing dri ma dang bral ba rnam par dag pa thob bo / /
zhes gsungs pa yang gzugs kyi lha rnams kyis theg chen sems bskyed thob pa dang /
theg chen gyi sbyor lam drod rtse mo tsam thob pa la dgongs nas de ltar gsungs pa yin te /
dper na /
legs smon tsam la dgongs nas klu'i rten la bsnyen gnas kyi sdom pa yod par thad pa dang lha'i dge ba snyen sogs yod bar bshad pa bzhin no / /
dar TIk gi rjes 'brang 'ga' zhig khams gong ma'i rten la mthong lam dngos su gsar du skye ba yod par 'dod pa mi 'thad de /
rnam bshad las /
sgra mi snyan pa dang zam ma ning ma gtogs pa'i mi dang 'dod lha'i rten la skye yi /
gong ma'i rten la ma yin te /
khams gsum la skyo shas chung ba'i phyir /
zhes dang /
lam rim las /
sngon ma'i rten la lam la sbyang ba'i bag chags 'thug po'i dbang gis 'dod lha kha cig dang por bden pa mthong ba'i rten du rung yang /
khams gong ma'i rten la dang por 'phags lam thob pa mi srid cing /
zhing gsungs pa dang 'gal ba'i phyir /
ngan song ba dang sgra mi snyan pa'i rten la de dngos su gsar du skye @# / /
pa med de /
de rnams rnam smin gyi sgrib pa shas chen po dang ldan pa'i phyir /
gnyis pa la /
theg chen gyi mthong lam de bsam gtan gyi dngos gzhi'i sems la brten nas dngos su gsar du skye ba yin te /
de dngos su gsar du skye ba'i sems rten yod /
der gyur pa'i gzugs med kyi dngos gzhi yang med /
der gyur ba'i bsam gtan gyi nyer bsngogs kyang med /
de 'dra'i 'dod sems kyang med pa'i phyir /
gnyis pa grub ba ste /
bsdu ba las /
bden pa rnams mngon par rtogs pa ni bsam gtan rnams kho na dang /
zhes dang /
gzugs med pa'i snyoms par zhugs pa ni ma yin te /
'di ltar gzugs med pa'i snyoms par 'jug pa'i lam ni zhi gnas shas che ba yin na lhag mthong shas che ba ma yin pas /
lhag mthong shas chung ba'i lam gyis dang por bden pa rnams mngon par mi rtogs te /
zhes gsungs pa'i phyir /
gsum pa grub ste /
byang sems sbyor lam pa yin na /
bsam gtan gyi dngos gzhi'i snyoms 'jug thob pas khyab pa gang zhig /
lam sla ba dngos gzhi por nas dka' ba nyer bsdogs la brten pa la dgos pa med pa'i phyir /
bzhi pa grub ste /
rnam bshad las /
'grel chen du sgom lam 'dod sems dang srid rtse'i sems la ba rten par bshad kyang des mthong lam yang mtshon mi nus sam snyam mo / /
zhes gsungs pa'i phyir /
theg chen gyi mthong lam dngos su gsar du skye ba'i sems rten du gyur pa'i 'dod sems dang srid rte'i sems dang bsam gtan gyi nyer bsngogs rnams ni med de /
'grel chen las /
gang yang 'dod pa khams dang srid rtse na /
byang chub lam gyi yan lag spangs zhes bya ba ni thabs la mi mkhas pa'i phyir nyan thos kyi dbang du byas pa yin gyi de dang 'di la 'gal ba med do zhes bya ba ni kha cig gi'o /
zhes gsungs pa'i phyir dang /
bsdu pa las /
bsam gtan dang po'i nyer bsdogs mi lcogs med pa la brten nas mngon par rtogs par 'gyur gyi zhes gsungs pa'i phyir /
gnyis pa mthong lam gyi rnam gzhag bshad pa la /
mtshan nyid /
dbye ba /
mthong spang spong tshul ji ltar bstan pa /
skad cig ma ngur skye ba dpyad pa'o / /
dang po la /
rang rgyud ldan gyi gang zag gi rgyud kyi stod nyid mngon sum du rtogs pa'i shes rab kyis zin pa'i theg chen gyi bden pa mg+non rtogs de /
theg chen gyi mthong lam gyi mtshan nyid /
kha cig /
sbyor lam chos mchog gi 'jug thogs de ma thag tu bden bzhi'i rnam pa bcu drug la dmigs nas spros bral mngon sum du rtogs pa'i ting nge 'dzin shes rab mtshung ldan dang bcas pa gang zhig /
sbyin sogs spyod pa'i rigs mtha' dag gis zin pa de /
theg chen gyi mthong lam gyi mtshan nyid /
kha cig /
de theg chen thun mong ma yin pa'i mthong lam gyi mtshan nyid /
kha cig /
de skabs 'dir dngos su bstan pa'i theg chen gyi mthong lam gyi mtshan nyid zer ba rnams mi 'thad de /
rim pa ltar gang zag gi bdag med mngon sum du rtogs pa'i theg chen gyi mthong lam dang /
byang sems mthong lam pa'i rgyud kyi kun rdzob sems bskyed dang /
nyan thos dgra bcom pa'i rtogs pa snyon du song ba'i theg chen gyi mthong lam bar chad med lam rnams kyis ma nges pa'i phyir /
kha cig / /
spros bral mngon sum du rtogs pa'i theg chen gyi bden pa mngon rtogs de /
skabs 'dir dngos su bstan pa'i theg chen gyi mthong lam gyi mtshan nyid zer ba mi 'thad de /
skabs 'dir dngos su bstan pa'i theg chen gyi mthong lam yin na /
theg chen gyi mthong lam shes bzod skad cig ma bcu drug po gang rung yin dgos pa'i phyir /
kha cig /
srid zhi gnyis ka'i mtha' 'gog byed kyi theg chen gyi bden pa mngon rtogs de /
theg chen gyi mthong lam gyi mtshan nyid zer na /
byang sems mthong lam pa'i rgyud kyi snying rje chen po chos can /
mtshan nyid der thar /
mtshon bya de'i phyir /
'dod na /
de chos can /
don dam la ltos te @# / /
srid zhi'i mtha' 'gog byed kyi theg chen gyi bden pa mngon rtogs su thal /
'dod pa gang zhig kun rdzob la ltos te de ma yin pa'i phyir /
kun rdzob la ltos te srid mtha' 'gog byed kyi di ma yin pa'i phyir te /
bdag med phra rags gang rung ma rtogs pa'i phyir /
rtsa bar 'dod mi nus te /
srid zhi mden du rtogs pa'i ye shes ma yin pa'i phyir /
gnyis pa dbye ba la /
theg chen gyi mthong lam gyi dbye ba dngos dang /
skad cig ma ngur bshad pa'o / /
dang po la /
theg chen gyi mthong lam la dbye na /
theg chen gyi mthong lam mnyam gzhag ye shes dang /
theg chen gyi mthong lam rjes thob ye shes /
de gnyis gang rung ma yin pa'i theg chen gyi mthong lam dang gsum du yod /
rang yul du gyur pa'i bdag med la rtse gcig tu mnyam par gzhag pa'i theg chen gyi bden pa mngon rtogs de /
dang po'i mtshan nyid /
dbye na /
theg chen gyi mthong lam bar chad med lam dang /
theg chen gyi mthong lam rnam grol lam dang /
de gnyis gang rung ma yin pa'i theg chen gyi mthong lam mnyam gzhag ye shes dang gsum du yod /
stong nyid la rtse gcig tu mnyam par gzhag pa'i ye shes gang zhig /
rang gi ngos skal gyi spang byar gyur pa'i bden 'dzin kun btags kyi dngos gnyen byed pa'i thegs chen gyi bden pa mngon rtogs de /
dang po'i mtshan nyid /
dbye na /
theg chen gyi mthong lam bzod pa brgyad yod /
de gang zhig /
rang dang mnyam gzhag thun gcig las skyes pa'i theg chen gyi mthong lam bar chad med lam gyi ngos skal gyi sgrib pa las grol ba'i theg chen gyi bden pa mngon rtogs /
gnyis pa'i mtshan nyid /
dbyen theg chen gyi mthong lam shes pa brgyad yod /
theg chen gyi mthong lam bar chad med lam yin na /
bden 'dzin kun btags kyi dngos gnyen byed pas ma khyab ste /
bden 'dzin kun btags kyi rgyur gyur pa'i theg chen gyi mthong lam bar chad med lam yod pa'i phyir| bden 'dzin kun btags spang pa'i theg chen gyi mthong lam mnyam gzhag ye shes yin na /
theg chen gyi mthong lam rnam grol lam gyin pas ma khyab ste /
theg chen gyi mthong lam rjes thob ye shes kyi rjes su slar yang chos nyid la rtse gcig tu mnyam par bzhag pa'i theg chen gyi mthong lam mnyam gzhag ye shes de theg chen gyi mthong lam bar chad med lam dang rnam grol lam gang rung ma yin pa'i phyir /
theg chen gyi mthong lam mnyam gzhag ye shes las langs pa'i theg chen gyi bden pa mngon rtogs gang zhig /
rang rgyud ldan gyi gang zag gi rgyud la mngon gyur du 'byung ba /
theg chen gyi mthong lam rjes thob ye shes kyi mtshan nyid /
dbye na /
mnyam gzhag shes bzod skad cig ma bcu drug gyis drangs pa'i rjes thob ye shes bcu drug yod /
kha cig /
bden 'dzin kun btags spangs pa'i theg chen gyi bden pa mngon rtogs /
theg chen gyi mthong lam rnam grol lam gyi mtshan nyid du 'dod pa mi 'thad de /
theg chen gyi mthong lam rjes thob ye shes kyis ma nges pa'i phyir /
kha cig /
theg chen gyi mthong lam rjes thob ye shes la rtog pas khyab par 'dod pa mi 'thad de /
theg chen gyi mthong lam rjes thob ye shes la gnas pa'i sems pa'i rgyud kyi gzugs bden stong sgyu ma lta bur mngon sum du rtogs pa'i ye shes de theg chen gyi mthong lam rjes thob ye shes yin pa'i phyir te /
rtags sngar bzhin no / /
kha cig gis /
nyan thos dgra bcom pa'i rtogs pa sngon du songs pa'i theg chen gyi mthong lam bar chad med lam de rnam grol lam yin te /
de dge sbyong tshul gyi 'bras bu yin pa'i phyir na ma khyab /
kho na re /
de chos can| rnam grol lam du thal /
nyon sgrib spangs pa'i mnyam gzhag ye shes yin pa'i phyir /
khyab ste /
shes sgrib spangs pa'i mnyam gzhag ye shes yin na /
rnam grol lam yin dgos pa'i phyir zer na ma khyab /
gnyis pa skad cig ma ngur bshad pa la /
sde pa rnams @# / /
la grang mang nyung gi 'dod tshul mang du yod kyang /
grangs che ba la /
mdzod las /
'di la skad cig bco lnga ni / /
ma mthong mthong phyir mthong ba'i lam / /
zhes mthong lam skad cig bco lngar bshad /
yum gyi rgyan 'di dang kun btus las skad cig ma bcu drug tu bshad do / /
gsum pa mthong spang spong tshul ji ltar bstan pa la /
bshad tshul 'god pa dang /
'thad mi 'thad dpyad pa'o / /
dang po la /
chos mthon pa nas ji ltar bshad pa dang /
rjes 'brang rnams kyis ji ltar bkral ba gnyis las| dang po ni /
mdzod las /
chos bzod pa bzhi 'dod pa'i sa sa bsdus kyi bden pa bzhi'i mthong spang spong ba'i bar chad med lam dang /
chos shes bzhi de spangs pa'i rnam grol lam dang /
rjes bzod bzhi khams gong ma'i sa sa bsdus kyi bden pa bzhi'i mthong spang spong ba'i bar chad med lam dang /
rjes shes bzhi de spang pa'i rnam grol lam du bshad la /
kun btus kyi lugs la /
theg chen gyi mthong lam sdug bsngal chos bzod kyis khams gsum ga'i sdug bsngal mthong spang spong zhing /
sdug bsnal chos shes de spangs pa'i rnam grol lam dang /
sdug bsngal rjes bzod kyis sdug bsngal chos bzod dang chos shes gnyis la dmigs nas 'di ni 'phags pa'i chos rnams kyi rgyu'o zhes 'dzin la /
sdug bsngal rjes shes kyis rjes bzod la dmigs nas sngar ltar 'dzin cing /
des lhag ma rnams la rigs la rigs 'dra bar bshad de /
kun btus las /
sdug bsngal chos shes pa'i bzod pa gang zhe na sngar rnams par dpyad pa'i dbang du byas nas so sor rang la mngon sum du gyur pa'i zag pa med pa'i shes rab ste /
gang gis sdug bsngal mthong bas spang bar bya ba'i nyon mongs pa spong ba de sdug bsngal la chos ches pa'i bzod pa zhes bya'o / /
chos shes pa gang zhe na /
shes pa gang gi bzod pa'i mjug thogs su rnam par grol bar mngon su du byed pa'o / /
sdug sngal la rjes su rtogs par byed pa'i bzod pa gang zhe na /
sdug bsngal la chos shes pa'i bzod pa dang /
sdug bsngal la chos shes pa 'di gnyis 'phags pa'i chos rnams kyi rgyu'o zhes so so rang la mngon su ma du gyur pa'i zag pa med pa'i shes rab po / /
sdug bsngal rjes su rtogs par shes pa gang zhe na /
sdug bsngal la rjes su shes pa'i bzod pa ste nges par 'dzin pa'o / /
bden pa lhag ma rnams la yang bzod pa dang shes pa rnams ci rigs su sbyar bar shes par bya'o zhes gsungs pa'i phyir /
gnyis pa la /
dpal ldan zla bas mdzad zer ba'i phung po lnga'i rab byed las /
spang bya'i grang dang /
gnyen pos spong tshul rnams mdzod las bshad pa ltar bshad la /
slob dpon 'dis ni spang bya'i grangs la sogs pa rnams kun btus las byung ba bzhin bshad /
thub pa dgongs rgyan gyi le'u gnyis par spang bya'i grangs gnyen pos spong tshul bar chad med lam dang rnam grol lam du 'gyur tshul dang po bco lnga mthong lam dang /
bcu drug pa sgom lam du 'dod pa mdzod ltar bshad nas /
le'u gsum par spang bya'i grang kun btus ltar dang /
gnyen pos spong tshul dang lam gnyis su 'jog tshul mdzod ltar bshad pa sogs mi 'dra ba du ma byung ngo / /
gnyis pa ni /
mdzod las de ltar gsungs ba de lngar khams gong 'og gi bden pa so sor gtan la phab pa'am /
khams gong 'og gi spang bya spong pa'i byed las kyi sgo nas chos shes dang rjes shes phyogs mthun du bshad la /
thub dgongs las spang bya kun btus ltar dang spong tshul mdzod bzhin du bshad pa mi 'thad de /
de kun btus dang 'gal ba'i phyir /
phung po lnga'i rab byed ces pa de dpal ldan zla bas mdzad pa ma yin te /
der thal cher bye brag smra ba'i 'dod pa bkod pa'i bshad pa byas /
dpal ldan zla bas don smra gnyis kyi rnam gzhag @# / /
rnams kun rdzob tsam du grub par 'dod pa la yang dgag pa mdzad pa'i phyir /
des na rang lugs ni kun btus su bshad pa ltar 'thad de /
legs bshad gser gyi 'phreng bar /
chos bzod nyid khams gsum ka'i mthong spang gi gnyen por gsungs pa'i rjes su bzang po'i zhabs la sogs pa mkhas pa du ma zhig gis 'brangs so zhes gsungs pa'i phyir /
de'i tshul yang /
theg chen gyi mthong lam sdug bsngal chos bzod ni sdug bden gyi chos nyid la rtse gcig tu mnyam par bzhag pa'i sgo nas sdug bsngal mthong spang gi dngos gnyen byed pa'i bar chad med lam yin /
de'i chos shes ni de spangs pa'i rnam grol lam dang /
de'i rjes bzod ni snga ma gnyis rgyu 'bras su rtogs pa'i nus pa thob pa'i bar chad med lam dang /
de'i rjes shes ni rjes bzod de yul du byed pa'i nus pa thob pa'i rnam grol lam yin /
des shes bzod lhag ma bcu gnyis la yang rigs 'grel ste shes par bya la /
skad cig ma bcu drug po de thams cad mthong lam yin te /
mthong lam skad cig ma bco lnga kho nar 'dod pa mi rigs te /
lam rjes bzod dang lam rjes shes gnyis mthong lam yin min mtshungs pa'i phyir /
de ltar yang /
rgyan snang las /
so so rang gi gdul bya'i bden pa mngon sum du nyams su myong ba'i shes pa zag pa med pa gang gis sdug bsngal mthong bas spang bar bya ba'i nyon mongs pa spong ba de ni sdug bsngal la chos shes pa'i bzod pa shes bya'o / /
zhes pa gang gis bzod pa'i rjes thogs la rnams par grol ba mngon sum du byed pa de ni sdug bsngal la chos shes pa zhes bya'o / /
sdug bsngal la chos shes pa'i rjes thogs la sdug bsngal la chos shes pa'i bzod pa dang /
sdug bsngal la chos shes pa'i de ni 'phags pa'i chos rnams kyi rgyu'o / /
zhes so so rang la mngon sum du rjes su myong ba'i shes pa zag pa med pa gang yin pa de ni sdug bsngal la rjes su shes pa'i bzod pa zhes bya'o / /
shes pa gang gis rjes su shes pa'i bzod pa nges par 'dzin pa de ni sdug bsngal la rjes su shes pa zhes bya'o / /
zhes dang /
de bzhin du bden pa lhag ma rnams la yang bzod pa dang /
shes pa dag ci rigs par shes par bya ste /
zhes dang /
skad cig ma bcu drug po 'di nyid ni mthong ba'i lam yin par rigs pa'i phyir /
skad cig bco lnga la ni lam la rjes su shes pa'i bzod pa nges par 'dzin par mi 'gyur ro / /
zhes gsungs pa'i phyir /
theg chen gyi mthong lam chos bzod bzhi dang chos shes bzhi de bzhin nyid rtogs pa'i cha nas bstan nas /
de'i rjes bzod bzhi dang rjes shes bzhi yul can ye shes rtogs pa'i ldog cha nas bstan pa slob dpon gyi dgongs pa yin te /
'grel chen las /
chos shes pa'i bzod pa dang chos shes pa ni gzung ba rtogs la /
rjes su shes pa dang /
rjes su shes pa'i bzod pa ni 'dzin pa rtogs so / /
zhes dang /
kun tus la /
de la chos sehs pa'i bzod pa dang /
chos shes pa rnams kyis ni gzung ba rtogs so / /
rjes su shes pa'i bzod pa dang rjes su shes pa ni 'dzin pa rtogs so / /
zhes gsungs pa'i phyir /
theg chen gyi mthong lam shes bzod skad cig ma bcu drug po thams cad stong nyid la gnyis snang nub pa'i sgo nas mtshan 'dzin gyi spros pa med pa'i mnyam gzhag ye shes yin te /
rgyan snang las /
bzod pa dang shes pa thams cad la ni mtshan ma med par gnas pa'i rnal 'byor pa kho nar shes par bya'o / /
zhes dang /
kun btus las /
bzod pa dang shes pa thams cad la yang mtshan ma med par gnas pa'i rnal 'byor can du rig par bya'o / /
zhes gsungs pa'i phyir /
des na theg chen gyi mthong lam bar chad med lam des bden bzhi'i chos nyid la gnyis snad nub pa'i sgo nas chos bzod bzhi dang /
chos bzod bzhi shugs la rtogs pa'i sgo nas @# / /
rjes bzod bzhir bzhag cing /
theg chen gyi mthong lam rnam grol la des bden bzhi'i chos nyid rtogs pa'i cha nas chos shes bzhi /
chos shes shes bzhi shugs la rtogs pa'i cha nas rjes shes bzhir bzhag pas /
de bcu drug po de stong nyid la rtse gcig tu mnyam par bzhag pa'i mnyam gzhag thun gcig yin te /
rgyan snang las /
dgongs pa 'di nyid kyis na rigs pa'is tobs kyis mthong ba'i lam gyi mngon par rtogs pa ni skad cig ma gcig yin pas bcu drug nyid du bshad pa bzhin no / /
zhes dang /
rnam bshad las /
bden bzhi'i chos nyid sngar mngon sum du ma rtogs pa chu la chu bzhag pa'i tshul gyis gsar du rtogs pa na sngar 'khor bar 'dris ma myong ba'i zab mo'i chos de la skrag rigs pa la mi skrag pas na chos kyi bzod pa zhes bya la /
des na bden bzhi'i chos nyid 'jal ba'i ldog cha nas bzod pa bzhi'o / /
de'i rjes snas chos nyid la chu la chu bzhag tu song ba'i blo de la skrag rigs pa la mi skrag par rtogs pas rjes kyi bzod pa zhes bya la /
de yang bden bzhi'i chos nyid kyi yul can ldog pas phe ba bzhi rtogs pa'i rjes bzod bzhi ste /
bzod pa brgyad ngo bo gcig la ldog pa tha dad pa'i tshul du yod la /
de'i dus na glo bur dri bral gyi 'gog bden ma thob pa yin no / /
bden bzhi'i chos nyid rtogs pa la ltos nas de dag gi yul can rtogs par 'jog pa yin no / /
mnyam gzhag de nyid las ma langs par glo bur dri bral gyi 'gog bden thob pa rnam grol lam skyes pa na /
bden bzhi'i chos nyid rtogs pa'i chos shes ldog pas phye ba bzhi dang /
yul can de nyid rtogs pa'i rjes shes bzhi dang shes pa brgyad ngo bo gcig la ldog pa tha dad pa'i tshul du yod pas /
mnyam gzhag thun gcig gis bden pa mngon par rtogs pa skad cig bcu drug gis bdag nyid can du skye ba yin no / /
zhes gsungs pa'i phyir /
lung 'di dag gis theg chen gyi mthong lam bar chad med lam gyis kho rang ma rtogs zer ba legs par bkag go /
kho na re /
theg chen gyi mthong lam bar chad med lam gyi gzhal bya don dam bden pa ma yin par thal /
des kho rang rtogs pa'i phyir /
'dod na /
de chos can /
don dam bden pa yin par thal /
de'i dngos gzhal yin pa'i phyir te /
des khyod dngos su rtogs pa'i phyir /
ma grub na /
de chos can /
rang gi gzhal bya dngos su rtogs par thal /
tshad ma yin pa'i phyir zer na ma khyab ste /
tshur mthong gi rgyud kyi gzugs 'dzin dbang sngon chos can /
der thal /
de'i phyir /
'dod na /
de'i gzhal bya chos can /
dngos po yin bar thal /
des khyod dngos su rtog pa'i phyir /
gzhan yang /
des de rtogs par thal /
byang sems 'phags pa'i rgyud kyi gang zag gi bdag med mngon sum du rtogs pa'i mkhyen pa des kho rang rtogs pa'i phyir te /
lam sgrigs las /
nyan thos kyi lam gyi dmigs pa la sgro 'dogs chod pas de la sgro 'dogs chod pa yin no / /
zhes gsungs pa'i phyir /
des na theg chen gyi mthong lam shes bzod de rnams bya rdzogs kyi skad cig ma yin te /
'grel chen las /
skad cig ma ni shes bya la shes pa skye ba la yongs su bzung do / /
zhes dang /
kun btus las /
skad cig ma ni shes bya la shes pa 'byung bas yongs su rdzogs par rig par bya'o / /
zhes gsungs pa'i phyirk /
bzhi pa skad cig ma dur skye ba bshad pa la /
'dod pa dgod pa dang /
'thad phyogs bstan pa dang /
lung nas gsungs tshul dang gsum las /
dang po la /
'bras bu'i mngon par rtogs pa la bltos nas skad cig ma gcig yin zhing so so'i mngon par rtogs pa la bltos nas skad cig ma bcu drug rim can du skye bar 'dod pa dang /
so so'i mngon par rtogs pa yang cig car du skye bar 'dod pa'i lugs gnyis las /
dang po ni /
kha cig /
bden bzhi la rim pa ltar @# / /
shes pa dang /
spong ba dang /
mngon du bya ba dang /
sgom par byed pa ni mthong lam gyi bya ba'i las yin pas de'i 'bras bu yin la /
de'i dbang du byas na mthong lam skad cig ma bcu drug po thams cad skad cig skad cig ma gcig yin te /
theg chen gyi mthong lam sdug bsngal chos bzod kyi tshe kun 'byung mthong spang rnams spangs pa'i phyir te /
de'i dus su sdug bsngal mthong spang spangs pa'i phyir /
rtag grub ste /
de'i dus su sdug bden gyi chos nyid mngon sum du rtogs pa'i phyir /
rtsa bar khyab ste /
kun 'byung mthong spang de sdug bsngal mthong spang gi rgyu yin pa gang zhig /
rgyu kun 'byung bden pa ma spangs par 'bras bu sdug bden spong mi nus pa'i phyir te /
mthun rkyen tshang zhing 'gal rkyen dang bral ba'i rgyu las rang dang rjes su mthun pa'i 'bras bu 'byung ba chos nyid kyi rigs pas grub pa'i phyir /
de'i tshe sdug kun mthong spang spangs pa'i 'gog pa mngon du byas te /
de'i tshe sdug kun mthong spang spangs pa'i phyir /
de'i tshe sdug kun mthong spang spangs pa'i rnam grol lam mngon du byas te /
de'i tshe sdug kun spangs pa'i 'gog pa mngon du byas pa gang zhig /
sdug kun spangs pa'i 'gog bden dang rnam grol lam thob pa lam bden la rag las pa'i phyir /
theg chen gyi mthong lam sdug bsngal chos bzod kyi dus su sdug bsngal chos shes| sdug bsngal rjes bzod /
sdug bsngal rjes shes rnams kyang rdzogs par skyes te /
dus der bden bzhi'i mthong spang ma lus par spangs pa'i 'gog bden dang rnam grol lam rdzogs par thob pa'i phyir te /
dus der sdug kun mthong spang spangs ba'i 'gog bden dang rnam grol lam gnyis rdzogs par thob pa gang zhig /
rgyu mtshan du ma nges pa'i phyir /
de'i tshe bden pa lhag ma gsum gyi shes bzod skad cig ma bcu gnyis rdzogs par skyes te /
de'i tshe sdug bden gyi shes bzod skad cig ma bzhi cig car du skye pa gang zhig /
rigs pa mtshungs pa'i phyir /
des na theg chen gyi mthong lam gyi bya ba'i mngon par rtogs pa 'bras bu'i mngon par rtogs pa skad cig ma gcig kho na yin te /
theg chen gyi mthong lam sdug bsngal chos bzod skye ba'i skad cig de nyid la theg chen gyi mthong lam skad cig ma bcu drug po rdzogs par skye zhing /
bden bzhi'i mthong spang ma lus par s+p+nags pa'i 'gog lam rnams rdzogs par thob pa'i phyir /
so so'i mngon par rtogs pa rim can du skye ste /
theg chen gyi mthong lam mnyam gzhag thun gcig la bden bzhi la dmigs pa'i log zhugs bcu drug spong ba'i nus pa bcu drug rim can du skye bar 'gyur ba'i phyir /
byang sems mthong lam pa de nyid la zhugs gnas kyi rnam gzhag 'thad de /
so sor rtogs pa'i mngon rtogs kyi dbang du byas nas mnyam gzhag thun gcig la log zhus bcu drug sel ba'i nus pa bcu drug rim can du sal ba'i nus par mi can du thob pa'i phyir zhes zer /
de ltar yang rgyan snang las /
rgyu mtshang ba med par spong mi nus pa'i phyir sdug bsngal mthong bas spang bar bya ba'i dus su kun 'byung spong ngo / /
de nyid kyis na 'gog pa mngon du byed do / /
de yang gzhan du mi 'thad pas lam sgom mo / /
kun 'byung la sogs pa la de bzhin no / /
theg pa chen po la ni 'bras bu'i mngon par rtogs pas skad cig ma gcig la mngon par rtogs pa ni mthong ba'i lam du blta bar bya'o / /
bden pa re re la yang phyin ci log rnam par bsal bas so sor rtogs pa'i mdon par rtogs pa la skad cig ma bcu drug kho nas mngon par shes pa yin no / /
kha cig la ni 'dir zhugs pa nyid la sogs pa'i rnam gzhag legs par gnas so zhes zer ro / /
zhes gsungs /
gnyis pa la /
gzhan dag na re /
theg chen gyi mthong lam sdug bsngal chos bzod kyi dus der bden bzhi'i chos nyid mngon sum du rtogs zin te /
de'i tshe chos thams cad bden grub kyi dngos por med pa dang /
@# / /
bdag med pa dang /
stong pa nyid du rtogs pa'i sgom pa yongs su rdzogs pa yin pa'i phyir te /
de ltar yagn rnam 'grel las /
don gyi rang gi ngo bo gcig /
bdag nyid mngon sum yin pa la / /
tshad ma gzhan gyi brtag bya gang / /
ma mthong cha gzhan ci zhig yod / /
ces gsungs pa'i rigs pa la brten nas grub pa'i phyir /
de'i tshe mthong spang du gyur pa'i 'jig lta dang 'dod chags la sogs pa'i nyon mongs thams cad zad par spangs pa yin te /
de'i tshe bden 'dzin kun btags thams cad zad par spangs pa'i phyir /
khyab ste /
'dod chags la sogs pa'i nyon mongs pa thams cad dngos po bden grub tu zhen cing zhen pa las 'byung ba'i phyir /
theg chen gyi mthong lam sdug bsngal chos bzod des bden 'dzin kun btags thams cad spong bar nus pa'i rgyu mtshan yod de /
de 'dra ba de ni bden 'dzin kun btags kyi zhen yul med par mthong ba'i sgo nas de yongs su sbyong pa dang /
bden bzhi'i rna pa lhag ma rnams sdug bden gyi stong pa bdag med rtogs pa'i sdug bsngal la chos bzod thob par byed pa'i thabs rnam dag yin pa'i phyir /
so so'i mngon rtogs las kyang theg chen gyi mthong lam shes bzod skad cig ma bcu drug skad cig ma gcig kho na yin te /
sdug bsngal la chos bzod kyi dus der bden bzhi'i chos nyid mngon sum du rtogs pa'i zag med kyi ye shes rdzogs par skye ba'i stobs bden bzhi'i mthong spang thams cad ma lus par spangs pa'i phyir zhes zer /
de ltar yang rgyan snang las /
gzhan dag ni 'jig tshogs la sogs pa'i lta ba'i tshogs dang| 'dod chags la sogs pa'i nyon mongs pa'i tshogs ni dngos po rnams yang dag par khas len pa'i phyin rtsi log gis kun nas bslangs pa yin la /
grol ba ni dmigs su med pa mthong ba dang /
de'i yongs su sbyong bar 'gyur ba nyid kyis de'i don du rnam pa lhag ma goms par 'gyur ro / /
ji skad du bshad pa'i sgrub pa'i chos thams cad ngos po med pa'am /
bdag med pa'am stong pa zhes sgom pa'i stobs rdzogs pa yin te /
don gyi rang gi ngo bo gcig /
bdag nyid mngon sum yin pa la / /
tshad ma gzhan gyi brtag bya gang / /
ma mthong cha gzhan ci zhig yod / /
ces gsungs pa'i tshul gyis rnam pa thams cad du rang gi rtogs par byed pa'i shes pa zag pa med pa /
chos thams cad kyi yul las skye bar 'gyur ro / /
de ltar na so so'i mngon par rtogs pa la skad cig ma gcig la mngon par rtogs pa ni mthong ba'i lam yin no zhes zer ro / /
zhes gsungs /
gnyis pa la 'thad phyogs bstan pa la /
lugs dang po de mi 'thad de /
sdug bsngal mthong spang spangs pa'i 'gog lam gyi bden pa gnyis rdzogs par thob pa'i phyir /
'on kyang sdug bsngal chos bzod kyi dus der sdug bsngal mthong spang spangs pa'i 'gog bden mngon du byed 'gyur gyi dbang du byas so zhe na /
theg chen gyi mthong lam bya ba'i mngon rtogs skad cig ma gcig yin la /
so so'i rtogs pa'i mngon rtogs skad cig ma bcu drug tu dbye ba byas pa don med par thal /
bya ba'i mngon rtogs kyi dbang du byas nas kyang theg chen gyi mthong lam skad cid ma bcu drug tu 'byed rigs pa'i phyir te /
de'i dbang du byas nas kyang 'gog pa mngon du byed pa'i nus pa dang /
lam sgom pa'i nus pa rnams rim gyis 'thob par 'gyur ba'i phyir /
mdor na 'khor gsum khas blangs te /
theg chen gyi mthong lam de nyid kyis log zhugs bcu drug spong pa'i nus pa bcu drug rinm can du 'thob par 'gyur ba'i rgyu mtshan gyis de la so sor @# / /
rtogs pa'i mngon par rtogs pa bcu drug tu phye ba'i phyir /
de ltar yang rnam bshad las /
'di slob dpon gyis bzhed pa ma yin zhing rigs pas kyang mi 'thad de /
sdug bsngal gyi chos nyid gsar du rtogs pa'i dus su 'gog pa mngon du byas nas /
'gog bden la lam bden sngon du 'gro mi dgos par thal ba dang /
gzhi gcig gis bar chad med lam dang /
rnam grol lam gcig car du skye bar thal ba'i phyir ro / /
'on te 'gog pa sngon du byed par 'gyur ba la zer na /
snga phyi gnyis ka la skad cig ma gcig dang bcu drug gis dbye ba don med par thal ba'i phyir ro zhes gsungs /
lugs gnyis pa yang mi 'thad de /
shes bya chos can /
byang sems mthong lam pa de nyid la mthong lam bar chad med lam la gnas pa'i tshe gyun zhugs zhugs pa'i ming can mthong lam rnam grol lam la gnas pa'i tshe rgyun zhugs kyi ming can gyi rnam gzhag mi 'thad par thal /
theg chen gyi mthong lam bar chad med lam dang theg chen gyi mthong lam ranm grol lam cig car du skye ba'i phyir /
rtags khas /
de ltar yang rnam bshad las /
'di bar chad med lam dang rnam grol lam snga phyi rim can du mi skye bar skad cig ma gcig tu 'dod pa yin te /
gzhan du zhugs gnas kyi rnam gzhag mi 'thad pa'i thal ba 'di la 'phen pa mi rigs pa'i phyir ro / /
'di yang slob dpon gyis bzhed pa ma yin te /
bzod pa dang shes pa yang rim can du skye bar bzhed pa'i phyir /
zhes gsungs /
des na rang lugs gang ltar bzhed snyam na /
'di la 'grel chen du /
theg chen gyi mthong lam sdug bsngal chos bzod de nyid kyis mngon sum du ma rtogs pa'i bden pa zhi'i chos nyid shes bzod lhag ma rnams kyis goms par 'gyur ba mi 'thad par thal /
theg chen gyi mthong lam sdug bsngal chos bzod skad cig ma gcig kho nas bden bzhi'i chos nyid kyi rnam pa thams cad mngon sum du rtogs pa'i phyir /
'dod na /
theg chen gyi mthong lam bar chad med lam de nyid la zhugs gnas kyi rnam gzhag mi 'thad par thal /
'dod pa'i phyir /
snyam du dogs pa bslangs te legs pa'i lam gyi nges par 'byung ba rnams 'dod pa la /
de lta na ni skad cig ma gcig kho na la rnam pa thams cad rtogs pa yin pas /
rnam pa gzhan dag gis ma mthong ba'i lam sgom pa gzhan pa mi 'thad pa'i phyir /
zhugs pa nyid la sogs pa'i gnas skabs su ji skad 'gyur /
zhes nges par 'byung ba'i legs pa'i lam gyis nges par 'byung ba'i rjes su 'brang ba rnams 'don no / /
zhes gsungs /
de'i lan ston pa la /
rgyan snang las /
de lta yin du chu g na /
gzugs chos mthun pa mthong ba la / /
nya phyis la dngul rnam pa ltar / /
gal te 'khrul pa'i rgyu mtshan gyis / /
yon tan gzhan sbyor mi byed na / /
gang du yang rung 'khrul pa'i rgyus sgro 'dogs pa'i rnam pa gzhan dgag pa yin la /
phyin ci log las byung ba'i nyon mongs pa dang /
bcas pa drung nas 'byin pa'i rnam pa gzhan dag gi sgom pa gzhan yang yod pas brgyad pa la sogs pa'i gnas skabs legs par gnas pa yin la /
dgongs pa 'di dang rigs pa'i stobs kyis mthong ba'i lam gyi mngon par rtogs pa skad cig ma gcig yin zhing skad cig ma bcu drug gi mngon par rtogs pa nyid du bshad pa yin no / /
de bas na rnam par shes pas rang gi ngo bo rnam pa thams cad du bzung ba nyid yin na yang cha gang la goms pa gsal bar 'gyur ba la sogs par sgro 'dogs pa'i rnam pa nges par sel bar nus pa de nyid du de dang 'brel ba'i sgrib pa spang pa'i tshad ma yin gyi gzhan du ni ma yin te /
skad cig ma nyid la sogs pa dang /
'dra'o / /
de ltar na 'phags pa rnams so so'i skye bo rnams las khyad par ci zhig yod /
ces brjod par mi bya ste /
ci tsam gyi rnam pas nges par sel bar byed /
bsal ba de rnams kyi shes pa
