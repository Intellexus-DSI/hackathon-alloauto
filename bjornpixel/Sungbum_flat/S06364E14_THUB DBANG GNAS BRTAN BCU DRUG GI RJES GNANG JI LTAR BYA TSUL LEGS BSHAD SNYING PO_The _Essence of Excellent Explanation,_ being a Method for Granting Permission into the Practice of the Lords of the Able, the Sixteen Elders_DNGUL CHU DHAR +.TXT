! thub dbang gnas brtan bcu drug gi rjes gnang ji ltar bya tshul legs bshad snying po zhes bya ba bzhugs /
! na mo gu ru mu ni in+d+ra ya /
'dir thung dbang gnas brtan bcu drug '+hor bcas kyi rjes gnang bya tshul ni /
gtsang zhing yid du 'ong ba'i gnas su stegs bu'i khar dkyil 'khor gru bzhi pa'i nang du padma 'dab ma bcu drug byas pa'i lte bar seng khri padma nyi zla dang /
'dab ma bcu drug dang /
shar sgo'i mdun gyi padma dang /
sgo bzhi'i padma la zla gdan gyi steng du me tog si tshom bu re dgod /
rnam rgyal dang las bum nang rdzas rdor bzungs dang bcas pa /
lha tshogs /
chos skyong /
gzhi bdag gsum gyi gtor ma /
bdag mdun bum gsum gyi mchod pa /
rdor dril mchod 'bru sogs dgos pa'i yo byad rnams tshogs par byas la /
skyabs sems tshad mar sngon du 'gro bas /
swa b+hA was stong par sbyangs / /
stong pa'i ngang las rin po che'i gzhal yas khang gru bzhi sgo bzhi pa'i nang du sna tshogs padma 'dab ma bcu drug pa'i ste bar seng khri padma nyi zla'i gdan la rang nyid rgyal ba shAkya thub pa sku mdog gser btso ma lta bu /
dbu gtsug tor rab ldan pa /
zhal gcig phyag gnyis kyi g.yas sa gnon dang g.yon mnyam gzhag gi steng na bdud rtsis gang ba'i lhung bzed bsnams pa /
sku la chos gos ngur smig gi mdog can gsum mdzes par gsol ba /
mtshan dpes brgyan pa'i dwangs gsal 'od kyi rang bzhin can /
sku las skyes pa'i 'od kyi phung po'i dkyil na zhabs gnyis rdo rje skyil krung gis bzhugs pa /
'dab ma rnams kyi steng du zla gdan la shar du gnas brtan yan lag 'byung phyag gnyis thal mo sbyar ba'i bar na spos phor dang mchan khung g.yon na rnga yab bsnams pa /
shar smad du gnas brtan ma pham pa phyag gnyis mnyam par bzhag pa /
shar lhor gnas brtan nags na gnas g.yas sdigs mdzub dang g.yon rnga yab bsnams pa /
lho stod du gnas brtan dus ldan phyag gnyis gser gyi rna kor bsnams pa /
lhor gnas brtan rdo rje mo'i bu g.yas sdigs mdzub dang g.yon rnga yab bsnams pa /
lho smad du gnas brtan bzang po g.yas chos 'chad dang g.yon mnyam gzhag mdzad pa /
lho nub tu gnas brtan gser be'u phyag gnyis rin po che'i zhags pa bsnams pa /
nub stong du gnas brtan b+ha ra d+hA dza gser can phyag gnyis mnyam par bzhag pa /
nub tu gnas brtan ba ku la phyag gnyis ne'u le bsnams pa /
nub smad du gnas brtan sgra gcan 'dzin phyag gnyis rin po che'i prog zhu bsnams pa /
nub byang du gnas brtan lam phran brtan gnyis mnyam par bzhag pa /
byang stod du gnas brtan b+ha ra d+ha dza bsod snyoms len g.yas glegs bam dang g.yon lhung bzed bsnams pa /
byang du gnas brtan lam brtan g.yas glegs bam dang g.yon chos 'chad mdzad pa /
byang smad du gnas brtan klu'i sde g.yas kum pa dang g.yon 'khar gsil bsnams pa /
byang shar du gnas brtan sbed byed phyag gnyis glegs bam bsnams pa /
shar stod du gnas brtan mi phyed pa phyag gnyis thal mo sbyar ba'i bar na byang chub mchod rten bsnams pa /
shar sgo'i mdun du pad zla'i gdan la dge bsnyen d+ha rma tA la g.yas rnga yab dang g.yon bum pa bsnams pa /
ral pa'i thor tshugs can glegs bam khur ba /
mdun du snang mtha' dang pus mo las stag sprul ba /
sgo bzhir pad zla'i gdan la shar sgor yul 'khor srung pi wang 'dzin pa /
lho sgor 'phags skyes po ral gri 'dzin pa /
nub sgor sbyan mi bzang sbrul zhags 'dzin pa| byang sgor rnam thos sras rgyal mtshan 'dzin pa /
gtso 'khor thams cad kyi spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od @# / /
zer 'phros pas /
bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
ces bskyed la /
mchod pa rnams las sngags kyis bsangs /
swa b+hA was sbyangs /
stong pa'i ngang las b+h+rUM las rin po che'i snod kyi nang du /
oM las mchod pa rnams phul du byung ba'i lha rdzas su gyur /
oM ar+g+haM nas /
shap+ta AH hUM gi bar gyis byin gyis brlabs nas /
oM sarba ta thA ga ta sa pa ri wA ra ar+g+haM /
nas| shap+ta pra tI ts+tsha hUM swAhA'i bar gyis mchod /
thub dbang gnas brtan chen po bcu drug dang / /
bka' sdod dge bsnyen d+harma tA la'i zhabs / /
sgo srung rgyal chen sde bzhir bcas pa la / /
sgo gsum gus pa chen pos phyag 'tshal lo / /
zhes bstod la /
oM mu ne mu ne mahA mu na yi swA hA| zhes bzla'o / /
de nas bum pa gnyis las sngags kyis bsangs /
swa b+hA was sbyangs /
stong po'i ngang las paM las padma dang a las zla ba'i steng du /
ba baM las rin po che'i bum pa mtshan nyid thams cad dang ldan par gyur /
oM tap+te tap+te mahA tap+te swAhA /
lan gnyis /
lha'i chu bo gang+gA dang bum pa'i chu dbyer mi phyed par gyur /
rnam rgyal bum pa'i nang du sna tshogs padma 'dab ma bcu drug pa'i lte bar seng khri padma nyi zla'i gdan la rgyal ba shAkya thub pa sku mdog gser btso ma lta bu /
zhes pa nas /
byang du rnam thos sras rgyal mtshan 'dzin pa /
zhes pa'i bar sgo zhes pa dor nas sngar ltar la /
las bum gyi nang du pad nyi'i gdan la khro bo bgegs mthar byed sku mdog mthing nag zhal gcig phyag gnyis pa /
g.yas rdo rje 'phyar zhing g.yon sdigs mdzub kyis zhags pa 'dzin pa /
dbu skra dmar ser gyen du brdzes shing stag lpags kyi sham thabs can g.yon brkyang gis bzhugs pa /
gtso 'khor thams cad kyi spyi bor oM dkar po /
zhes pa nas /
sgo gsum gus pa chen pos phyag 'tshal lo / /
'jigs pa'i hUM sgra nges sgrog cing / /
bgegs rnams ma lus 'joms mdzad pa / /
dngos grub thams cad stsol ba'i lha / /
bgegs kyi dgra la phyag 'tshal lo / /
zhes bstod /
rang gi thugs ka nas 'od zer 'phros /
bum pa'i lha'i thugs rgyud bskul /
bdud rtsi'i rgyun babs pas bum pa gang bar gyur /
mu ne dang /
oM AH bi g+h+n+ran+ta kr-i ta hUM /
gnyis @# / /
bzla| mchod bstod dang bzod gsol bya /
oM AH hUM gis mchod yon phul bas /
lha rnams 'od du zhu nas bum pa'i chu dang ro gcig tu gyur /
ces brjod /
mdun bskyed bsangs sbyangs /
stong pa'i ngang las rin po che'i gzhal yas khang gru bzhi sgo bzhi pa'i nang du sna tshogs padma 'dab ma bcu drug pa'i lte bar seng khri padma nyi zla'i gdan la rgyal ba shAkya thub pa sku mdog gser btso ma lta bu /
zhes pa nas /
mu ne bzla ba'i bar bdag bskyed ltar bya /
de nas gtor ma rnams bsangs sbyangs /
stong pa'i ngang las b+h+rUM las rin po che'i snod kyi nang du oM las gtor ma rnams phul du byung ba'i lha rdzas su gyur /
oM AH hUM gsum brjod /
mgron rnams kyi ljags 'od zer gyi sbu gus gtor ma drangs te gsol bar gyur /
'das lha la oM sarba ta thA ga ta sa pa ri wA ra ba liM ta kha kha khA hi khA hi /
lan gsum /
chos skyong la a kA ro lan gsum /
gzhi bdag la sam b+ha ra lan gsum gyis phul /
bdag bskyed ltar mchod bstod byas la| thub pa chen po 'phags pa gnas brtan bcu drug gi lha tshogs 'khor dang bcas pa rnams kyis bdag gi slob ma 'di rnams la byin gyis brlab tu gsol /
zhes lan gsum gyis 'phrin las 'chol /
do nas slob ma rnams la khrus phyag me tog bkye bsdu maN+Dal bgegs sbyong sngon du btang nas /
'o| nam mkha' dang mnyam pa'i sems can thams cad kyi don du sangs rgyas kyi go 'phang thob par bya /
de'i ched du dam pa'i chos zab mo gsan dgongs pa byang chub kyi mchog tu sems bskyed pa gsal btab nas gsan par zhu /
gsan bya'i chos ni rang cag snyigs ma'i 'gro ba rnams la thugs rje mchog tu che ba ston pa thub pa'i dbang po dang /
des bstan pa gnyer du gtad pa'i 'phags pa gnas brtan bcu drug 'khor dang bcas pa'i rjes gnang 'bul ba yin pas /
thog mar gnas khang dag pa'i zhing dang slob dpon thub pa'i dbang por mos pa la /
gsol ba 'debs pa 'di'i rjes zlos mdzod /
skye rga 'chi ba na kra yi / /
chu srin la sogs 'jigs rung ba / /
srid pa'i mtsho las bdag stsol mdzod / /
dga' chen ston pa khyod gcig pu / /
byang chub chen po'i tshul bstan pa / /
mgon po chen po bdag 'tshal lo| |dam tshig de nyid bdag la stsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag kyang bdag la stsol / /
thar pa chen po'i grong @# / /
mchog tu / /
mgon po bdag ni gzhug tu gsol / /
lan gsum /
rgyud dag pa'i slad du mdun bskyed thub dbang gnas brtan bcu drug sogs sangs rgyas byang sems rnams kyi drung du yan lag bdun gyi sgo nas byang sdom 'dzin pa 'di'i rjes zlos mdzod /
dkon mchog gsum la bdag skyabs mchi /
nas| sangs rgyas 'grub par shog /
lan gsum /
dngos gzhi la sku'i rje gnang gi don du gsol ba 'debs pa 'di'i rjes zlos mdzod / /
dus gsum sangs rgyas thams cad kyi / /
sku yi rdo rje slob dpon gyis / /
thub dbang gnas brtan 'khor bcas kyi / /
sku yi rjes gnang stsal du gsol / /
lan gsum /
slob ma rnams las sngags kyis bsangs /
swa b+hA wa sa sbyangs /
stong pa'i ngang las seng khri padma nyi zla'i gdan la slob ma rnams rgyal ba shAkya thub pa sku mdog gser btso ma lta bu /
zhes pa nas /
rdo rje skyil krung gis bzhugs pa /
mtha' skor du gnas brtan bcu drug /
dge bsnyen d+harma ta la /
rgyal chen bzhi rnams bzhugs pa'i spyi bor oM dkar po /
mgrin par AH dmar po /
thugs kar hUM sngon pos mtshan par gyur /
ces bskyed /
slob dpon thub dbang du gsal ba'i thugs ka'i sa bon las 'od zer 'phros pas /
mdun bskyed dang phyogs bcu'i rgyal ba sras bcas thams cad kyi thugs rgyud bskul te thugs gnyis su med pa'i ye shes thub pa chen po 'phags pa gnas brtan bcu drug gi lha tshogs kyi rnam par spyan drangs nas /
khyed rang rnams kyi lus la char chen po babs pa bzhin du sib sib thims pas rgyud byin gyis brlabs pa'i mos pa mdzod /
dril gsil dang bcas /
ma lus sems can kun gyi mgon gyur cing / /
zhes sogs kyi mthar /
mu ne dang /
A be sha ya a a a| dzaH hUM baM hoH gnyis su med par gyur /
slar yang rang gi thugs ka'i sa bon las 'od zer 'phros /
dbang gi lha rnams spyan drangs /
de bzhin gshegs pa thams cad kyis slob ma rnams la dbang bskur du gsol /
zhes gsol ba btab pas /
ji ltar bltams pa /
nas| shri ye hUM /
bum chu 'thor 'thung byed /
zhes dbang bskur bas /
lus kyi dri ma dag sku'i byin rlabs zhugs nas lha'i sku 'grub pa'i bag chags bzhag /
chu'i lhag ma spyi gtsug tu gnas pa yongs su gyur pa las /
de bzhin gshegs pa'i rigs kyi lhas dbu brgyan par gyur /
ces brjod /
! gsung gi rjes gnang gi don du /
sku yi zhes pa gsung ga la bsgyur nas gsol ba lan gsum gdab /
slob dpon dang mdun bskyed kyi thugs kar zla @# / /
ba'i steng du hUM yig gi mthar sngags 'phreng gis bskor ba las rang 'dra byung ba zhal nas thon /
khyed rang rnams lhar gsal ba'i zhal du zhugs /
thugs kar zla ba'i steng du hUM yig gi mthar 'khod pa la /
phyogs bcu'i rgyal ba sras bcas thams cad kyi gsung gi byin rlabs thams cad sngags 'phreng gi rnam par dang por thims /
gnyis par byin gyis brlabs /
gsum par brtan par mos la sngags 'di'i rjes zlos lan gsum mdzod /
mu ne brjod /
slob dpon la me tog 'thor bzhin du 'di'i rjes zlos mdzod /
bcom ldan bdag la stsal lags kyis / /
bdag la nye bar mdzad du gsol / /
lan gsum /
thub dbang gnas brtan bcu drug gi gsung gi byin rlabs thams cad dbyangs gsal gyi rnam par me tog la thim /
des sngags nus ldan du byin gyis brlabs pa'i mos pa mdzod /
me tog gtor la /
bcom ldan 'di la stsal lags kyis / /
'di la nye bar mdzad du gsol / /
sngags kyi dngos grub stsal du gsol / /
brtul zhugs brtan par mdzad du gsol / /
zhes brjod /
slar yang thugs ka'i sa bon las 'od zer 'phros X /
zhes dbang bskur bas /
dag gi dri ma dag /
gsung gi byin rlabs zhugs nas /
lha'i gsung 'grub pa'i bag chags bzhag /
chu'i lhag ma spyi gtsug tu gnas pa yongs su gyur pa las /
padma'i rigs kyi lhas dbu brgyan par gyur /
ces brjod /
! thugs kyi rjes gnang gi don du /
sku yi zhes pa thugs kyi la bsgyur nas gsol ba lan gsum gdab /
slob dpon dang mdun bskyed kyi thugs ka nas 'od zer 'phros /
phyogs bcu'i rgyal ba sras bcas thams cad kyi thugs kyi byin rlabs thams cad lhung bzed 'khar gsil sogs phyag mtshan gyi rnam par spyan drangs /
khyed rang rnams la thim pas lus 'od du zhu nas sa bon dang /
de yang je phra je phrar gyur te stong nyid kyi ngang du mnyam par 'jog par mdzod /
stong pa'i ngang las khyed rang rnams thub pa chen po 'phags pa gnas brtan bcu drug 'khor dang bcas pa'i skur bzhengs pa'i mos pa mdzod /
ces brjod /
slar yang thugs ka'i sa bon las 'od zer 'phros /
X zhes dbang bskur bas /
yid kyi dri ma dag /
thugs kyi byin rlabs zhugs nas /
lha'i thugs 'grub pa'i bag chags bzhag /
chu'i lhag ma spyi gtsug tu @# / /
gnas pa yongs su gyur pa las /
rdo rje'i rigs kyi lhas dbu brgyan par gyur /
de ltar rjes gnang thob pas khyed rang rnams kyi sgo gsum lhag pa'i lha'i sku gsung thugs kyi ngo bor gyur pa la mchod pa phul ba bdag gir mdzod /
oM ar+g+haM nas shap+ta pra tI ts+tsha hUM swA hA'i bar gyis mchod /
rjes chog ni /
de dag gi skabs kyi dam tshig rnams tshul bzhin du bsrung snyam pas 'di'i rjes zlos mdzod /
gtso bos ji ltar bka' stsal pa / /
de dag thams cad bdag gis bgyi / /
len gsum /
gtang rag gi maN+Dal phul /
legs tshogs thams cad kyi rtsa ba bla ma la rang gi lus bran du 'bul snyam pas 'di'i rjes zlos mdzod /
deng nas brtsams te bdag bran du / /
khyed la bdag ni 'bul lags kyis / /
khyed kyi slob mar gzung ba dang / /
cha yis kyang ni spyad du gsol / /
lan gsum /
de nas mchod bstod bsngo smon bzod gsol gshegs gsol shis brjod rnams bya'o / /
zhes thub dbang gnas brtan bcu drug gi rjes gnang ji ltar bya tshul 'di yang /
mtshams nam mkha' grags /
bdag chen kun dga' rin chen /
rje btsun tA ra nA tha /
rje ngag dbang bstan 'dzin 'phrin las /
lcang skya ngag dbang blo bzang chos ldan /
rje ngag dbang rin chen /
ban+de tshul khrims rin chen /
yongs 'dzin ye shes rgyal mtshan rnams kyi gzhung la brtags te ban rgan d+harma b+ha dras bris /
shu b+ha ma stu
