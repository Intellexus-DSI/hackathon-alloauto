dpal rdo rje 'jigs byed kyi sgo nas drag po'i sbyin sreg bya tshul dpal ldan smad rgyud grwa tshang gi phyag bzhes ji lta ba bzhin lag tu blang bde bar bkod pa 'jigs rung me yi 'phrul 'khor zhes bya ba bzhugs so / /
@## / /
bden gnyis zung 'jug rdo rje'i r+wa rtse'i dpal / /
don dam dbyings su gdengs pa phyi nang gi /
gshin rje mthar byed gtum drag ma he'u zhal / /
bla ma rdo rje 'jigs byed la btud nas / /
rgyal ba'i bstan dang bstan pa 'dzin pa la / /
log par 'khu pa'i bdud rigs zhing bcu'i dgra / /
'jigs rung dus kyi sreg za 'bar ba'i klong / /
lhag med stob pa'i las rim 'di na 'god / /
'dir dpal rdo rje 'jigs byed kyi drag po'i sbyin sreg byed pa'i tshul la /
sngon 'gro dngos gzhi rjes dang gsum /
'dang po ni rnal 'byor pa lam thun mong bas rgyud legs par sbyangs /
thun mong ma yin pa rdo rje 'jigs byed chen po'i dkyil 'khor du dbang bskur rnam par dag pa thob cing /
dam tshig dang sdom pa tshul bzhin du bsrung ba la brtson pa /
lhag pa'i lha'i bsnyen pa tshad ldan sngon du song zhing /
snying rje byang chub kyi sems dan @## / /
yang dag pa'i lta ba'i gdeng...dang ldan pa'i sgrub pa pos /
drag po gang du bya ba'i gzhi ni sa gas pa dang /
tshwa sgo can dang /
rtsub pa dang /
rang bzhin gyis nag pa la bsad pa'i thab bya ste /
de la thog mar sa sbyar... dgos pas de'i tshul ni /
rang nyid 'jigs byed zhal gcig phyag gnyis par gsal ba'i rdo rje dang bcas pa'i lag pa sa la bzhag nas /
oM AHhUM /
oM ha na ha na badzra kro d+ha hUM phaT /
lan gsum /
rdo rje khro bo sa bgegs rnams bcom zhing /
rdo rje gsum gyis sa'i nyes skyon thams cad sbyar...par bsam /
yang na /
hrIHShTHIH brgya rtsa bzlas kyang rung bar gsungs /
sa la sogs pa sna tshogs pa'i chos thams cad stong pa nyid dang ro gcig tu gyur par bsam ste /
don dam pa'i sbyang ba'o / /
bum bskyed dang ma 'brel na bsang chu /
las sngags brgya rtsa bzlas te sgrub /
gong du bshad pa de lta bu'i sa las byas pa'am /
byugs pa'i stegs bu gru bzhi pa rgyar logs re la khru do re yod pa dug khrag gis byugs pa brtsig /
de'i steng na tshangs zur gyi thig spyi ltar gdab /
dbus nas thig skud sor bcu gnyis kyis zlum por bskor /
chos 'byung gru gsum gyi rtse mo ston phyogs sbyin sreg dngos grub rgya mtsho nas gsungs pa ltar byang du ston pa dang /
yang chos 'byung gi gdong zur slob dpon gyi gdong thad du ston pa slob dpon rnal 'byor brtan po dang ldan pa brtul zhugs can la ma gtogs /
nus pa dman pa la cung zad 'tshub lhongs 'byung bar gsungs pa'i man ngag lugs ltar rtse mo lhor ston pa gnyis las /
rtse mo byang du ston na lho'i zlum thig dang /
rtse mo lhor ston na byang gyi zlum thig dang tshangs thig phrad mtshams nas thig skud sor bcu gnyis pa des shar nub kyi zlum thig steng bya rjes btab pa'i steng du 'phred thig gcig dang /
de nas chos 'byung gi rtse lho byang gang du ston pa de'i tshangs blum phrad mtshams su 'phred thig re ste 'phred thig gsum btab pas gru gsum logs rer sor nyi shu re yod pa 'byung /
slar thig skud sor bcu gnyis po de la sor drug bstan te bskor /
slar yang de'i steng sor drug bsnan te bskor /
zlum skor de gnyis kyi steng du chos 'byung gi rtse ston phyogs dang bstun pa'i lho byang gi tshangs zlum phrad mtshams nas thig skud bzung ste shar nub zlum thig steng bya rjes blangs te 'phred thig sngar bzhin btab pas mu rang dang kha khyer sor gsum pa re 'byung /
thab kyi dbus nas gru gsum nang ma'i thig la reg par zlum skor gcig byed /
de nas tshangs zur gyi bar gyi zlum skor gyi steng du mtshan ma re bya /
de dag gi steng nas phyogs mtshams brgyad kyi zlum skor steng du thig re btab pas mtshon cha'i 'khor lo lta bu'i padma nag po rtse brgyad pa 'byung /
dbus nas sor dos zlum por bskor... @# / /
ba'i nang khro bo'i rdo rje sor bzhi ba bri /
kha khyer la khro bo'i rdo rjes bskor /
chos 'byung gi byang ngam lho'i phyi nas sor phyed gnyis dor nas dbus tshad kyis zur bzhir bya rjes btsal te stegs bu'i thig gru bzhir btab la zla phyed rdo rje sogs spyi ltar 'bri /
rtsig thab la thab kyi dbang du sor bcu /
mu ran nam thab kyi rtsig zheng sor gsum /
kha khyer rgya dpangs sor gsum pa phyir gzhol ba la khro bo'i rdo rjes bskor zhing gzhan rnams gong ltar bya /
rko thab la lto 'phye brtag la mtshan gyi cha la brko bar bya'o / /
rko thab /
rtsig thab /
bri thab gang byed kyang thab kyi phyi nang du bdud rtsi lngas sbags pa'i sa nag po dang /
ro thal dang bong bu dang rnga mong sogs kyi spangs gang rnyed kyis byugs te /
dri ngan pa'am dri med pa'i me tog sngon po'am dmar po dang 'bru'i phub ma la sogs rnams gtor /
mngon spyod la bud shing ro tshwa ba dang /
kha ba dang /
tsher ma can gyi shing ngam ro bsreg pa'i 'gal dum las byung ba bkas pa sor bcu pa rtse mo gnyis rno ba la dug khrag dang nyungs mas gyis bskus bzur gsum du brtsig /
brtsig thab yin na 'bud shing thab kyi nang du cung zad dma' bar brtsig /
de nas mchod rdzas bsgrig tshul gnyis las /
dang po la rang gi g.yas kyi phyogs su chu bzhi'i snod thod pa'am /
rdza por dum bu kha dog nag po byas pa gsum gyi nang du ba dang bong bu'i chu dang khrag rnams dri mi zhim pa'am dri med pa'i me tog nag po'i chu dang sbyar ba'i mchod yon /
zhabs bsil /
zhal bsil gsum go rim ltar bsham /
bsang gtor zhabs bsil gyi chu nas 'bul bas chu zur ba bsham mi dgos shing /
'bul snod thod pa'am /
rdza phor gsum many+dzi'i steng du bzhag /
nyer spyod ni rang gi g.yon ngos su cog rtse zhig gi steng du snod thod pa'am rdza por sogs lnga'i nang du dri ngan pa dang dri med pa'i me tog nag po /
spos dkar dang gu gul sha chen bsreg pa'i spos /
mi tshil lam nya la sogs pa'i zhag dang nyungs mar tsha ba'i mar me /
khrag dang zhag bsres pa la 'ol mo se /
du ru ka sogs shing gi phye ma btab ba'i dri chab /
ro kha ba dang tsha ba dang yid du mi 'ong ba'i bza' ba dang sha khrag la sogs zhal zas te 'jig rten las 'das pa'i mchod rdzas nyer spyod lnga dang /
de'i phyi rol tu rgyu gong bzhin gyi 'jig rten pa'i mchod rdzas nyer spyod lnga /
mthar 'jig rten pa'i me lha'i gtor ma zur gsum smug rtsis byugs pa /
gzhan yang las gshin gyi mchod pa chu gnyis nyer spyod lnga 'bul gtor gru gsum smug rtsis byugs shing khrag gis brgyan ba rnams bsham /
de'i... mdun rdzas gdan nag po'i steng du thod pa'am rdza phor dum bu nag por bsgyur ba'i snod rnams la drag po'i bsrag rdzas yam shing ni /
nim pa /
se ba /
skyer pa sogs ro kha ba dang /
tsha ba dang /
tsher ma can gyi shing dam ro bsregs pa'i 'gal dum gyi rtsa ba'i cha las byung ba bkas pa sor bcu pa zur gsum byas pa'i rtse mo gnyis rno ba nyungs mar dang dug khrag gis sbags pa /
mi la sogs pa'i tshil zhun nam ma 'byor na mar nag la dug khrag gis sbags pa'i mar khu /
rdzas cher gzhan 'bul na spyi ltar du sgrig /
khyad rdzas ni yungs kar /
yungs nag /
tshab /
lan tshwa /
ske tshe /
shangs tshe /
nim pa'i lom /
ro thal /
dgra dmigs bsal yod na bsgrub bya'i rkang rjes kyis dang skra sen gos dri ma sogs gang rnyed /
rnga mong dang por bu'i spangs /
khyim bya'i tshil /
tsher ma /
rus phye sogs rdzas thams cad lan tshwa dang bsres nas dug khrag gis sbags nas tshar gcig bsgrigs pa @# / /
'jig rten las 'das pa'i bsreg rdzas dang /
de'i nang ngos su sngar ltar tshar gcig bsgrigs pa'i 'jig rten pa'i bsreg rdzas rnams bshams /
gos zung nag po /
rdo thal ni bya rdo'i rdo zho yang zer ba'i rdo me nang du bsregs pa'i thal ba bsres pa'i so rtsi nag po /
gzhan yang bsang chu /
nang mchod /
rdor dril /
dgang gzar blugs rnams phyag len bzhin bsham /
rlung g.yab ljang khu dang sngon po gang rigs ku sha rnams sta gon bya /
sngar bshad pa'i drag po'i rdzas de dag rnams dang /
dgra po'i zag rdzas /
thal ba dang sol ba dang /
phub ma sogs bsres pa'i bag phye las byas pa'i dgra bgegs kyi gzugs brnyan mthong ba brgyud pa'i phyag len bzhin byas la dug dang thang khrom gyi khu ba sogs bsres pa'i snag tshas bsgrub bya'i ming spel tshig dang bcas pa rgyas bsdus gang rung zhal las shes pa ltar bris pa gzugs de'i snying gar gzhug /
dug khrag gis bskus te /
lcags kyi hom khung ngam sla'ang sogs kyi nang du khrag gi 'bub khur gru gsum bris pa'i dbus su bzhag la dar nag sogs kyis kha bkab ste rtse mo dgra phyogs su bstan nas thab kyi g.yon phyogs su bzhag /
de dang nye bar stegs kyi khar bsgral chas lcags kyu /
zhags pa /
lcags sgrog / /
rdor drwil /
thob /
dgra sta /
rtse gsum /
phur bu /
ral gri /
gri gug /
thod pa gcig du dug sna sna tshogs dang khrags tshogs bsres pa'i rlon thun /
thod pa gcig tu ske tshe /
yungs kar /
lcags phye /
zangs phye /
mi bsad rbab rdo'i phye ma rnams bsres pa'i skam thun /
chang dang /
gser phye /
rin po che sna tshogs kyi phye ma rnams 'bru sna tshogs dang sbyar ba'i gser skyems /
'bul ba'i snod phud por /
g.yab dar nag po /
sha chen sogs gshin rje'i rgyal po'i spos sbyor /
rnga sbub dung chen sogs dang drag po'i chas su 'jug pa sogs zhib cha mthong brgyud pa'i phyag len ltar bya /
gnyis pa dngos gzhi ji ltar bya ba'i tshul ni /
sgrub pa po rnams tshogs te /
rdo rje 'dzin pa kha lhor bltas nas /
stan sra ba'am /
bsgrub bya'i gzugs brnyan gyi brang la gnas pa'am /
stan med par tsog pur rkang pas rkang pa mnan pa dang khro bo'i skyil krung byas /
ya sos ma so 'cha' /
mig gdong tshugs su bltas la bzhin khro gnyer dang ldan pa byas /
gtso bo ni zhing bcu tshang ba'i dgra de la yun ring du gnas na bstan pa dang sems can la gnod 'tshe cher byed pa 'dug pas /
de lta bu'i mi dge ba'i las ngan 'di dang bral na ci ma rung snyam pa'i rgyu'i kun slong snying rje /
dus kyi kun slong khros pa'i sems kyis sdig can 'di dag myur ba nyid du bsgral bar bya'o snyam pa'i sams kyis mngon spyod kyi las la 'jug pa shin tu gal che /
sngar bdag bskyed bsgom pa'i rgyun yin na des chog ching /
de min na bdag bskyed bzlas pa gtor 'bul yan rdzogs par byas nas /
smra ba gzhan bcad /
rdor dril byin rlabs byas pa nas bzung ste /
sbyin sreg ma tshar bar lag pa rdor dril dang ma bral bar bya'o / /
de nas cho ga dngos la 'jug pa ni /
' gzhi bdag gtor ma btang /
rdo rje ni thabs dang zhes pa nas /
phaT swAhA /
zhes lag pa g.yas pa'i mthe bong dang ming med kyis thugs kar rdo rje bzung /
oM badzra g+haN+DA hUM /
zhes lag pa g.yon pa'i mthe bong dang ming med kyis dril bu g.yon gyi dkur kha gyen la bstan te bzung /
rdo rje sems dpa' zhes sogs dang /
hUM| sems can rmongs dang nas ho ho ho /
oM badzra d+ha rmA ra Ni ta nas /
ho swAhA /
brjod cing dril bu'i nang gi phyogs brgyad du lce bskyod cing dkrol bar bya'o / /
de nas lag pa g.yon pas las bum gyi kha rgyan nas gu shas las bum gyi chu'am bsangs chu nas blangs te /
thab dang /
mchod rdzas... @# / /
sogs dang /
yang rnams la rang gi g.yon ngos nas brtsams te /
g.yas bskor du bsang gtor lan gsum bya zhing las sngags brjod par bya'o / /
de rjes lag pa g.yon pa'i mtheb srin gyis nang mchod blangs nas kyang g.yon bskor du lan gsum bsang bar bya zhing snying po brjod par bya'o / /
de nas slar yang me lha'i mchod rdzas rnams la bsangs chu gtor la /
oM khang+ga d+h+r-i ka gis bsangs /
oM sh+lu n+ya tAsa sbyangs /
stong pa'i ngang las AHlas nas /
mchod yon /
zhabs bsil /
zhal bsil /
bsang gtor /
me tog nas /
rol mo la sogs pa rnams zhes pa nas /
oM ar+g+haM nas /
shap+ta'i bar brjod /
rlu pa nas spar+sha bar phyag rgya dang bcas pas byin gyis brlab /
de nas rdo rje khu tshur las gung mo gnyis rtse sprad de /
yam shing dang mar khu sogs bsreg rdzas rnams /
la reg cing /
oM oM swAhA /
zhes mchod rdzas rnams bkrus par bsam /
oM AHswAhAs yam shing dang /
oM shrwIM swAha'+sa mar khu dang /
oM dzriM swAhAsa 'bru /
oM ku ru ku ru swAhA /
zhes pas /
de dag las gzhan pa'i rdzas rnams kyi mtshan nyid dang mi ldan pa'i nyes skyon thams cad byang zhing dag nas bdud rtsi lnga'i ngo bor gyur par bsam /
re bsregs pa'i me'am /
bshan pa /
gdol pa'i khyim sogs las byung ba'i me snod du bzhag la /
oM AHhUM /
lan gsum brjod /
las sngags dang snying po brjod la bsang chu dang nang mchod kyis me de la g.yon bskor du lan gsum gsum gyis bsangs te me de shing rlon pa tsher ma can dud pa bcas pa thab tu gzhug /
oM badzra dza la dzwa la hUM /
zhes brjod cing gzi byin bskyed /
hUM| zhes brjod cing rlung g.yab kyis me sbar /
snying po brjod la mar khu blugs gzar bdun gyis kyang me gso / /
de nas ku sha lag tu bzung la /
oM badzwa satwa AH zhes lan gsum mam lnga'am bdun brjod la ku sha byin gyis brlab /
de nas /
oM ku sha 'di ni zhes pa nas /
mdzad du gsol / /
zhes brjod nas ku sha sngo ljang dri ma med pa ma gas shing 'dab ma ma grub pa /
ha cang yang mi ring ba gnyis gnyis shib nas rang gi g.yon ngos nas brtsams te /
thab kyi kha khyer la rtse mo lho dang /
nub dang byang dang shar du bstan nas snga ma'i rtse mos phyi ma'i rtsa ba non par bkram la /
thab khung du rtse mo lhor bstan la ku sha ba glang gi rna ba lta bu ha cang mi ring bas g.yog go /
rdor dril 'dzin pas tham mo sbyar nas /
bcom ldan 'das rdo rje sems dpa' dgra bgegs thams cad zhi ba dang bkra shis par mdzad de gsol /
ces brjod /
de nas bskang rdzas byin gyis brlab /
las gshin gyi mchod pa las sngags kyis bsangs /
swa b+hA was sbyangs /
stong pa'i ngang las AH las byung ba'i zhes sogs kyis byin gyis brlab /
gtor ma 'bul tshe nang mchod ltar byin gyis brlab /
lha bskyed pa ni /
hrIHSh+TIH sa bsangs /
swab+hA was sbyangs /
stong pa'i ngang las mdun du padma dang nyi ma dang dgra bgegs rnams kyi snying gnas brdzis pa'i zhes pa nas /
kA la rU pa sa pA ri wA ra sa ma ya stwaM /
de nas mchod pa 'bul ba ni /
gshin rje'i rgyal po 'khor dang bcas pa zhes sogs brgyas pa'am /
bsdu na sngags rgyang gis 'bul /
kA la rU pa'i zhal du zhes sogs kyis nang mchod 'bul /
dzaH 'jam dpal bka' nyan mas bstong /
yig brgya /
bshags pa /
bskang ba /
bzlog pa /
bzlas pa /
gtor ma 'bul ba rnams sngon du btang /
bstod pa ni /
kA la rlu pa dang /
@# / /
ma skyes ma gnyis kyis bstod /
bsdun yig brgya /
bshags pa /
bskang ba /
bzlog pa /
gtor 'bul rnams bzhag nas mchod bstod mdor bsdus bya /
skam thun /
oM hrIHShTHIHsa bsangs /
swa b+hA wasa sbyangs /
stong pa'i ngang las skam thun rnams ya las byung ba'i gshin rje pho tshogs su gyur pa'i spyi bor oM /
mgrin par AHthugs kar hUM /
thugs ka'i hUM las 'od zer 'phros /
bsgom pa dang 'dra ba'i ye shes pa spyan drangs /
dzaHhUM baM hoH gnyis su med par gyur /
oM kA la rlu pa sa pA ri wawa ra ar+g+haM nas /
shap+ta'i par gyis mchod /
nang mchod 'bul /
dzaH'jam dpal sogs kyis bstod /
oM kA la rlu pa hUM phaT /
gang mang bzlas mthar yig brgya brjod gshin rje pho tshogs rnams 'od du zhu ba las byung ba'i skam thun gyi rnam par gyur /
rlon thun /
oM hrIHShTHIH sa bsangs /
swab+hA was sbyangs /
stong pa'i ngang las rlon thun rnams b+h+yoH las byung ba'i gshin rje mo tshogs su gyur zhes pa nas /
gnyis su med par gyur /
oM tsa muN+Di sa pA ri sogs lngar ltar mchod /
nang mchod kyang 'bul /
b+h+yoH g.yon nam mo chen mo tsa mu N+Di / /
rngams pa'i kha gdangs 'bar ba'i mche ba gtsigs / /
bstan dgra'i srog gcod dmar chen khrag 'thung ba'i / /
rtse gsum thod khrag 'dzin pa khyod la bstod / /
bzlas pa ni /
oM tsa muN+Di hUM phaT /
ces bzlas mthar phyag brgya brjod /
gshin rje mo tshogs rnams 'od du zhu ba las byung ba'i rlon thun gyi rnam par gyur /
ces thun bsgrug de nas gser skyems nang mchod ltar byin gyis brlabs la /
hUM bla ma yi dam zhes pa nas /
mdzod cig /
hUM| bcom ldan gshin rje gshed po'i bka' / /
chos kyi rgyal po dgongs su gsol / /
de ring drag po'i 'phrin las 'di / /
khyod kyis las su 'os pa yin| |lha dang bcas pa'i 'jig rten na / /
legs nyes chos bzhin spyod pa khyod / /
gshin rje'i bshed kyi bka' 'khor na / /
bka' nyan dam tshig bsrung ba khyod / /
las dang rkyen gyis 'chi ba yi / /
srog la dbang byed bdag po khyod / /
de phyir las 'di khyod la gtad / /
khyod kyi 'khor ni mi bsrun te / /
tha mal sems can hes med cing / /
gzhan gyis bskul bar ma byas par / /
glo bur 'phrad pa'ang 'dzin byed na / /
nga yi gtad pa'i las 'di rnams / /
'jam dpal gzhon nu'i bka' bzhin du / /
dam tshig phyag rgya mig la bstan / /
dam tshig snying po rna bar bsgrags / /
rdo rje'i tha tshigs snying la bzhag /
dam rdzas mchod pa phul nas kyang / /
dam tshig 'phrin las gnyer du gtad / /
las 'di sngon du bsgrub par rigs / /
khyod kyis las 'di ma bsgrub na / /
dkon mchog gsum gyi bka' yang bcag /
gshin rje gshed kyi dam yang dral / /
rang gi tha tshig rang gis bslus / /
dam tshig grogs po bdag cag gi / /
re ba'i bsam pa gting nas bcad / /
de bas las 'di sgrub... par gyis / /
khyod kyi 'khor gyi dkyil 'khor na / /
yam b+hu tI zhes bya ba / /
lag na lcags kyu nag po thogs / /
gang zhig bzung bar 'dod pa de / /
dbyug pa tsam gyi @# / /
'dzin par byed / /
khyod la gnyer du gtad pa ni / /
rnal 'byor dpon slob 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas ba kun / /
khyod kyis de ring bzung bar gyis / /
gzhan yang 'khor gyi dkyil 'khor na / /
kA la pa sha zhes bya ba / /
lag na dus kyi zhags pa thogs / /
gang zhig bcings par 'dod pa de / /
btab pa tsam gyis 'ching bar byed| |khyod la xxx 'di dag x /
khyod kyis de ring bcing bar gyis / /
gzhan yang 'khor gyi dkyil 'khor na / /
ya ma daN+Di zhes bya ba / /
lag na be con nag po thogs / /
gang zhig bsad par 'dod pa de / /
phyar ba tsam gyis 'chi bar byed / /
khyod la xxx /
'di dag x khyod kyis de ring bsad bar gyis / /
gzhan yang 'khor gyi dkyil 'khor na / /
ya ma dam+Di zhes bya ba / /
za byed mche ba 'bar ba can / /
gang zhig za bar 'dod pa de / /
gtsigs pa tsam gyis za bar byed / /
khyod la xxx 'di dag x khyod kyis de ring za bar gyis / /
gzhan yang 'khor gyi dkyil 'khor na / /
kA la ra tri la sogs pa / /
gsod pa mo dang nag mo dang / /
nam gru sha ka li la sogs / /
bud med tshogs kyis bskor ba ni / /
la la las kyi me long can / /
la la nad kyi rkyal pa can / /
la la mtshon gyi gru gu can / /
la la bdud kyi khram bam can / /
la la shwa rde dkar nag can / /
la la lcags kyi dra'u rta can / /
la la bong bu grwa pa zhon / /
la la rlung nag 'tshub ma can / /
la la chu phya nag mo zhon / /
la la nam gyi gung la rgyug /
la la chu bo'i gzhung la rgyug /
la la nyi ma'i zer la rgyug /
kun kyang gzhan srog 'phrog par byed / /
khyod la xxx /
'di dag x /
khyod kyis de ring brlag par gyis / /
gzhan yang nang gi dkyil 'khor na / /
ya ba ti dang phywa bsang dang / /
rmig pa ral pa tshar dgu sogs / /
la la rgyal po'i tshul du gnas / /
la la blon po'i tshul du gnas / /
kha cig dag ni sde dpon tshul / /
la la pho nya'i tshul du gnas / /
lag na be con 'khor lo dang / /
gsal shing mdung sogs mtshon cha thogs / /
so so'i sde dpon mngags pa dang| |pho nya phyag brnyan bcas pa la / /
'phrin las gnyer du gtad pa ni / /
rnal 'byor dpon slob x /
sdang ba'i x /
bdud dang x /
'di dag x khyod kyis de ring tshar gcod cig /
ces drag tu bskul /
de nas kha sbyor dbye brgyas par bya tshul ni 'brub khung ling+ga dang bcas pa mdun du bzhag la gsal gdab ba ni /
oM hrAHSh+D+rI|sa bsangs /
swab+hA was stong bar sbyangs /
stong pa'i ngang las bsad khung 'di nyid hUM nag po zhu ba las byung ba'i 'brub khung kha dog nag cing gting yangs pa /
gshin rje'i bsad khung /
ma mo'i du ras /
ma rig pa'i mun pa'i 'thib pa /
nad kyi bu mug 'tshub cing /
'jigs pa'i sgra sgrogs pa / /
mtshon cha'i char 'bebs pa lcags kha me rab tu 'bar ba'i nang du /
Ni @# / /
tri las dgra bgegs rnams kyi gzugs brnyan dang dbyer med pa'i dgra bgegs rnams kyi yung ba dang /
khams dang /
skya mchad dang /
dbang pa dang /
khyad par dgra bgags rnams kyi rnam shes kyi ngo bo til mar gyi mar me lta bur snying gar gsal bar gyur /
rang gi snying gnas khro bo lcags kyu dang zhags pa thogs pa dpag tu med pa spros / /
dgra bgegs rnams kyi mgrin pa nas zhags pas bcings /
snying gnas lcags kyus bkug ste /
rlung gi rda mong gi steng du bzhag nas /
khro bo mtshon cha thogs pa rnams kyis ded nas ling+ga la bcug par gyur /
rdor dril 'dzin pas 'dod rgyal kyi byag rgya dang bcas /
dag tu /
na mo| rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi x chos kyi x dge 'dun gyi x dpal rdo rje 'jigs byed chen po'i x chos skyong srung ma'i x chos nyid rnam par dag cing kun rdzob rgyu 'bras bslu ba med pa'i bden pa'i stobs kyis sangs rgyas kyi bstan dgra / /
dkon mchog gi spyi dgra /
bla ma rnams kyi sku dgra /
dge 'dun yongs kyi dgra bo / /
sngags 'chang rnal 'byor pa bdag cag dpon slob mi nor 'khor dang bcas pa rnams la gnod cing 'tshe bar byed pa'i rnal 'byor pa'i sogs dgra /
bsam pa ngan pa /
sbyor ba rtsub pa /
snga dgra byas pa /
phyi dgra sems pa /
da dgra gshom pa la sogs pa'i dam nyams pa'i dgra bo 'di'i rnam par shes pas 'ogs stengs bla / /
mtho srid pa'i rtse mo nas /
dma' dmyal khams bco brgyad kyi gting /
phyogs bzhi mtshams brgyad gang na /
gnas kyang ling+ga 'di nyid la mchis par gyur /
badzra mudga rA dzaH badzra daN hUM /
badzra padma baM /
badzra khang+ga hoHzhes lan gsum gyis dgug gzhug byad /
hUM dzaH gza' bzhin phyogs bcur spros nas ni /
Dak+ki rA dzas myur du khug /
rdo rje lcags kyu'i tshogs spros nas / /
khug cig badzra arku sha /
rdo rje zhags pa'i tshogs x drongs shig badzra pA sha /
rdo rje lcags sgrog...tshogs x sdon shig badzra s+phoD baM / /
rdo rje dril bu'i x phob cig badzra gaN+Da hoH rdo rje thob pa'i x brdungs shig badzra mudga ra / /
rdo rje dgra sta'i x /
bos shig badzra bar shu / /
rdo rje rtse gsum x gzir cig badzra trI shul / /
rdo rje phur bu'i x thob cig badzra kI la ya / /
rdo rje ral gri'i tshogs spros nas gtubs shig badzra khang+ga hoH zhes phyag mtshan de dag dngos sam /
med na phyag rgya tsam gyis tsham thams bya'o / /
dgra bgegs kyi nyes pa bsgrags shing dpar gzug pa ni /
' gzu ngang dbang du dkon mchog bzhugs / /
zhal lce lha 'dre yongs kyis tshad| |bdag gi dgra bo bden bral ba 'dis / /
bla ma smod cing sems can 'tshe / /
bstan pa bshig cing dbu 'phad smad / /
dben gnas bshig cing chos 'khor ba bcom / /
rten mchog drung nas dkor rnams brkus / /
dge 'dun @# / /
rnams la gshe skur btab / /
khyad par dgon gnas 'di la bsngos / /
dam nyams 'di las nyes che med / /
lo dang zla ba ma 'gyangs shing / /
zhag dang za mar ma bzhag bar / /
da lta khug la myur du sgrol / /
ces lan gsum /
gshin rje dang ma mo dang bdud sprul rnams kyis dug mtshon gyi char phab par gyur par bsam zhing /
dkon mchog gsum la gnod pa /
bla ma la smod pha /
bstan pa la sdang ba /
sems can la 'tshe ba /
sgrub pa po la bsam sbyor log par blta bar byed pa'i dam nyams pa'i dgra bo 'di la rgyob cig /
gsod cig /
lhan cig skyes pa'i lha dang phyes shig /
mnyam por 'ong ba'i bdud dang sprod cig |pho lha dang phyes x mo lha dang x le'u'i lha dang x zhang lha dang x phrag lha x 'go ba'i lha x bsten pa'i lha x las mkhan rnams kyis nad dang dug dang mtshon gyis char phob la tshar gcod cig /
ces bka' bskos pa las mkhan rnams kyis ji ltar bsgos pa bzhin las byed par bsam /
hUM|yungs kar rgyal po khro bo'i thun / /
ske tshe dug khrag lcags rdo'i phye / /
drag po'i sngags kyi dar btab pa'i / /
gnam lcags ser chen lta bu'i zor / /
dgra bo'i lus la btab pa yis / /
dgra bgegs rdul phran bzhin du tshoms / /
khrag sna 'bum dang dug sna stong / /
thad khrom dug gi ku ba la / /
drag po'i sngags kyi ngar btab pa'i / /
brlan zhing gsher ba'i thun zor 'di / /
dgra bo'i lus la byugs pa yis / /
dran pa myos shing nyams par 'gyur / /
yungs kar rgyal po khro bo'i thun / /
dug sna sna tshogs khro mo'i thun / /
skam thun rlon thun thun bab pas / /
khro bo khro mos las mdzod cig /
ces skam rlon gyi thun gyis brab bas dgra bgegs kyi lus lcad lo ser bas brdung ba bzhin du brlag cing sems dran med du myos shing rgyal bar bsam /
hUM| rdo rje 'chang sogs sangs rgyas dang / /
byang chub sems dpa' thams cad dang / /
chos kyi rgyal po'i tshogs rnams dang / /
ma mo nag mo 'khor bcas sogs / /
sngon gyi thugs dam rjes dgongs la / /
dgra bo las ngan sdig can 'di'i / /
mgon skyabs dpung gnyen ma mdzad par / /
mthu dang brdzu 'phrul kun chom la / /
bdag gi mgon dang skyabs mdzod cig /
dus 'dir sangs rgyas bstan pa srungs / /
dam las ma 'da' 'phrin las mdzod / /
rnam lnga bdud rtsi'i mchod pa bzhes / /
srung 'khor sngags mdung tshe mdog stobs / /
skyob byed rin chen rdzas la sogs / /
ma lus drangs te g.yon phyogs su / /
chos 'byung nang du gnas par gyur / /
oM hrIHSh+DIHwi kri tA na na dgra bgegs k+Sha sam b+hu Da daM rag+Sha maN+Da dE wa ti Sh+tsa a kar+Sha ya dzaH rang gi snying gnas khro bo phur bu'i gzugs spros te btab par gyur /
oM g+ha g+ha sogs mang du brjod /
'jig rten pa'i lha dang go cha srung 'khor sogs skyob byed kyi lha srung rdzas sngags dang 'phral /
de nas 'jig rtan zas 'das pa'i lha srung dang 'phril ba ni /
hUM| dgra bo 'di yi grogs @# / /
mdzad ba'i / /
ye shes lha srung thams cad kyang / /
brtsebs 'di nyid ngan 'gro las / /
bsgral phyir khros ba'i skur bzhengs te / /
bstan pa bshig pa'i dgra bo 'di'i / /
mgon skyabs dbung gnyen ma mdzad par / /
lus srog thal ba'i rdul du rlog /
rnam shes chos kyi dbyings su drongs / /
oM hrIHSh+DIHwi kri tA na na badzra b+hai ra wA ya sarba de wa rak+Sha dz+nyA na a kar+Sha ya dzaH dzaH dzaH hUM baM hoH zhes brjod de ye shes pa'i lha srub rnams rang la bstim /
rnam par mi rtog thugs kyi bdag /
lus ngan 'di la ma bzhugs bar / /
rang bzhin 'od gsal chos kyi dbyings / /
dri ma'i sbubs nas gshegs su gsol / /
oM ya man+ta ka su ga ta hrI de ya bud+d+ha badzra muH sems rang bzhin gyi 'od gsal ba de phrim dang bral nas sangs rgyas kyi zhing du gshegs par gyur /
ces mdun gyi nam mkhar skad cig gis rdo rje sems dpa' bsams la /
dgra bo'i rnam shes rang yi dam du gsal ba'i thugs kar drangs nas /
slar rdo rje sems dpa'i thugs gar 'phangs pas mi bskyod pa'i zhing du thogs pa med par gshegs par bsams la /
bsgral bya sgrol byed bsgral ba'i rang bzhin thams cad spros pa'i mtha' thams cad dang bral ba'i ngang du du mnyam par bshag / /
de nas rnam shes spar zin pa'i phung po de chos skyong gi thugs ka nas spros pa'i las mkhan rnams kyis gtub par bsams la / /
las mkhan rnams kyis ral gri la sogs pa'i mtshon cha'i char phab cing / /
yan lag dang mgo bo bcad / /
phags pa bshus /
tshar bcad par gyur bar bsams la /
gri gug gis pho ling rkang pa g.yas nas dang /
lo ling rkang pa g.yon nas bcas sti rim bzhin dum bu dgur gtub /
dumU mang du byas nas bsreg rdzas rnams kyis nang du bsres x nas bab ???? bsangs te /
las sngags / /
e khang+ga d+h+raMka gis bsangs /
oM sh+nyu n+ya tAs sbyangs /
thab stong pa x stong pa'i ngang las sna tshogs padma dang zla ba'i steng du /
saM dang rdo rje las rdo rje 'dzin pa dkar po dkar mthing dmar baM nal gsum phyag drug gi dang po gnyis kyis rang 'dra'i yum la 'khyud pa /
g.yas 'og ma gnyis rdo rje dang ral gri / /
g.yon 'og ma gnyis rin po che dang padma 'dzin ba zhu ba las byung ba'i ye shes kyi thab kha dog nag cing dbyibs gru gsum ba mu ran kha khyer dang bcas pa /
kha khyer la rdo rje'i phreng bas bskor ba /
grwa bzhir zla phyed rdo rje mtshan pa /
dwangs shing thogs pa med par gyur /
thab kyi mad du raM las skyes pa'i me gru gsum pa'i dbus su / /
sna tshogs padma'i lte bar raM las bgrang phreng / /
de yongs su gyur pa las me lha sku mdog nag po nag dkar dmar ba'i zhal gsum phyag drug pa / /
gnyur mar gnas pa'i rig ma dang gnyis su med pa'i sku / /
phyag g.yas kyi dang pon bgrang phreng| gnyis pas mi 'jigs pa sbyin pa /
gsum pa na gri gug /
g.yon gyi dang po na dbyug gu rtse gsum pa /
gnyis pa na spyi blugs /
gsum pa na thod pa bsnams pa /
g.yon brkyangs pa'i stobs kyis bzhugs pa /
@# / /
khro bo'i rgyan rnams kyis brgyan pa'i thugs kar me gru gsum pa raM gyis mtshan pa /
dam tshig pa'i thugs ka'i sa bon gyis 'od zer las spros pa'i khro bo dod rgyal yis shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs par bsam la /
lag pa g.yas mi 'jigs pa sbyin pa'i phyag rgyas mthi bong g.ya' cing /
oM| tshur spyon tshur spyon 'byung po che / /
lha yi drang srong bram ze mchog sreg blugs zhal zas bzhes slad du / /
'dir ni yang dag bsnyen par mdzod / /
oM Dak+ki hUM dzaH thab kyi me mtshams kyi kha khyer gyi ku sha'i gdan la bzhugs par gyur /
las sngags brjod cing bsang nu gtor la phyi 'brang gi bgegs bskrad /
oM AHhrIHpra la ya sad kA raM prok+Sha NaM pra tI ts+tsha hUM swAhA /
zhes pas ku sha'i chun pos zhal bsil gyi snod nas bzed zhal dang bder lan gsum gyis bsang gtor dang dbul / /
de bzhin du prok+Sha NaM gyi gnas su E ny+tsa mA NaM sbyang bas bzed zhal dang bor zhal bsil dang /
ar+g+haM /
sbyar bas bzed zhal gnyis bar mchod yon /
pA d+h+yaM zhes sbyar bas bzed zhal gsum bar zhab bsil dbul /
oM mung.ga rA dzaHoM dAN+Da hUM /
oM padma baM /
oM khang+ga hoH /
zhes dgug /
zhug /
bcings /
dbang du byas te /
de nas /
oM AHhrIHpra wa ra sad kA raM prok+Sha NaM pra tI ts+tsha hUM swAhA /
de bzhin du /
Any+tsa mA NaM /
ar+g+haM /
pAd+h+yaM /
zhes sbyar nas gong ltar ltar dbul /
oM agna ya A di byA A de byA /
a phi sha a bi sha /
mahA shrI ye ha bya ka bye ba ha nA ya badzra pukh+pe /
zhes pa nas /
shap+ta pra tI ts+tsha hUM swAhA /
zhes nyer spyod dang rol mos mchod /
oM agna ye zhes pa nas /
ba hA na ya oM AHhUM /
zhes pas nang mchod dbul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Dak+kis dbang bskur ba / /
shes rab mchog gis nyon mongs thams cad sreg /
khro bo me lha nyid la rnam bar 'dud / /
tshangs pa 'jig rten mgon gyi sras / /
zhes pa nas /
de bas bstod de phyag kyang 'tshal /
zhes pas bstod /
oM badzra a na la mahA b+hu ta dzwa la dzwa la ya /
sarba b+hasmi ku ru /
sarba duSh+Da na hUM phaD /
tri shya dzaHhUM baM hoH / /
sa ma yastwaM /
sa ma ya hoH zhes lan gsum gyis dam tshig bsgrag go / /
de nas /
me lha'i ljags rdo rje'i rnam pa can nag po la baM yig dang /
dgang blugs kyi kha la ya yig 'od zer 'bar ba dang bcas pas mtshan par gyur par bsams la /
rdo rje khu tshur gnyis mdzub mo bsgreng ba khro bo'i khu tshur gyi g.yas pas dgang gzang dang /
g.yon pas blugs gzar bzung ste pus mo las phyir mi 'da' bar byas / /
g.yon bskor gyis me lha'i zhal shin tu gdangs par nga ro chen pos /
oM agna ye /
A de byA x khams gsum chos kyi rgyal po tsong kha pa chen po'i bstan pa bstan 'dzin dang bcas pa sdang zhing log par 'khu ba'i sems dang ldan pa rnams dang /
khyad par rnal 'byor ba bdag cag dpon slob yon mchod mi dor dgon gnas dang bcas pa rnams la gnod cing 'tshe bar byed pa'i dgra bgegs thams cad mA ra ya phaD /
ces mar nag dgang blugs 'dun 'bul /
skabs 'dir me la@# / /
bgegs yod med brtags nas /
yod na sel ba'i thabs sbyin sreg gi chog chen mor gsungs pa ltar bya'i / /
de nas /
bsreg rdzas rnams bdud rtsi'i rang bzhin du gyur /
zhes brjod la 'bul thebs re la yam shing gnyis gnyis... bzung la yam shing rnams ngo bo byang chub kyi shing gi rang bzhin yin pa la rnam pa dgra bgegs kyi rkang bus su bsams la phul te /
oM agna ye nas /
ba ha nA ya /
khams gsum chos kyi rgyal po tsong kha ba chen po'i zhes pa nas /
mA ra ya phaT /
ces phul bas rus pa rnams zhal du chem chem gsol bar bsam /
de nas me lha'i sngags dang spel tshig sogs sngar ltar byas te /
dgra bgegs kyi snyim khrag la hub hub du gsol bar bcams la mar nag dang /
rdzas gzhan rnams sha chen sogs su bsams la drag po'i sreg rdzas gzhan rnams sngar ltar phul /
skabs 'di dang 'og tu 'das lha'i skabs lha'i sngags ma gtogs rdzas sngags mi dgos shing /
bal te rdzas sngags yod pa'i phyag len kyang yod pa ltar byed par spron /
7taM'i sngags kyi mjug tu /
oM bo d+hi prik+Sha ya /
khams gsum chos kyi rgyal po nas /
sems dang ldan pa rnams dang /
khyad par bdag cag dpon slob 'khor dang bcas pa'i gzi brjid phun sum tshogs pa la bar du gcod pa'i dgra bgegs thams cad mA ra ya phaT /
ces pa nas /
g+hasma ri'i bar du so so'i skabs dang bstun pa'i spel tshigs sbyar nas 'bul zhing /
de nas drag po'i khyad rdzas rnams 'bul /
rdzas chen brtu gnyis 'bul ba mi sbron /
yam shing dang mar nag gi rjes su khyad rdzas gul bas chog go /
de nas /
oM AHhrIHpra wa ra sad kA raM Any+tsa mA Na pra tI ts+tsha hUM swAhA /
zhes pas zhal bsil dang /
oM AHhrIHpra wa ra sad kA raM prok+Sha NaM pra tAts+tshi hUM srAhA /
zhes bas bsang gtor dbul lo / /
de nas 'jig rten las 'das pa'i me lha'i mchod pa la /
thog mar lha bskyed pa ni /
dkyil 'khor sgrub /
mchod dang 'brel ba'i skabs yin ni /
lha bskyed tshul bskyed tshul gzhan nas 'byung ba lhar nges par bya zhing /
'dir phyag len 'jug bde khyed du dkyil 'khor sgrub mchod dang ma 'brel ba'i skabs ltar brjod na /
me lha'i thugs kar me gru gsum rab tu 'bar ba'i dbus su b+hUM las gzhal yas khang gru bzhi pa sgo bzhi pa zhes pa nas /
sna tshogs padma dang zla ba'i gdan zung re re zhes pa'i bar sgrub thabs ltar brjod cing bsgom /
gdan de rnams kyi steng du /
dbus su hUM las rdo rje hUM gis mchen pa /
nang gi shar du k+Sh+ra las xx phyi'i grwa bzhir Na yo ni ra'i yi ge bzhi rnams 'od zer 'phro zhing 'du ba dang bcas pa /
phyag mtshan sa bon gyis mtshan pa rnam yongs su gyur pa las dpal rdo rje 'jigs byed lha bcu gsum gyi sku yongs su... rdzogs par gyur pa ni /
dbus kyi gdan la x klong dkyil na bzhugs pa /
dam tshigs sems dpa'i x yab la 'khyud pa /
nang gi shar dug rti mug das pa nas /
bdud rtsis gang ba bzhir gyur /
ces pa'i bar sgrub thabs ltar brjod cing /
lha thams cad kyi sku las 'od zer nag po'i tshogs 'phro bar gyur /
gtso 'khor thams cad kyi mig gnyis su k+ShiM zhes pa nas /
mtshan par gyur /
dzaH 'jam dpal rang bzhin zhes pa nas /
'dir gshegs @# / /
bdag la dgongs shing bzhugs su gsol / /
oM hrIHhab+ho mahA kro d+ha zhes pa nas /
byang shar pa rnams la don grub kyis dbu brgyan cing dbang gi lha rnams de nyid la thim par gyur /
ces pa'i bar sgrub thabs ltar brjod cing ye shes pa spyan 'dren pa dbang bskur rgyas 'debs rnams bya /
de nas /
dag cing dri med ces sogs kyis chu bzhi dang /
rgyal ba rnams ni yon tan mchog gi sku / /
zhes sogs kyis nyer spyod rol mo rnams 'bul /
rin chen dbang gi rgyal po baiDUr+ya / /
zhes sogs kyis 'dod yon lnga dang /
zhing 'di 'khor lo rin chen gyi / /
zhes sogs kyis rgyal srid sna bdun 'bul /
oM hrIHSh+TIHnas /
ta ti hUM phaT /
oM AHhUM /
zhes pas nang mchod 'bul /
hUM| 'jam dpal mkha' las byung ba'i zhes pa nas /
ral gri phyag 'tshal bstod / /
ces pa'i bar gyis bstod /
lha rnams kyi lhags rdo rje'i rnam pa can nag po la ri yig gis mtshan par gyur /
de nas bsreg rdzas rnams bul ba'i theg mar /
oM hrIHShIHwi kri tA na na hUM phaT| khams gsum chos kyi rgyal po tsong kha pa x mA ra ya phaT /
ces mar nag dgang blags bdun phul nas gsol ba btab pas /
'phrin las mdzad par zhal gyis bzhes par bsam mo / /
da nas /
bsreg rdzas rnams bdud rtsi'i rang bzhin du gyur par bsam la /
oM hrIHSh+TIH x phaT /
oM badzra bai t+ta li x swAhA /
zhes pa'i mthar /
khams gsum chos kyi rgyal po tsong kha pa chen po'i bstan pa bstan 'dzin dang bcas pa la sdang zhib log par 'khu ba'i sems dang ldan pa rnams dang /
khyad par rnal 'byor ba bdag cag dpon slob yon mchod mi nor dgon gnas dang bcas pa rnams la gnod cing 'tsho bar byed pa'i dgra bgegs thams cad mA ra ya phaT /
ces pa'i spel tshig thog mthar sbyar te yam shing gnyis gnyis sbyar ba bdun nam nyer gcig gam brgya la sogs pa 'bul /
de bzhin du mar nag dug khrag gis spags pa dang /
drag po'i khyad par ba'i rdzas la yang gtso bor yab yum gyi sdags dang spel tshigs sogs sngar ltar sbyar nas bul rjes| slar yang /
oM dzin dzi ka hUM phaT /
ces sogs 'khor rnams la spel tshig ? te sngar ltar 'bul /
gong du smros ba ltar til dang /
dur ba sogs rdzas chen gzhan rnams phul mi dgos shing /
gal te 'byul na sngags dang spel tshigs 'di kho na ltar 'as sor ram dgos /
cis kyang so sor byed 'dod tsho gong du me lha'i skabs su smres pa ltar sbyar nas 'bul / /
da ltar bsreg rdzas phul tshar ba dang /
'phrin las bcol bcol ba'i skabs su dngos ba'i skabs su dngos grub rgya mtshor kha spyor dbye ba'i sgo nas bya ba gsungs pas rgyas bldus skabs dang sbyar zhing bsdun /
lha rnams kyi thugs ka nas /
shin tu khros shing 'jigs pa dgra bgegs kyi sha khrag srog dbugs la rngams ba'i khro bo'i tshogs dpag tu med pa spros /
khams gsum chos kyi rgyal po tsong kha pa xxx dgra bgebs thams cad drag po'i chad pas tshar bcad par gyur /
zhes brjod cing bsam par bya'o / /
de nas mar nag dgang blugs bdun /
oM hrIHSh+NIH'isngags kyis 'bul /
oM AHhrIHpra wa zhes sogs kyis mchod yon /
bsang gtor /
zhal bsil gsum @# / /
'bul /
srab 'jam yang pa zhes sogs dang /
oM badzra wa sa sya swAhA /
zhes gos thung gsar ba re nang du dbul zhing /
lha lan bza' phul bar bsam /
oM badzra taM bul ye swAhA /
zhes so rtsi dbul /
de nas /
oM ye man+ta kas pA ri wA ra puSh+pe zhes sogs kyis nyer spyod rol mo rnams dbul /
de nas sngags mthar /
oM AHhUM btags pas nang mchod 'bul /
gnyis med thun mong xxx ral gri phyag 'tshal bstod / /
ces pa'i bar gyis bstod de phyag byas nas /
oM AHhrIHpra x ar+g+hadra tIts+tsha hUM swAhA /
zhes gshegs skyems kyi mchod yon 'bul /
de nas lhag chad kyi nyes pa zhi ba'i don du me tog dang bcas pas thal mo snying gar sbyar nas /
gang yang bdag blo x x m+r+nyed yongs su x x oM badzra satwa A zhes mang du brjod nas /
gshin rje gshegs kyi yi ge brgya bzla bar bya'o / /
de'i rjes la /
oM khyed kyis sems can don kun mdzod / /
ces ba nas /
mdzad du gsol / /
oM AHbadzra muH ye shes pa rnams rang bzhin gyi gnas su gshegs /
dam... tshig pa bdag nyid la thim par gyur /
zhes brjod /
dkyil 'khor bsgrub mchod dang 'brel ba'i skabs yin no /
gzhan nas 'byung bltar bya zhing 'dir yi ge mang bas 'jigs nas ma bris so / /
de nas 'jig rten pa'i me lha mchod ba ni /
oM agna ye x pa hA na ya badzra puSh+pe nas /
shap+ta'i bar gyis nyer spyod rnams dang /
sngags de la 'bru gsum btags pas nang mchod kyang 'bul /
oM AHhriHpra x brok+ShaNaM x swAhA /
zhes ba'i bsang gtor /
de bzhin du /
any+tsa maNaM zhes bas zhal bsil 'bul oM badzra taM bu x zhes so rtsi dbul /
sna tshogs dbang po'i x x oM badzra wa sa sya swAhA /
gos zung gsar pa phul nas /
slar yang mam shing nas bzung ste bsreg rdzas lhag ma rnams gong du 'jig rten pa'i me lha'i skabs su bshad bltar tshang ma 'bul /
de na bdris stags dang bcas pas /
'jig rten dbang phyug ces sogs kyis bstod /
oM AHhrIH x Any+tsa mA NaM sogs kyis zhal bsil /
de bzhin du /
prok+Sha NaM gyis bsang gtor dbul nas /
oM agna ye x badzra puSh+pe nas /
shap+ta'i bar gyis nyer spyod rol mo dang /
nang mchod kyang 'bul /
de nas gtor ma chang dang chu dang nang mchod kyi bsangs sbyangs sgrub thabs nas 'byung ba ltar byin gyis brlabs te /
oM agna ye x baha nA ya /
a kA ro mu khaMs sarba d+ha rmA naM x oM AHhUM phaT swAhA /
zhes lan gsum gyis gtor ma phul /
me lha'i sngags kyi mthar /
badzra puSh+pe sogs sbyar bas sngar ltar mchog /
bril stabs dang bcas /
me ste bsreg bya za ba'i lha / /
zhes pa nas /
de bas bstod de phyag kyang 'tshal / /
mchod sbyin gtor ma x 'grub shog /
oM AHhrIH x agny+tsa? pra tI ts+tsha swAhA /
zhes gshegs skyems 'bul /
gang yang bdag blo x x ma rnyed yongs su x x oM badzra sa twa AH gang mang dang /
rang gi don dang gzhan gyi don / /
x thams cad sgrubs / /
oM AHbadzra muH me lha ye shes pa rang bzhin gyi gnas su gshegs dam tshig pa me 'bar ba'i rnam par gyur /
gsum pa na mjug gi rim ba /
bsngo ba smon lam bkra shis brjod /
me ma shi'i bar du dkrug pa dang 'gom yug sogs mi bya'o / /
long med na dri nag po'i chus me gzhil /
thal pa dgra phyogs su rlung la bskur lang bya'o / /
@# / /
smras pa /
de ltar 'jigs mdzad drag po rab khros pa'i / /
lha sdags ting 'dzin mig gsum 'bar ba'i mes / /
log 'dren mda' lnga'i dngu nga tshogs skad cig la / /
sreg byed 'jigs rung me yi 'phrul 'khor 'di / /
rgyal ba gnyis pas rgyud dang grub chen gyi / /
man ngag 'phrul gyi bang mdzod las byung ba / /
dpal ldan smad rgyud rig 'dzin dpa' bo'i sde'i / /
thub bstan rin chen srung ba'i mtshon cha yin / /
dge 'dis bstan dang bstan 'dzin yon mchod kun / /
nag phyogs bdud sde'i g.yul las rnam rgyal zhing / /
theg mchog bstan pa'i snying po'i snang ba yis / /
'jig rten mun pa'i go skabs gzhom gyur cig /
ces dpal rdo rje 'jigs byed kyi sgo nas drag po'i sbyin sreg bya tshul gsum ldan rig sngags 'chang ba'i 'dus sde'i mchog gyur dpal ldan smad rgyud grwa tshang gi phyag bzhes ji lta ba bzhin lag tu blang bde bar bkod pa 'jigs rung me yi 'phrul 'khor zhes bya ba 'di ni rgyud smad mkhan po blo gling ldan ma zla ba'i snying po de nyid nas lag len nag 'gros 'khyer bde kha gsal zhig gsar sgrigs dgos zhes bskul ma mdzad don bzhin /
phyed tsam sgrigs zin mtshams mkhan rin po che de nyid zhi bar gshegs par brten 'phro can du lus par slar yang mjug rdzogs par bgyis shig ces rgyud smad tre hor sngags ram tshul khrims dar rgyas nas bskul ba bzhin /
drin can bla mas du ma'i bka' drin las gshin rje gshed kyi man ngag mang du mthong zhing thos pa sku bcar mtshan zhabs dar han dga' ldan khri byang sprul ming pa blo bzang ye shes bstan 'dzin rgya mtshor 'bod pas khri chen ngag dbang mchog ldan gyis mdzad pa'i spyin sreg dang /
rje bla ma tsong kha ba chen pos mdzad pa'i spyin srid gi cho ga dngos grub rgya mtsho gnyis gung ba sgrigs dam pa'i man ngag gis brgyan te rab byung bcu drug pa'i sa glang chu stod zla ba'i tshes bcu dgu nyin nor gling bskal bzang pho brang gi 'dab rol rang spyil me tog mngon par bkra ba'i lding khang du mjug grub par bgyis ba'i yi ge pa ni rang gi mdun g.yog dpal ldan nas bgyis pa 'jig rten na nyi zla ltar gyur cig / /
dge legs 'phel / / / /
