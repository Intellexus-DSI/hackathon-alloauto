! nA ro chos drug gi brgyud 'debs rgyas pa bzhugs /
na mo gu ru bi ra DA ki ni ye / /
bde chen dkyil 'khor khyab bdag he ru kaH /
bde stong rtogs pa mthar son shes rab bzang / /
bde mchog rang gzugs nA ro ta pa la / /
gsol ba 'debs so bde stong ye shes stsol / /
rdo rje 'dzin pa'i gtsug rgyan mar ba'i zhabs / /
rdo rje'i sa brnyes mi la gzhad pa rje / /
rdo rje'i rigs mchog dwags po lha rje la / /
gsol ba X 'gro mgon chen po phag mo gru pa dang / /
'gro ba'i 'dren pa rin chen mgon po'i zhabs / /
'gro don mthar phyin gtsang pa ras chung la / /
gsol ba X sgra sgyur dbang po byams pa dpal ba dang / /
sgra don chos kyi bar mdzod bsod nams dbang / /
sgra tshad smra ba bsod nam seng ge la / /
gsol ba X mkhas pas gsung rab don gzigs ye shes pas mkhas pa'i gtsug rgyan bu ston rin chen grub / /
mkhas grub chen po bla ma dam pa la / /
gsol ba X chos kyi spyan ldan grags pa byang chub zhabs / /
chos kyi rgyal po kun mkhyen blo bzang grags / /
chos kyi sras mchog mkhas grub chen po la / /
gsol ba X rnam dpyod phul byung rje btsun pa ? so ba / /
rnam grol sa brnyes chos kyi rdo rje dang / /
rnam 'dren chen po blo bzang don grub la / /
gsol ba X kun rtog 'khrul zhig sangs rgyas ye shes dang / /
kun gzigs blo bzang chos kyi rgyal mtshan zhabs / /
kun spangs chen po dam chos rgyal mtshan la / /
gsol ba X gsang ba'i rnal 'byor dbang phyug sman khang pa / /
gsang chen lam bzang mngon gyur dpal 'byor grags / /
gsang sngags bstan pa'i bdag po mai tri bar / /
gsol ba X byams pa'i thugs sras yongs 'dzin paN+Di ta / /
byams pa phun tshogs @# / /
bya btang kun gyi mchog /
byams brtses 'gro 'dren rje btsun bde chen bar / /
gsol ba X nA ro mkha' spyod smin grol lam bzang dang / /
nA ro chos drug gdams ngag spel ba la / /
nA ro ta pas byin rlabs drin can rje /
gsol ba X dga' chen khyab bdag 'khor lo sdom pa dang / /
dga' bzhi stsol mdzad rdo rje phag mo mchog /
dga' bas rtag rol dpa' bo mkha' 'gro mar / /
gsol ba X tshe 'di mi rtag nam mkha'i glog dang 'dra / /
'khor ba'i phun tshogs kun kyang grub pa'i mod / /
'dor bar shes nas chos la blo phyogs shing / /
skyo shas nges 'byung skye bar byin gyis rlobs / /
bdag gi phyir du skye ba grangs med cig /
lus sems sdug thag bcad pa'i ma rgan rnams / /
bsgral 'dod snying rje byang chub sems thob nas / /
rgyal sras spyod pas 'da' bar X dngos grub kun gyi rtsa ba drin can rjer /
rtag tu mos gus rtsol med skye ba dang / /
ji ltar khas blang dam tshig sdom pa rnams / /
srog bzhin gces par srung bar X gang snang lha yi 'khor lor yongs 'char zhing / /
nyams myong bde ba chen po'i rtsal rdzogs la / /
spros bral gnas lugs mthong ba'i rtogs pa yis / /
bdag rgyud dus 'dir smin par X phyi nang thabs kyis bskyed pa'i dri bzhon gsar / /
d+hU tIr zhugs pas rgod ma'i drod 'bar zhing / /
kun nga'i reg pa las 'ongs lhan skyes bde'i / /
rtogs pa mngon du 'gyur bar X rags pa'i rlung sems 'phro 'du bral ba'i gnyid / /
bde stong 'od gsal ngo bor 'char ba dang / /
rmi lam bar do zin nas sprul bsgyur sogs / /
ci 'dod thogs med nus par X 'od gsal lhan skyes bde ba'i dpal thob cing / /
dwangs ma'i thig le rje btsun yab yum du / /
bzhengs pa'i sgyu 'phrul dra ba mngon byas nas / /
tshe 'dir zung 'jug 'grub par X gal te las kyis 'chi ba'i dus byas tshe / /
'od gsal ma bu 'phrod pa'i gdings rnyed cing / /
bar do longs spyod rdzogs pa'i skur langs te / /
sprul pas 'gro ba sgrol bar X tshangs pa'i sgo nas sprin lam thon pa'i sems / /
mkha' spyod zhing bzang 'pho ba'i bsam gtan dang / /
gang pos gzhan gyi phung po'i grong khyer du / /
'jug pa'i rnal 'byor 'grub par X he ru ka dpal yab yum gnas gsum gyi / /
mkha' 'gror bcas pas brtsebs rjes bzungs te / /
phyi nang 'gal rkyen kun zhi mthun rkyen 'grub / /
rim gnyis lam bzang myur du mthar phyin shog /
ces pa 'di ni rgyal mchog bskal bzang rgya mtsho'i gsung la d+harma b+ha dras kha bskangs te dge byed kyi lo smin drug zla ba'i dmar tshes dga' ba gsum pa'i nyin bris pa'o / /
! na mo gu ru b+h+yaH dal 'byor gru chen /
X khrag 'thung dpa' bor 'khyur cing rol bar shog /
skye 'gag gnas gsum bral ba gdong ma'i gshis /
X rang ngo shes nas rtag tu skyong bar shog /
phyi nang thabs mkhas kyis drangs dga' ba bzhis / /
sgyu las 'od gsal zung du 'jug pa dang / /
bar do 'pho ba grong 'jug nyams len gyis / /
rim gnyis lam bzang myur du mthar phyin shog /
rtsa rlung thig le e waM dbyings su thims / /
zhes sogs dkyus la 'jug /

