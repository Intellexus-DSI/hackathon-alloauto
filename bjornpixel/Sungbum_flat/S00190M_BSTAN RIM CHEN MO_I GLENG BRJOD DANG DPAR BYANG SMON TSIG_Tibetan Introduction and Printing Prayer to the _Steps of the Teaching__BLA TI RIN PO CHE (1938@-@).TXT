gleng brjod ! bod gangs can gyi ljongs 'dir bstan pa snga dar gyi dus su mkhan slob chos gsum sogs lo paN mtha' yas pa byon te /
thub pa'i bstan pa rin po che nyi mo ltar gsal bar mdzad yod kyang /
bod rgyal glang dar mas rgyal bstan bsnubs pa nas bzung bod bsil bu'i dus su bstan pa ha cang gi nyams dmas su phyin te /
mdo sngags gnyis tsha grang 'gal zla dang /
gzhan yang chos log mang pos rgyal ba'i bstan pa rin po cher sun 'byin pa'i skabs su /
bod kyi chos rgyal gdung brgyad lha bla ma khu dbon gnyis nas thugs kyis ma bzod par rang srog blos btang gis dus rabs bcu gcig pa'i yas mas su rgya gar nas mnyam med jo bo rje dpal mar me mdzad gdan drangs te /
bde bar gshegs pa'i gsung rab dgongs 'grel dang bcas pa nyams len du dril cing /
gdul bya dbang po rab 'bring tha gsum gyi blo dang 'tshams pa'i mdo sngags gang gi phyogs su ma lhung par byang chub lam gyi sgron ma zhes pa 'di stod mnga' ris su mdzad /
pa nas bzung /
gangs can gyi ljongs su rgyal ba'i bka' mtha' dag tshig gcig kyang dor du med pa gang zag gcig gi rgyud la 'tshang rgya ba'i nyams len gdams ngag tu go zhing 'khyer shes pa'i man ngag jo bo bka' gdams pa zhes snyan pa'i ba dan 'jig rten gsum du grags pa 'di nyid de nas dar ba'o / /
da lam skabs su babs pa bstan bcos 'di nyid mdzad pa po gro lung pa chen po blo gros 'byung gnas kyi rnam thar mdor bsdus shig zhu na| khong gzhon nu'i dus nas jo bo yab sras kyi zhabs la gtugs snang ste /
khong rang gi bstan rim las /
bdag gis jo bo rje la chos lan cig 'khums pa na /
'phags pa rtag tu ngu'i brtson 'grus lta bu bya'o zhes gsung la /
dge bshes pa'ang mdor na gzhan ci yang mi bsam par rdzogs pa'i byang chub don du gnyer bar bya'o zhes gsung /
yang skyabs 'gro'i skabs su /
'di la bdag gi bla ma ni mchod pa dang bcas pa'i maN+Dal gsum byed du bcug ste /
zhes gsungs pa'i dge bshes dang bla ma ni 'brom nyid yin par gna' mchan gyis bshad snang ngo / /
spyan snga la ni rdo rje nam mkha'i gos can gsan zhing /
kham lung pa dang /
po to pa la yang chos gsan zhing slob dpon zhes 'bod pa mdzad /
gzhan yang jo bo nas brgyud pa'i chos dang /
gzhan mdo sngags kyi gzhung phal che ba rngog khu dbon gnyis la gsan te sbyangs pas /
sngags mtshan nyid la shin tu mkhas shing brgyad stong pa'i 'grel pa dang /
byams chos sde lnga'i 'grel pa sogs yig cha'ang mang du mdzad /
khyad par du bstan pa'i rim pa che chung gnyis dang /
bstan rim dang lam rim zhes pa ming tsam ma gtogs khyad par med /
de yang tshogs su 'chad na bstan pa'i rim pa dang /
nyams len du dril ba lam gyi rim pa /
gzhung du bkod pa byang chub lam gyi sgron ma yin /
zhes bsod nams lha dbang gi chos 'byung las bshad do / /
dka' chen ye shes rgyal mtshan gyis mdzad pa lam rim bla brgyud rnam thar bod shog dpar ring grangs ba stod cha dge ldan chos 'byung mdo smad yon tan rgya mtshos brtsams pa stod cha shog grangs ba  jo bo'i gzhung chung rnams gtso bor gyur pa'i chos chung brgya rtsa la don gyi khog 'ching ba'i TIk+ka bsdus pa zhig kyang mdzad do / /
sku tshe'i stod la longs spyod kyis phongs se byung bas /
gun pa lha rjes dzam+b+ha la dkar po'i sgrub skor byin pas lan cig gro lung pa'i bkar yol gyi nang du dzab+b+ha la gtso 'khor snga dngos su byon pa mi gzhan gyi mthong gi dwogs nas phyag gis skyor pas /
gun pa'i zhal nas de tsug mi dgos gzhan gyi mthung dogs med gsung /
de nas brtsams te gro lung pa la grwa tshogs mang du 'dus /
sku bsod skyes te brin lhas kyi gtsug lag khang btab /
der rngog lo'i chos khri snying por gyur pa'i mchod rten brtsigs /
de'i bum par zangs chen stong pa zhig gi khar tsan dan gyi dra bas bkab /
de'i steng rngog lo'i thugs za ma tog tu bzhugs /
zangs de'i khar lho phyogs kyi bu ga nas shing gi wa gtad nas bzhag /
phyis gro lung pa dgung lo brgyad cu pa la gshegs dus nga'i ring bsrel gang byung ma zags par mchod rten gyi lho'i bu ga la skyur cig ces zhal chems bzhag go /
sku gdung zhu dus phyag rin tshul gyi pang du phyag g.yas pa dang /
zam kha pa'i pang du thugs spur khang nas yar te byon /
de nas zhal chems bzhin ring bsrel rnams mchod rten gyi bu gar bskyur bas zangs gang ba dang 'grig pa zhig byung zhes grags so / /
bdag nyid chen po 'dis mdzad pa'i bstan rim chen mo ni byang chub lam gyi sgron pa'i 'grel pa kha zla dang bral ba zhig ste chos kyi rgyal po tsong kha pa chen pos kyang gro lung pa chen po'i bstan rim 'di dang 'jal ba'i tshe mchod pa'i bye brag sna tshogs pas bsu ba mdzad cing /
skyes bu gsum gyi lam so so'i ngo bo /
grags des /
go rim /
so so'i dmigs rnam yid la byed tshul /
bsgoms pa las nyams myong ji ltar skye ba'i rim pa sogs byang chub lam gyi rim pa'i don ston pa la 'gral zla med pa'i bstan bcos su bsngags pa mdzad do / /
de lta bu'i bsan rim chen mo 'di nyid 'dzam gling yul gru kun tu dpe rgyun ha cang gi dkon pa ma zad /
bstan bcos chen mo 'di nyid kyi brjod bya khyad par du 'phaD pa byang chub lam gyi rim pa'i ma phyi tshang la ma nor pa rgyas shos lta bu zhig la brten a mi ri ki mi rigs ser smad dge bshes blo bzang chos 'dzin nam mchog nas rgya ba'i bstan la gcig tu sman pa'i lhag bsam bzang pos kun nas blangs te dka' spyad dwang len gyis 'dzam gling dpe mdzod sogs yul gru mang por brtsad zhib bgyis 'bras /
dga' ldan shar rtse khri byang bla brang du bod nas gdan zhus kyi bstan rim chen mo dpe ring mda' tshad ma bod shog rnying song zhig 'dug pa de g.yar po zhus te phyi lo nas phyi lo'i bar lo bstud nas kam pu Ta nang bcug cing /
da lam bstan rgyun kho nar phan res  'phrul dpar thog dpe deb ngo grangs __ dpar 'debs kyi 'gro gron dang las khur sogs cha tshang zhus nas \u0f38skyabs rje yongs 'dzin khri byang rdo rje 'chang chen po mtshan brjod par dka' pa rje btsun dam pa blo bzang ye shes bstan 'dzin rgya mtsho dpal bzang po mchog ni nges pa don gyi bla ma mkhas btsun bzang gsum gyi yon tan phul du phyin pa mkhas grub gnyis ldan gyi gang zag khyad par can yin pa ma zad /
ri bo dge ldan pa'i bstan pa'i srog shing chen po yin pa dang /
lhag par byang chub lam gyi rim pa'i bstan pa'i mnga' bdag bdag pas gzhan gces pa'i byang chub kyi sems bcos ma ma yin pa thugs su 'khrungs pa'i sems dpa' chen po zhig yin par nges /
bstan pa la bya ba ji ltar mdzad tshul sogs zhib tu mkhyen 'dod na \u0f38skyabs rje rang nyid kyi gsung 'bum nga pa rang rnam 'phrul snang sgyu ma'i zlos gar las shes par bya dgos so / /
\u0f38skyabs rje rdo rje 'chang gi yang srid mchog sprul rin po che rje btsun bstan 'dzin blo bzang ye shes rgya mtsho dpal bzang po'i zhal snga nas kyang \u0f38gong ma'i rnam thar bzang po bdag gir bzhes te ri bo dge ldan pa'i bstan pa'i nyi ma chen po yong rgyur gdon mi za zhing /
khyad par du yang \u0f38 gong sa \u0f38skyabs mgon \u0f38rgyal dbang sku phreng bcu bzhi pa chen po mchog gis mdzad pa'i zhabs brtan gsol 'debs las /
gzhung bzang stong 'du legs bshad rgya mtsho cher / /
yongs bsngags byang chub lam gyi rim pa sogs / /
a ti sha dang 'jam mgon bla ma yi / /
gdams pa'i srol 'dzin mchog tu yun brtan shog /
ces thugs smon khyad par can bslu med bden tshig stobs bsam gyis mi khyab pa nges pas /
phyag deb tshang ma khri byang bla brang du dad 'bul zhus zin dang /
bstan la gcig tu gus pas don gnyer can dag la thugs mkho mchis tshe khri byang bla brang nas dpar bla shog rin sogs ma gnas ma gtogs khe sang mi bzhes par blu yon stsal rgyu bcas yin pa de don tshang mas dgongs par bsti bar zhu / / / /
gleng brjod rgyas pa zhig in yig thog zur bkod yod par brten 'dir sa bcad ma stong tsam zhig bskul a po'i dor mdor bsdus su dga' shar mkhan zur bla ti sprul ming pas bris pa'o / / / /
dpar byang smon tshig ! oM swastwi /
thub gsung gsung rab brgyad khri bzhi stong snying po'i snying po yum mdo'i don / /
lam zab zab dang rgya chen spyod pa'i tshul gnyis tshul bzhin shing rta'i srol / /
'byed mkhas mkhas pa'i bzhed gzhung dri med ma nor ma 'dres legs 'doms pa'i / /
bka' gdams gdams pa'i zhal lung gang de thun mong thun min gdams pa'i phul / /
de tshul dri med lung rigs mthun pa'i dpes / /
don gsal gnad 'dril go sla'i man ngag gis / /
rgyal ba'i dgongs bcud rjen par rab byung ba'i / /
zab rgyas gdams pa'i snying po 'di rmad byung / /
'di ni rgyal kun gshegs pa'i lam chen dang / /
srid zhi'i mtha' las srung ba'i r+wa ba ste / /
skyes bu gsum gyi nyams len gnang bsdus pa / /
skal bzang skye bo'i snying gi nor bu'ang yin / /
gsung rab kun gyi snying po chu klung 'bum / /
'bum phrag gdams pa'i mchog tu 'khyil ba gang / /
gang zhig skal bzang skye bo'i sman yon du / /
du ma'i dpar gyi 'du byed bskrun pa'i dges / /
blo gter rgyal ba'i ring lugs padmo'i tshal / /
bshad sgrub nyi 'od dang 'grogs rtse dga' yis / /
bla med phan dang bde ba'i dra gsung dang / /
'gog med phyogs kyi 'khor lor 'grim gyur cig /
'jig rten dbang phyugs gsang gsuM dkyil 'khor gyi / /
gang ba yongs rdzogs rgyal mchog g+ngas ri'i mgon / /
bstan pa 'dzin pa'i skyes chen mtha' dag gi /
rlabs chen 'phrin las 'od snang 'bar gyur cig /
zhi dul bag yod gos kyis nyer klubs shing / /
bslab gsum nor bu'i rgyan bzang legs spud pa'i / /
shAkya'i sras po rig grol byed pa'i khyu / /
nor 'dzin li khri'i lang tshor 'gong gyur cig /
'dzam gling yangs pa'i khyon 'dir nang mtshon dang / /
ma ge'i skal ngan ming yang mi grags shing / /
'gro kun ngan sems rtsub reg kun zhi nas / /
phan tshun byams brtse'i 'dzum phreng dgod gyur cig /
brgya phrag dga' ba'i dpal ldan pho brang che'i / /
chos srid dge mtshan 'bum du rab rgyas shing / /
las can chos 'byor bde dga'i dpal yon la / /
ci dgar spyod pa'i skal bzang mngon gyur shog /
rgyu sbyor 'gro kun theg mchog bshes gnyen gyi / /
mgon la bsten nas byang chub lam bzang gi /
bgrod pa dka' ba med par myur rdzogs te / /
rnams 'dren stobs bcu mnga' ba'i dpal thob shog /
mdor na ji srid nam mkha' ma zad bar / /
rgyan chad med par grangs med bkod pa yis / /
'gro don spyod la sras bcas rgyal kun las / /
lhag par dpa' ba'i 'dren pa mchog gyur cig / / /
cis dge bsngo'i dpar byang smon tshig 'di bzhin khyab bdag 'khor lo'i mgon po ? zabs je yongs 'dzin phyi byang rdo rje 'chang chen po'i gsung gzhir bzhag la tshig zur cung zad bcos te byin rlab kyi mchan khyi ched du 'ga' shra mkhan zur bla te sprul ming pas bkod pa dge legs 'phel /
