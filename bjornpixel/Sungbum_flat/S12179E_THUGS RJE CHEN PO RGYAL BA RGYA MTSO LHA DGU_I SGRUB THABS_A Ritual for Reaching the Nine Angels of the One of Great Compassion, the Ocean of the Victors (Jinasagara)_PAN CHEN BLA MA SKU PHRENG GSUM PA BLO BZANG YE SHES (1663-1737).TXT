@# / /
thugs rje chen po rgyal ba rgya mtsho lha dgu'i sgrub thabs bzhugs / /
@## / /
bla ma dang 'phags ba thugs rje chen po'i lha chogs la phyag 'chel zhing skyabs su mchi'o / /
'dir rje btsun spyan ras gzigs dbang phyug gis rjes su bzungs shing byin gyis brlabs ba'i grub ba'i dbang phyug chen po mi tra dzo kis srol legs bar phye pa'i rgyud sde bzhi'i dkyil 'khro brgya rtsa'i nang tshan thugs rje chen po rgyal brgya mtsho lha dgu'i sgrub thabs bri ba la /
de yang lam thun mong bas rgyud legs bar sbyangs ba sngon du song zhing /
lugs 'di'i dkyil 'khor du dbang bskur ba legs par thob ba /
dbang dus su khas blangs pa'i dam chig dang sdom pa tshul bzhin du bsrung ba la brtson ba'i sgrub ba bos rdo rje dril bu cang te'u la sogs pa rnal 'byor gyi yo byad dang /
'dir dgos ba'i nang mchod mchod gtor rnams mthong ba brgyud ba'i phyag len bzhin @# / /
bshams /
stan bde ba la 'khod de dge sems khyad par can gyi ngan las /
mdun gyi nam mkhar rgyal ba rdo rje 'chang la 'di'i byin rlabs brgyud pa'i bla ma rnams kyis bskor ba gsal btab nas gdung shugs drag pos gsol ba btab /
mthar bla ma lha tshogs thams cad mtha' nas 'od du zhu ste drin can rtsa ba'i bla ma la thims / /
de yang rang la thims pas bdag nyid gdags gzhi phung po dang bcas pa 'od gsal du zhugs /
stong ba'i ngang las skad cig gis rang nyid thugs rje chen po sku mdog dkar po zhal gcig phyag gnyis pa yum dang bcas pa'i skur bzhengs par gyur bar mos nas /
rdor dril byin gyis brlab ba ni /
rdo rje ni thabs dang /
dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
oM sarba ta thA ga ta sid+d+hi badzra sa ma ye /
tiShTHa e Sha stwi /
d+hA ra yA mi he he he he hI /
hUM hUM hUM hUM phaT swAhA /
oM badzra g+ha N+DA hUM /
rdo rje sems dba' la sogs ba rnams mnyes bar bya'o / /
hUM sems can rmongs dang 'bral ba yi / /
rdo rje gsor ba mdzes pa yis / /
rnam thar chos kyi bya ba ste / /
sbro dang bcas bas rdo rje gzung / /
hUM hUM hUM /
ho ho ho /
oM badzra d+t+r+ma ra N-i ta /
pra ra Ni ta /
saM bra ra Ni ta /
sarba bud+d+ru k+She tra ba tsa li ni /
bradz+nyA bA ra mi ta /
nA dA swa b+hA we /
badzra sa twa hr-i dA ya /
san+to Sha ni hUM hUM hUM /
ho ho ho swAhA /
zhes brjod /
de nas nang mchod badzra kro d+has bsangs /
swa b+ha was sbyangs /
stong ba'i ngang las yaM las rlung /
raM las maM /
AHlas mi mgo'i sgyed bu gsum gyi steng du /
AHlas byung ba'i thod pa byi dkar la nang dmar ba yangs shing rgya che ba'i nang du /
byuM aM dzr-iM khaM hUM rnams dang /
lam mAM baM tAM baM rnams las byung ba'i tha lnga bdud rtsi lnga /
slar yang yi ge de dag gis mtshan ba'i steng du oM AHhUM gi yi ge gsum steng nas steng du brtsegs par gyur /
rang gi thugs ka'i hUM las 'od 'phros /
rlung g.yos /
me sbar /
thod pa'i nang gi rdzas rnams zhu zhing khol ba'i nang du rdo rje gsum rim gyis zhu zhing thims pas /
kha dog dri nus kyi skyon spyangs shing zag ba med pa'i ye shes kyi bdud r+zi rgyur ba mang por spar zhing spel bar gyur /
oM AHhUM /
lan gsum brjod pas bying yis brlabs /
sngon 'gro mchod ba bsangs sbyangs /
stong ba'i ngan las /
AHlas byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
me tog /
bdug spos /
mar me /
dri /
zhal zas /
rol mo rnams rang bzhin bde stong /
rnam ba mchod rdzas /
byed las dbang po drug gi sbyod yul du zag ba med pa'i bde ba khyad bar @# / /
can bskyed par gyur /
oM ar+g+haM AHhUM /
de bzhin du /
pA dyaM /
puSh+pe /
d+hU pe /
A lo ke /
gan+d+he /
nai we tya /
shap+ta AHhUM /
zhes brjod de byin gyis brlabs /
de nas gtor ma bsangs spyangs nang mchod ltar byin gyis brlabs te mgron spyan 'dren pa ni /
rang gi thugs ka'i sa bon gyi 'od zer lcags kyu'i rnam ba can gyis phyogs skyong dang zhing skyong la sogs pa spyan drangs /
phyogs ma tshams rnams su bkug pa skad cig gis 'od gsal du bcug pa las lhag pa'i lhar gyur ba rnams kyi ljags rdo rje'i 'od zer gyi sbu gus drangs te gsol bar gyur bar mos nas /
oM da sha dika lo ka pA la sa pa ri wA ra a kA ro mu khaM sarba d+harmA NAM /
a dyA nut+pa nan twAta oM AHhUM phaT swahA /
lan gsum gyis gtor ma phul /
oM da sha dika lo ka pA la sa ba ri wA ra ar+g+haM sogs kyis mchod /
oM AHhUM btags la nang mchod dbul /
phyogs skyong 'khor dang bcas rnams kyis / /
mchod sbyin gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyug dang /
zhes sogs kyis 'phrin las bcol /
yig brgya brjod cing /
ma rnyed yongs su ma shes dang /
zhes sogs kyis bzod par gsol nas /
badzra muHsa gshegs su gsol /
sngon 'gro gtor ma'i cho ga'o / /
de nas sgrub thabs kyi mchod pa chu gnyis nyer spyod 'dod yon lnga dang bcas pa byin gyis brlabs /
yid kyi rol pa dri med zla 'dras bsgrubs / /
snying rje dam ba mtha' yas ba yi thabs / /
rang gi yid la gnas bar gyur pa yi / /
bde gshegs rnams la rtag tu skyabs su mchi / /
rtog ba ma lus pa las nges grol zhing / /
sems dpa' dam pa rnams kyi phun tshogs gzhi / /
dngos po thams cad ro gcig ngo bo nyid / /
dam pa'i chos la rtag tu skyabs su mchi / /
'ching ba rnams las yang dag grol gyur cing / /
snying rje mchog gis bskrun pa'i dpal dang ldan / /
rab tu dga' sogs sa la rab bzhugs pa / /
brtul zhugs dbang po'i tshogs la skyabs su mchi / /
bsam dang rnam par smin pa dag gyur bas / /
sgrib pa kun gyi bag chags yang dag 'byin / /
lhag bar mos pas rnam par brgyan pa yi / /
sems ni byang chub dam par bskyed par bgyi /
zhes sogs skyabs 'gro sems bskyed rgyud dang 'dres nges ba bya /
de nas /
rang gi spyi bor paM las padma dang a las zla ba'i dkyil 'khor gyi steng du hUM las rdo rje dkar po rtse lnga ba lte ba la hUM gis mtshan pa /
de las 'od 'phros /
'phags pa mchod /
sems can gyi don byas /
tshur 'dus yongs su gyur pa las /
rdo rje sems dpa' sku mdog dkar po zhal gcig phyag gnyis kyis rdo rje dang dril bu 'dzin pa rdo rje'i skyil krung gis bzhugs pa la /
yum rdo rje bsnyems ma dkar mo zhal gcig phyag gnyis kyis gri gug dang thod pa 'dzin pas 'khyud ba /
gnyis ka'ang dar gyi na bza' dang rin po che'i rgyan sna tshogs bas spras ba'i sbyi bor oM /
mgrin par AH thugs kar hUM /
thugs ka'i hUM las 'od 'phros /
@# / /
rang 'dra'i ye shes pa spyan drangs /
dzaHhUM baM hoH gnyis su med par gyur /
slar yang thugs ka'i hUM las 'od 'phros dbang gi lha rnams spyan drangs /
de bzhin gshegs pa thams cad kyis 'di la mngon par dbang bskur du gsol /
zhes gsol ba btab bas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur /
sku ye shes kyi bdud rtsis gang /
dri ma thams cad dag /
chu lhag ma spyi gtsug tu gnas pa yongs su gyur pa las mi bskyod pas dbu brgyan par gyur /
bcom ldan 'das rdo rje sems dpa' bdag dang sems can thams cad kyi sdig sgrib dang /
dam tshig nyams chags thams cad byang zhing dag par mdzad du gsol /
zhes gsol ba btab pas /
thugs ka'i hUM las 'od zer 'phros /
sems can thams cad kyi sdig sgrib sbyangs /
de rnams kyi yon tan thams cad 'od kyi rnam par bsdus nas thugs kar hUM la thims pas gzi brjid dang mthu stobs phun sum tshogs bar gyur bar bsams la yig brgya bzlas /
bdag ni mi shes rmongs pa yis / /
dam tshigs las ni 'gal zhing nyams / /
bla ma mgon pos skyabs mdzod cig /
gtso bo rdo rje 'dzin ba ste / /
thugs rje chen po'i bdag nyid can / /
'gro ba'i gtso la bdag skyabs mchi / /
rdo rje sems dpa'i zhal nas rigs kyi bu khyod kyi sdig sgrib dang dam tshig nyams chags thams cad byang zhing dag go zhes gsungs nas rang la thims pas rang gi sgo gsum dang rdo rje sems dpa'i sku gsung thugs dbyer mi phyed bar gyur bar bsam /
de nas /
rang nyid thugs rje chen por gsal ba'i thugs kar padma dang nyi ma la gnas pa'i hrIHyig gi 'od zer gyis 'og min nas bla ma rdo rje 'chang rigs bdag tu bzhugs pa'i thugs rje chen po lha dgu'i dkyil 'khor la sangs rgyas dang byang chub sems dpa'i tshogs kyis bskor ba spyan drangs /
'od zer rang gi snying gar thims bar gyur /
sangs rgyas kun gyi rang bzhin sku / /
slob dpon la ni phyag 'tshal lo / /
dpa' bo rnal 'byor ma 'khor lo / /
rnal 'byor gnas la'ang bdag phyag 'tshal /
zhes phyag bya /
oM sarba ta thA ga ta Ar+ya lo ke shwa ra maN+Dal sa ba ri wA ra ar+g+haM /
nas /
sh+p+ta'i bar gyis mchod /
gang zhig thogs med srid ba'i chu klung du / /
ma lus kun rtog gis bsags rnyog pa rnams / /
thugs rje che ldan spyan sngar de dag ni / /
cho ga bzhin du yang dag bshags bar bgyi / /
rdzogs sangs rgyas dang byang chub sems dpa' dang / /
'phags pa gzhan gyis dge ba gang mdzad nga / /
de dag kun la yang dag yi rang zhing / /
byang chub tu ni yongs su bsngo bar bgyi /
zhes bas bshags pa yi rang bsngo ba dang /
yid kyi rol ba zhes ba nas /
sems na byang chub dam par bskyed par bgyi /
zhes pa'i bar gyis skyabs 'gro sems bskyed dang /
bde gshegs sras bcas rnams kyi lam gcig pu / /
sbyin sogs rnam bcu dkar po'i yon tan tshul / /
rdzogs sangs rgyas @# / /
bdag ma lus ngo bo'i blos / /
yang dag nyid du da ni gnas par bgyi /
zhes bas lam bstan rnams bya zhing /
dkon mchog gsum la bdag skyabs mchi /
zhes sogs kyis thun mong dang /
sangs rgyas byang chub sems dpa' kun /
zhes sogs kyis thun mong ma yin pa'i sdom pa gzung /
sems can thams cad sdug bsngal thams cad dang bral bar gyur cig /
sems can thams cad bde ba thams cad dang ldan par gyur cig /
sems can thams cad sangs rgyas kyi bde bas bde bar gyur cig /
sems can thams cad sangs rgyas kyi myang 'das bla na med pas mya ngan las 'da' bar gyur cig /
oM shU n+ya tA dz+nyA na badzra srab+hA wa Arma kony+haM /
sna tshogs ba'i chos thams cad stong pa nyid du gyur /
stong ba'i ngang las skad cig gis rang gi sems nam mkha'i dbyings su oM dkar po /
AHdmar bo /
hUM sngon po /
ho dmar po gnyis kyi bar du gnas par gyur /
sems kyi snang ba las byung ba'i paM las sna tshogs padma'i lte bar /
raM las nyi ma'i dkyil 'khor gyi steng du hUM las sna chogs rdo rje lte ba la hUM gis mtshan pa /
de las 'od zor phyogs bcur 'phros pas phyogs bcu'i bgegs bskrad /
'og tu 'phros pas rdo rje'i sa gzhi /
logs su 'phros pas rdo rje'i rab dang dra ba /
steng du 'phros pas rdo rje'i gur /
gur gyi 'og ra ba'i steng du rdo rje'i bla re ste thams cad kyang rdo rje 'bar ba'i rang bzhin bar mtshams med bar dum bu gcig tu gyur ba'i phyi rol tu bskal ba 'jig pa'i dus kyi me lta bu'i kha dog sna lnga'i me dbung phyogs bcur 'phro bar gyur /
ra ba'i dbus su rdo rje sems dpa' sku mdog dkar bo zhal gcig phyag gnyis pa rdo rje dang dril bu 'dzin ba /
de zhu ba las byung ba'i chos 'byung dkar po zur gsum pa gdengs ka che ba gyen du phyogs shing rtse mo phra ba 'thur du zug pa /
de'i nang du hrIHlas sna tshogs padma'i lte bar aHlas byung ba'i sna tshogs rdo rje /
de'i lte ba'i steng du yaM las rlung gi dkyil 'khor sngon po gzhu'i dbyibs can g.yo ba ba dan gyis mtshan pa /
de'i steng du raM las me'i dkyil 'khor dmar po gru gsum 'bar ba'i 'phreng bas mtshan pa /
de'i steng du baM las chu'i dkyil 'khor dkar po zlum po bum pas mtshan pa /
de'i steng du laM las sa'i dkyil 'khor ser po gru bzhi pa rdo rjes mtshan pa /
de'i steng du b+h+rUM las 'khor lo rtsibs brgyad ba lte ba la b+hUM gyis mtshan ba /
de rnams rang gi shes pa dang gcig tu 'dres pa yongs su gyur pa las /
gzhal yas khang gru bzhi sgo bzhi pa /
phyi nas rim pa bzhin dkar ser dmar ljang sngo ba'i rin po cha'i rtsig pa rim ba lngas bskor ba'i steng na rin po che'i pha gu gzhi dmar po la rin po che zur gsum pa dang /
gru bzhi la sogs pas spras ba /
de'i steng na gnas pa'i gser gyi ska rags bzhi'i phyi ngos su chu srin gyi kha nas mu tig gi do shal dang do shal byed ba 'phyang ba /
de'i phyi ngos su bya 'dab las 'phyang ba'i rin po che'i shar bu /
de'i steng na padma 'dab ma phyed ba'i dbyibs can gyi 'dab yab la gnas pa'i @# / /
gser gyi bum pa nas 'thon ba'i rgyal mtshan dang ba dan brgyad brgyad kyis mdzes par byas pa /
phyi'i steng gi zur bzhi la gdugs bzhis brgyan pa /
rtsig ba'i 'gram nas 'dod yon gyi snam bu dmar pos bskor ba la bzhugs stabs dang kha dog sna tshogs pa'i lha mo rnams kyis mchod pa byed bzhin ba /
sgo dang sgo khyud kyi phyi'i mtshams dang /
rtsig pa'i phyi nang gi zur bzhir zla phyed la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi pa'i steng du bum pa la gnas pa'i ka ba bzhi bzhis bteg pa'i rta babs snam bu bcu gcig dang ldan ba'i rtse mor chos kyi 'khor lo'i g.yas g.yon da ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag bsam gyi shing la /
rgyal srid rin po che sna bdun dang /
bar bar du grub pa thob pa dang /
sprin gyi gseb nas byung ba'i lta me tog gi 'phreng ba bzungs pa rnams kyis kun nas mdzes par byas pa /
gzhal yas khang gi nang du ka ba brgyad kyis bte ga pa'i rdo rje'i gdung zlum gyis mdzes par phub cing dbus byar bur gtams pa'i rtse mo rdo rje nor bu rin po che'i tog gis spras /
pa /
nang gi steng 'og gi sa gzhi thams cad shar dkar /
lho ser /
nub dmar /
byang ljang /
dbus sngo pa'i dbus su sna tshogs padma 'dab ma brgyad pa /
rdo rje'i ra ba me ri dang bcas pa'i phyi rol tu gtum drag la sogs pa'i dur khrod brgyad na /
shir Sha la sogs ba'i shing brgyad /
de dag gi rtsa bar gnas pa'i phyogs skyong brgyad dang /
stod kyi yal ga'i gseb nas lus phyed 'thon pa'i zhing skyong brgyad /
thugs rje'i chu brgyad /
de la gnas pa'i klu brgyad /
de dag gi steng gi nam mkha' la sgrogs pa la sogs pa'i sbrin brgyad /
de nas gnas pa'i ri brgyad /
ri rnams la gnas pa'i mchod rten dkar po brgyad dang grub tshan brgyad /
gzhan yang ye shes kyi me brgyad dang /
khwa dpa'ug pa dang bya rgod dang /
ce sbyang dang /
'ol ba pho mo dang /
sprul ba lang gi mgo can la sogs pa phyogs su rgyu zhing /
gnod sbyin dang /
ro langs dang /
srin bo rnams kyis ki li ki li'i sgra chen po sgrog pa dang /
grub ba thob pa dang /
rig pa 'jin pa dang /
dam chig sbyod ba'i rnal 'byong ba dang rnal 'byor ma bcom ldan 'das la rtse gcig tu blta ba /
gcer bu skra bshig pa phyag rgya lngas brgyan pa /
cang te'u dang thod pa dang kha TwAM ga 'dzin pa /
thod bas spyi bor brgyan pa /
rgod cing dur khrod du 'jug ba sogs kyis ngo mtshar bar byed ba'o / /
gzhal yas khang gi dbus kyi padma'i lte bar zla nyi'i gdan dang /
phyogs bzhir nyi ma'i gdan /
sgo bzhir sna tshogs bad nyi'i gdan re re /
oM sarba ta thA ga ta a ni la ya badzra swa d+hA wa Adma kony+haM /
zhes nga rgyal bzungs te gzhal yas khang bskyed pa rnam par snang mdzad kyi yan lag go /
gdan dbus ma'i steng du mtshan so gnyis kyi ngo bo a A /
i I /
u U /
r-i r-I /
@# / /
l-i l-I /
e ai /
o au /
aM aHste dbyangs dkar po ba nu drug pa phrag gcig g.yas skor dang /
slar yang a A /
zhes pa nas /
aM aHste dbyangs dkar bo bcu drug ba phrag gcig g.yon skor du gnas pa yongs su gyur pa las zla ba'i dkyil 'khor dkar po cha thams cad yongs su rdzogs pa me long lta bu'i ye shes /
de'i steng du dpe byad brgyad cu'i ngo bo /
ka kha ga g+ha nga /
tsa tsha dza dz+hanya /
Ta THa Da Da D+haD+ha Na /
ta tha dad da d+ha d+ha na /
pa pha ba b+ha ma /
ya ya ra la la wa /
sha Sha sa ha k+Sha ste gsal byed dmar po bzhi bcu pa phrag gcig g.yas skor dang /
slar yang ka kha /
zhes pa nas /
ha k+Sha ste gsal byed dmar po bzhi bcu pa phrag gcig g.yon skor du gnas pa yongs su gyur pa las nyi ma'i dkyil 'khor dmar po mnyam pa nyid kyi ye shes /
rang yi ge lnga'i rnam pas nam mkhar gnas pa'i bar do'i shes pas zla ba dkar la dmar ba mthong ba na bdag gis sangs rgyas yab yum gyi byang sems dkar dmar gyi ngo bor gyur pa'i dbus su skye ba blangs la sems can gyi don bya'o snyam pa'i 'phen pa dang ldan pas zla ba'i dbus su yi ge lnga zhugs pa las /
dkar la dmar ba'i mdangs can gyi hrIHlas padma hrIHsa mtshan pa rgyu rdo rje 'dzin pa'i rang bzhin can du rdzogs par gyur pa ni so sor rtog pa'i ye shes /
hrIHlas 'od zer sna lnga 'phros pa'i sne mor thugs rje chen po'i lha'i tshogs nam mkha'i khams thams cad gang ba spros /
'gro ba rnams thugs rje chen po'i go 'phang la bkod /
gzhan yang phyogs bcu na bzhugs ba'i rgyal ba ya ba yum thams cad spyan drangs te mnyam par sbyor ba sngon du 'gro bas zhu bar gyur te hrIHyi ga la thims pas hrIHyig lhan skyes kyi dga' ba'i rang bzhin can du gyur ba ni bya ba sgrub pa'i ye shes /
zla nyi sa bon phyag mtshan dang bcas pa yongs su gyur pa las chos kyi dbyings kyi ye shes kyi ngo bo rang nyid 'bras bu rdo rje 'dzin pa 'phags ba thugs rje chen po rgyal ba rgya mtsho sku mdog dkar po zhal gcig phyag gnyis pa spyan gsum dang ldan pa /
cung zad khro zhing 'dzum pa'i nyams can /
dbu skra ral pa'i thor tshugs gyen du bcing shing lhag ma gsil bur babs pas sku stod khebs pa /
rus pa la sogs pa'i rgyan dpag tu med pas sbras shing phyag gnyis kyi g.yas mu tig gi 'phreng ba dang /
g.yon padma dkar po 'dzin pas yum la 'khyud cing /
zhabs g.yas nung zad brkyangs pas bzhugs pa /
de'i pang na yum gsang ba ye shes kyi mkha' 'gro ma dmar mo phyag g.yas gser gyi DA ma ru 'khrol zhing /
g.yon thod pa khrag gis bkang pa 'dzin pas yab kyi mgul pa nas 'khyud cing zhal ru stob pa /
dang po sbyor ba'i ting nge 'dzin no / /
yab gyi gsang gnas mi dmigs pa las hUM las skyes pa'i rdo rje sngon po rtse lnga pa oM las skyes pa'i nor bu bu ga phaT kyis bkag pa /
yum gyi gsang gnas mi dmigs pa las AHlas skyes pa'i padma dmar po 'dab ma brgyad pa ze'u 'bru bu ga phaT kyis bkag pa /
oM sarba ta thA ga ta a nu rA ga Na badzra swa b+hA wa @# / /
Adma kony+haM /
rang yab yum snyoms par zhugs pa'i dga' pa'i sgras sangs rgyas dang byang chub sems dpa' thams cad sbyan drangs /
yab kyi zhal nas zhugs /
thugs kar rjes su chags pa'i mes zhu /
rdo rje'i lam nas yum gyi padmar phyung ba'i thig le cha brgyad du gyur /
de rnams yongs su gyur pa las /
hUM traM triH aHhUM traM hrIH aHrnams su gyur /
de rnams yongs su gyur pa las mkha' 'gro ma bzhi dang khro bo bzhir gyur pa rnams slar yang hUM traM hrIH aH hUM traM hrIHaH rnams kyis yum gyi padma nas phyub ste 'dab ma brgyad kyi phyogs bzhi dang sgo bzhi'i gdan la 'khod pa ni /
shar du rdo rje mkha' 'gro ma nag mo /
lhor rin chen mkha' 'gro ma ser mo /
nub tu padma mkha' 'gro ma dmar mo /
byang du las kyi mkha' 'gro ma ljang khu bzhi ka'ang zhal gcig phyag gnyis kyis gri gug dang thod khrag 'dzin cing /
skyil krung phyed pa'i gar stabs kyis bzhugs pa /
shar sgor rdo rje rigs kyi khro bo dkar po g.yas rdo rje dang g.yon thod pa 'dzin pa /
lho sgor rin chen rigs kyi khro bo ser po g.yas rin po che /
nub sgor padma rigs kyi khro bo dmar po g.yas padma /
byang sgor las kyi rigs kyi khro bo ljang khu g.yas rdo rje rgya gram 'dzin cing /
gsum ga'ang g.yon pas udpa la 'dzin pa'o / /
rang nyid dam tshig sems dpa'i thugs kar nyi zla'i gdan la rang 'dra'i ye shes sems dpa'i sku mdog dkar po /
de'i thugs kar ting nge 'dzin sems dpa' hrIHyig dkar po /
de las 'od zer lcags kyu lta bu 'phros /
rang bzhin gyi gnas nas bsgoms pa dang 'dra ba'i 'phags pa thugs rje chen po lha dgu'i dkyil 'khor spyan drangs /
sngar ltar mchod /
dzaHhUM baM hoH zhes brjod cing /
dam tshig pa dang ye shes pa'i rten dang brten pa'i dkyil 'khor gnyis su med par gyur par bsam /
lha thams cad kyi mig gnyis su oM dang 'khor lo las gti mug rdo rje dkar po g.yas 'khor lo 'dzin pa /
rna ba gnyis su hUM dang rdo rje las zhe sdang rdo rje nag po g.yas rdo rje 'dzin pa /
sna gnyis su traM dang rin po che las ser sna rdo rje ser po g.yas rin po che /
khar AH dang padma las 'dod chags rdo rje dmar po g.yas padma /
dpral bar haM dang sna tshogs rdo rje las phrag dog rdo rje ljang khu g.yas sna tshogs rdo rje /
snying khar hUM dang rdo rje las rdo rje yid dkar po g.yas rdo rje /
spyi bor oM dang 'khor lo las sku rdo rje dkar po g.yas 'khor lo /
mgrin par AH dang padma las gsung rdo rje dmar po g.yas padma /
snying khar hUM dang rdo rje las thugs rdo rje nag po g.yas rdo rje 'dzin cing /
thams cad kyang zhal gcig phyag gnyis kyi g.yon dril bu 'dzin pa'o / /
'di yan chad rjes chags rdo rje sems dpa'i yan lag go / /
rang gi thugs ka'i ting nge 'dzin sems dpa'i 'od zer gyis dbang gi lha rnams sbyan drangs /
sngar ltar mchod /
oM sarba ta thA ga ta a b+hi Shiny+tsa tu maM /
zhes gsol pa btab pas de bzhin gshegs pa rnams kyis bdud rtsis gang ba'i bum pa thogs te spyi bo nas dbang bskur bas /
lus thams @# / /
cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las gtso bo yab yuM dang nub phyogs pa gnyis la 'od dpag med /
shar phyogs pa gnyis la mi bskyod pa /
lho phyogs pa gnyis la rin 'byung /
byang phyogs pa gnyis la don grub kyis dbu brgyan par gyur /
oM sarba ta tha ga ta a b+hi Sheka ta badzra swa b+hA wa Adma konyahaM /
zhes nga rgyal bzungs te dbang bskur ba mi bskyod pa'i yan lag go /
de nas sngar byin gyis brlabs pa'i mchod pa chu gnyis nyer sbyod 'dod yon dang bcas pas bdag nyid la mchod de /
oM sarba ta thA ga ta pU dza badzra sA b+hA wa Adam konyahaM /
zhes nga rgyal bzungs te mchod pa don grub kyi yan lag go /
rang dang mgron rnams kyi ljags hUM las skyes pa'i rdo rje rtse gcig pa 'od kyi sbu gu can du gyur par bsams nas /
g.yon pa'i mtheb srin gyis bdud rtsi'i snying po blangs te /
oM mchod do / /
phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bo /
chos kyi phung po stong phrag brgyad cu rtsa bzhi'i 'byung gnas drin can rtsa ba'i bla ma rin po che'i zhal du oM AHhUM /
rgyal ba khyab bdag rdo rje 'chang chen po'i zhal du oM AHhUM /
jo bo thugs rje chen po'i zhal du oM AHhUM /
byang sems blo gros rin chen gyi zhal du oM AHhUM /
grub chen tai lo pa chen po'i zhal du oM AHhUM /
paN chen rol pa'i rdo rje'i zhal du oM AHhUM /
dbang phyug mi tra jo ki'i zhal du o AHhUM /
lo tsA ba byams pa dpal gyi zhal du oM AHhUM /
mkhan chen bsod nams dbang phyug gi zhal du oM AHhUM /
mkhan chen seng ge'i mtshan can gyi zhal du oM AHhUM /
yang rtse pa rin chen seng ge'i zhal du oM AH hUM /
thams cad mkhyen pa rin chen grub kyi zhal du oM AHhUM /
khyung po lhas pa gzhon nu bsod nams kyi zhal du oM AHhUM /
chos kyi rgyal po tsong kha pa chen po'i zhal du oM AHhUM /
mkhas grub dge legs dpal bzang po'i zhal du oM AHhUM /
rje btsun chos kyi rgyal mtshan gyi zhal du oM AHhUM /
rje chos kyi rdo rje'i zhal du oM AHhUM /
rgyal pa blo bzang don grub kyi zhal du oM AHhUM /
mkhas grub sangs rgyas ye shes kyi zhal du oM AHhUM /
thams cad mkhyen pa blo bzang chos kyi rgyal mtshan gyi zhal du oM A hUM /
rje dge 'dun don grub kyi zhal du oM AHhUM /
rdo rje 'chang dngos blo bzang don yod grub pa'i zhal du oM AHhUM /
gzhan yang dbang bskur rgyud bshad man ngag gnang ba'i bla ma brgyud pa dang bcas pa rnams kyi zhal du oM AHhUM /
thugs rje chen po rgyal ba rgya mtsho lha dgu'i dkyil 'khor pa'i lha tshogs rnams kyi zhal du oM AHhUM /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal du oM AHhUM /
de nas rang gi lce smin mtshams spyi gtsug tu thig le bya zhing myang /
sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam @# / /
bzhi skyong bar zhal gyis bzhes ba /
bla ma gong ma rnams kyis bsten cing bsgrubs pa'i chos skyong ba'i bsrung ma dam tshig can rnams kyi zhal du oM AHhUM /
dur khrod chen po brgyad na gnas pa'i dpa' bo dang rnal 'byor ma dang phyogs skyong dang zhing skyong dang klu la sogs pa rnams kyi zhal du oM AHhUM /
gzhi bdag gnyug mar gnas pa dang sems can thams cad lhar gyur pa rnams kyi zhal du oM AHhUM /
slar yang sangs rgyas dang byang chub sems dpa' thams cad spyan drangs pa rang gi lus la bcug nas bdud rtsi myangs pas rang dang rgyal ba thams cad bdud rtsis tshims par gyur bar bsams la bdud rtsi lce thog tu bzhag nas /
oM sarba ta thA ga ta badzra sba b+hA wa Adma kony+haM /
zhes nga rgyal bzungs te bdud rtsi myang ba 'od dpag med kyi yan lag go /
mi bskyod rdo rje ye shes che / /
rdo rje dbyings ni mkhas pa che / /
rdo rje gsum mcho ga dkyil 'khor gsum / /
gsang pa'i dbyings la phyag 'tshal lo / /
rnam par snang mdzad dag pa che / /
rdo rje zhi ba dga' ba che / /
rang bzhin 'od gsal mchog gi mchog /
ston pa rdo rje phyag 'chal lo / /
rin chen rgyal po rab tu zab / /
rdo rje mkha' 'dra dri ma med / /
rang bzhin dag pa gos pa med / /
rdo rje'i sku la phyag 'tshal lo / /
rdo rje dpag med rgyal po che / /
mi rtog nam mkha' rdo rje 'dzin / /
'dod chags pha rol phyin pa brnyes / /
rdo rje'i gsung la phyag 'tshal lo / /
don yong rdo rje rdzogs sangs rgyas / /
bsam pa thams cad rdzogs mdzad pa / /
dag pa ngo bo nyid las byung / /
rdo rje sems dpa' phyag 'tshal lo / /
zhes 'khor rnams kyis bstor par bsam la /
aM sarba ta thA ga ta tu sti badzra swa b+hAl Adma kony+haM /
zhes nga rgyal bzungs te bstod pa rin chen 'byung ldan gyi yan lag go /
rdo rje padma byin rlabs nas 'di'i bad na kyil 'khor rgyal mchog gi ting nge 'dzin to / /
de nas bdag nyid kyi thugs ka'i ting nge 'dzin sems dpa' las rten dang brten pa'i dkyil 'khor gyi 'khor lo dpag tu med pa phyogs bcur spros pas snod bcud thams cad sbyangs te rten dang brten pa'i dkyil 'khor gyi 'khor lor byas nas /
spros pa'i dkyil 'khor slar byon rang gi thugs kar thims par gyur par bsams te las rgyal mchog gi ting nge 'dzin to / /
de nas bzlas pa bya bar 'dod na rang gi thugs ka'i ting nge 'dzin sems dpa'i mthar sngags 'phreng gis bsgor ba la dmigs nas /
oM ma Ni padme hUM d+hu ma ga ye ha ri ni sa ra tsa hrIHya swAhA /
zhes bzlas /
thun mtshams su 'jig rten dang 'jig rtan las 'das pa'i gtor ma gnyis chu gnyis nyer spyod dang bcas pa bshams nas byin gyis brlabs /
rang gi thugs ka'i ting nge 'dzin sems dpa'i 'od zer lcags kyu'i rnam pa can gyis 'phags pa thugs rje chen po'i ye shes kyi dkyil 'khor pa dang phyogs skyong zhing skyong la sogs ba sbyan drangs /
'jig rten las 'das pa'i mgron rnams kyi ljags 'od zer gyi sbu gus gtor ma'i bcud thams cad drangs te gsol bar bsams la /
oM @# / /
sarba ta thA ga ta Ar+ya lo ke shwa ra maN+Ta la sa pa ri wA ra i daM ba li ta kha kha khA hi khA hi gsum gyis gtor ma phul /
phyi nang gis mchod /
bstod pas bstod /
phyogs skyong rnams skad cig gis 'od gsal du bcug pa las lhag pa'i lhar gyur pa rnams kyi ljags 'od zer gyi sbu gus gtor ma'i bcud thams cad drangs te gsol bar gyur par bsam zhing gtor ma phyi nang gi mchod pa dang bcas pa sngon 'gro gtor ma'i skabs ltar 'bul /
yig brgya bzlas shing bzod gsol bya /
ye shes pa'i dkyil 'khor bdag nyid la thims shing phyogs skyong 'khor bcas rang gnas su gshegs par gyur par bsams la bzang po spyod pa la sogs pa'i smon lam gdab bo / /
de nas nyer bsdu bya ba ni /
bdag nyid kyi thugs ka'i sa bon gyi 'od zer gyis snod bcud thams cad 'od du byas te dur khrod bsrung 'khor dang bcas pa la thims /
de gzhal yas khang la thims /
gzhal yas khang 'khor rnams la thims /
'khor rnams yum la thims /
yum rang la thims /
rang dam tshig sems dpa' ye shes sems dpal la thims /
ye shes sems dpa' ting nge 'dzin sems dpa' la thims /
ting nge 'dzin sems dpa' hrIH yig tsheg drag la thims /
de yang je phra je phrar song nas 'od gsal du thims /
'od gsal stong pa'i ngag las bdag nyid thugs rje chen po yab yum gyi skur gyur pa'i mig gnyis su oM /
rna ba gnyis su hUM /
sna gnyis su trAM /
khar AH dpral bar hi /
snying khar hUM /
spyi bor oM /
mgrin par AH thugs kar hUM gis mtshan par gyur par bsam zhing khrus dang kha zas la sogs pa thun mtshams kyi rnal 'byor rnams spyi 'gro ltar bya'o / /
zhes pa 'di ni /
dad stobs kyis mdon bar 'phags pa dpon er te ne sbo shog thus thugs rje chen po rgyal ba rgya mtsho'i sgrub thabs shig dgos zhes yang yang bskul ba la brten nas shAkya'i btsun pa blo bzang ye shes kyis rdo rje 'chang chen po'i lam gyi rim par ma rgyud spyi'i chings gsungs pa gzhir byas te 'phar ba zhes pa'i lo bka' gdams po brang du bgyis pa'o / /
pa ri pr-its+tsha / / / /
