@# / /
dpal rdo rje 'jigs byed dpa' bo gcig pa'i sgrub thabs bdud las rnam rgyal gyi dag 'don khrig chags su bsdeb pa bdud las rnam par rgyal ba'i rgyal mtshan zhes bya ba bzhugs so / /
@# / /
bla ma dang 'jam dpal gshin rje'i gshed dbyer ma mchis pa'i zhabs la gus pas phyag 'tshal zhing skyabs su mchi'o / /
brtse ba chen pos dus dang gnas skabs thams cad du rjes su bzung du gsol / /
'dir bdag cag gi dpal ldan bla ma dam pa 'jam dpal 'jigs mdzad rdo rje dang dbyer ma mchis pa khams gsum chos kyi rgyal po shar tsong kha pa blo bzang grags pa'i dpal gyis mdzad pa'i dpal rdo rje 'jigs byed chen po dpa' bo gcig pa'i sgrub thabs bdud las rnam par rgyal ba'i ngag 'don bya tshul go bde bar bsgrig pa la /
rdo rje 'jigs byed chen po'i bris sgru dang mchod gtor sogs yo byad thams cad tshogs par byas la 'os pa'i phyogs su legs par bsham /
sgrub pa po'i mdun du stegs kyi steng du /
nang mchod /
rdor dris /
Da ma ru rnams rang gi g.yon phyogs nas thar chags su bsham /
de 'phar rgyab tu bdag skyed kyi mchod pa /
chu gnyis /
nyer spyod rnams rang gi g.yas phyogs nas mgo brtsams pa dang /
de'i par rgyab tu stegs dma' ba cig gi steng du phyogs skyong gi mchod pa chu gnyis /
nyer spyod rnams rang gi g.yon phyogs nas mgo brtsams pa dang phyogs skyong gi gtor ma rnams bsham /
stan bdeb la kha lhor phyogs te 'dug pa 'am '? gyu ? mar mos la bdud rtsi ril bu 'am med na byin gyis brlabs pa'i nang mchod lce thog tu bzhag nas kha dag par byas te /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
oM hrIH Sh+T+rIH wi kri tA na na hU phaT /
oM swa b+hA ba shud d+haH sarba d+ha rmAH swa b+hA ba shud d+honya haM /
stong pa nyid du gyur /
stong pa'i ngang las yaM las rlung gi dkyil 'khor sngon po gzhu'i dbyibs lta bu ba dan gyis mtshan pa /
de'i steng du raM las me'i dkyil 'khor dmar po gru gsum pa /
de'i steng du AH las mi mgo'i sgyed bu gsum gyi steng du /
A las byung ba'i thod pa dkar po / /
de'i nang gi shar du bruM las byung ba'i ba lang gi sha gos mtshan pa /
lhor aM las byung ba'i khyi'i sha kus mtshan pa /
nub tu hriM ? las byung ba'i glang po che'i sha das mtshan pa /
byang du khaM las byung ba'i rta'i sha has mtshan pa /
dbus su hUM las byung ba'i mi'i sha nas mtshan pa /
shar lhor laM las byung ba'i dri chen bis mtshan pa /
lho nub tu mAM las byung ba'i rak+ta ras mtshan pa /
nub byang du paM las byung ba'i byad sems dkar po shus mtshan pa| byang shar du tAM las byung ba'i rkang mar mas mtshan pa /
dbus su baM las byung ba'i dri chu mUs mtshan pa /
de dag gi steng du oM dkar po AH dmar po hUM sngon po gsum steng nas steng du brtsegs par gyur /
rang gi thugs ka'i hUM las 'od 'phros rlung la phog pas rlung g.yos me sbar te thod pa'i rdzas rnams zhu zhing khol bar gyur /
yi ge gsum las 'od zer rim pa bzhin du 'phros pas /
sku rdo rje gsung rdo rje thugs rdo rje rnams bkug nas yi ge gsum la rim gyis thim pa rnams thod par lhung nas zhu bas /
hUM gis kha dog dri nus kyi skyon sbyangs /
AHs bdud rtsir rtogs par byas /
oM gyis mang por spar zhing spel bar gyur /
oM AH hUM /
lan gsum brjod de nang mchod byin gyis brlab /
oM hrIH Sh+TIH brjod cing nang mchod phyogs skyong gi mchod pa la gtor nas bsang /
swa b+hA was sbyangs /
stong pa'i ngang las AH las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
dri /
me tog /
bdug spos /
mar me /
zhal zas rol mo rnams rang bzhin bde stong rnams pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM arg'M AH hUM /
oM pA dyAM AH hUM /
oM gn+d+he ? AH hUM /
oM pu Sh+pe AH hUM /
oM d+hU pe AH hUM /
oM AH lo ke AH hUM /
oM nai wi dya AH hUM /
oM sha p+ta AH hUM /
gis phyogs skyong gi mchod pa byin gyis brlab /
chang chu nang mchod gsum gyis rim pa bzhin phyogs skyong gi gtor ma la bran la nang mchod ltar byin gyis brlab /
phyogs skyong spyan 'dren pa sogs rgyas ba byed par spron gzhan nas 'byung ba ltar bya zhing bsdus pa byed na /
rang gi thugs kha'i hUM sngon po'i 'od zer lcags kyu'i rnam pa can gyis phyogs skyong bco lnga 'khor dang bcas pa bkugs nas phyogs 'tshams rnams su 'khod pa skad cig @# / /
gis 'od gsal du bcug pa las dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs pa'i mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can rnams su gyur /
rtsa sngags brjod de gtor ma byin gyis brlab la /
oM b+hu tsa ra naM /
ya pA tA la tsa ra ya /
mAn khe tsa ra ya /
ta pUr ba ni gA naM /
ka da k+Shi Na tI gA ya /
hUM pa sh+tsi ma naM /
phaT ud ta ra ti gA ya /
oM i /
hrIH ya /
Sh+T+rIH ga ? wi k+Shi /
kri ko /
tA e /
na a /
na de /
hUM b+h+yoH phaT sarba b+hu de b+h+yaH zhes pa gsum gyis bsngo /
oM da sha di ka lo ka pA la sa pa ri wA ra ar+g+haM pra tI ts+tsha hUM swA hA /
de bzhin du sbyar te /
bA dyA /
gar+d+he ? /
puSh+pe /
d+hu pe /
A lo ke / /
nai wi dya /
sha p+ta pra tI ts+tsha hUM swA hA /
zhes pas phyi mchod dang /
oM da sha di ka lo ka bA la sa pa ri wAr oM AH hUM /
zhes nang mchod dbu la /
bcom ldan chos rje 'jam dbyangs spyan lam du /
bdud 'dul bstan pa bsrung bar zhal bzhes pa / /
las kyi gshin rje ma mo mkha' 'gro ma / /
'byung po ro langs ci bgyi bka' nyan tshogs / /
phyi nang skyong ba'i dam can ma lus la / /
bdag ni re ba'i sems kyis 'dud cing mchis / /
zhes bstod /
phyogs skyong 'khor dang bcas pa rnams kyis bdag gi dge ba'i bya ba rnams mthar phyin pa dang /
de'i bar chad zhi ba'i 'phrin las mdzod cig /
ces 'phrin las bcol /
oM ya mAn ta ka sa ma ya /
ma nu pA la ya /
ya mAn ta ka twe no pa ti Sh+w+ya /
dri D+ho me b+ha ba /
su po Sh+yo me b+ha ba /
su to Sh+yo me b+ha ba /
a nu ra k+to me b+hA ba /
sarba sid d+hi m+me pra ya ts+tsha /
sar+b+ba ka rma su tsa me /
tsi t+taM shrI yaMH ku ru hUM /
ha ha ha ha hoH b+ha ga wan /
sarba ta thA ga ta mA me mu ny+tsa /
badzri b+ha ba ma hA sa ma ya sa twa AH hUM phaT| ma rnyed yongs su ma shes dang / /
gang yang nus pa ma mchis phas / /
'dir ni bya ba gang bgyis pa / /
de kun khyed kyis bzod mdzad rigs / /
zhes nongs pa bzod par gsol /
oM AH badzra muH phyogs skyong 'khor bcas rang gnas su gshegs par gyur /
ces gshegs par bya /
de ltar sngon 'gro gtor ma btang la sgrub thabs bsgom pa'i bar chad bsrung /
'dir bdag skyed kyi mchod pa byin brlabs bya bar gzhung du ma gsungs na'ang bsham yod na phyogs skyong gi mchod pa byin rlabs ltar byin brlab bya /
bsham med na 'dir ma byas kyang rung /
rdor sems bsgom bzlas bya bar gzhung du ma gsungs pas ma byas kyang cho ga chad pa'i skyon du mi 'gyur na'ang las dang po bas sdig ltung bshags pa gal che bas byed na bcu gsum ma'i nang ltar bya /
bdag skyed kyi cho ga dngos gzhi la 'jug pa ni /
rang nyid 'jigs byed zhal gcig phyag gnyis par gsal ba'i thugs kar padma dang nyi ma la gnas pa'i hUM gi 'od zer gyis /
'jig rten gyi khams mu med pa gsal par byas /
den bzhugs pa'i sangs rgyas dang byang chub sems dpa' dang khro bo dang /
rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar spyan drangs /
'od zer rang gi snying gar thim par gyur /
gang gi drin gyis bde chen gnas / /
skad cig gis ni thob 'gyur pa / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
zhes pas bla ma dang lha la phyag bya /
rang gi snying ga'i sa bon gyi 'od zer las byung ba'i tsa rtsi ka dkar mo / /
phag mo sngon mo / /
dbyangs can ma dmar mo / /
gau ri ljang gu phyag na mchod rdzas sna tshogs pa thogs pa rnams kyis mchod par gyur /
bar bsam sal /
o hrIH Sh+T+rIH haH sa /
mchod yon dang /
oM hUM hUM phaT /
kyis zhabs bsil /
oM wi kri tA na na du Sh+TaM sa twa dam kaH gaH g.yas ? yis dri /
oM ku ma rA rU pi Ne dzaH dzaH hUM phaT / /
kyis me tog /
oM hrIH haH hai phaT /
kyis bdug spos /
oM dI p+ta lo tsa na wi kri tA na na ma hA a T+Ta T+Ta hA sa na di ni dI p+ta ya swa hA sa mar me /
oM badzri nai wi dya AH hUM swa hA sa lha bshos /
oM badzra shap+Ta aH hUM gis rol mo rnams dbul /
lha mo rnam @# / /
slar bsdu'o / /
de nas /
sdig pa rnams ni bshags par bya / /
skyes shing byung ba rnams ni bsal / /
mi byed par yang spyan sngar brjod / /
de bzhin bsod nams rjes yi rang / /
bdag gis bder 'gro yongs su bsngo / /
dkon mchog gsum la skyabs su 'gro / /
sems can thams cad bdag gis dgrol / /
byang chub gnas la 'god par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gi lus ni dbul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi /
zhes tshogs zhing spyan drangs te /
phyag 'tshal ba /
mchod pa 'bul ba /
sdig pa bshags pa /
bsod nams la rjes su yi rangs pa /
dge ba rdzogs byang du bsngo ba /
dkon mchog gsum la skyabs su 'gro ba /
smon pa dang 'jug pa'i sems bskyed pa ste /
yan lag bdun pa bya /
'dir gzhung du rigs lnga'i sdom bzung byed par 'dod na'ang 'gal ba med par khrungs dang sbyar te bshad nas bya dgos par ma bshad cing sdom bzung gi tshigs bcad rnams ma bkod pas sdom bzung ma byas kyang cho ga chad pa'i skyon du mi 'gyur la /
byas kyang lhag pa'i skyon du mi 'gyur bas byed par spron bcu gsum ma'i nang ltar bya /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas par bya'o / /
snyam du tshad med bzhi bsgom ste /
de yan chad bsod nams kyi tshogs bsags pa'o / /
oM swa b+hA ba shud d+hAH sarba d+hA rmAH swa b+hA wa shud d+honya hM /
oM shU n+ya ta dz+nya na badzra swa b+hA ba Ah+ma ko nya hM /
rang dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba /
bdag med pa'i rang bzhin stong pa nyid du gyur /
ces bdag med kyi lta ba dran par byas te ye shes kyi tshogs bsags shing 'chi ba chos sku'i lam khyer bsgom /
stong pa'i ngang las yM las rlung gi dkyil 'khor du ba'i mdog can gzhu lta bu rgyal mtshan gyis mtshan pa /
de'i steng du rM las me'i dkyil 'khor dmar po gru gsum 'bar ba'i 'phreng ba 'khrigs pa'i rdo rje'i rgyan gyis brgyan pa /
de'i steng du baM las chu'i dkyil 'khor dkar po zlum po bum pas mtshan pa /
de'i steng du laM las sa'i dkyil 'khor ser po gru bzhir rdo rjes mtshan pa'i steng du /
hUM las sna tshogs rdo rje lte ba la hUM gis mtshan pa /
de las 'od zer 'og tu 'phros pas rdo rje'i sa gzhi /
logs su 'phros pas rdo rje'i r+wa ba /
steng du 'phros pas rdo rje'i gur /
gur gyi 'og ra ba'i steng du rdo rje'i bla re ste /
thams cad kyang rdo rje 'bar ba'i rang bzhin /
bar mtshams med pa dum bu gcig tu gyur pa'i phyi rol tu /
skal pa 'jigs pa'i me lta bu'i kha dog sna lnga'i me dpung phyogs bcur 'phro bar gyur /
ces thun mong ba'i srung 'khor bsgom r+wa ba'i dbus su b+h+ruM las bka'i 'khor lo ser po rab tu 'bar ba g.yas bskor du 'khor ba /
rtsibs bcu lte ba dang bcas pa lte ba'i nad dang rtsibs la cung zad ma reg pa'i gnas rnams su sna tshogs padma dang zla ba dang nyi ma'i gdan gsum gsum gdan dbus ma'i steng du hUM yig yongs su gyur pa las /
rang nyid gnod mdzes rgyal po sku mdog mthing ga mi bskyod pa'i cod pan can mthing dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing lhag ma g.yas gnyis rin po che dang lcags kyu /
g.yon gnyis padma dang zhags pa 'dzin pa zhabs g.yas bskums shing g.yon brkyang ba'i stabs kyis bzhugs pa yab yum snyoms par zhugs pa'i thugs ka'i hUM gi 'od zer gyis bkug pa'i khro bo bcu zhal du bcug nas zhu ba rdo rje'i lam nas yum gyi padmar zhugs pa'i thig le bcu las hUM ring po bcu dang de las khro bo bcur gyur pa'i gshin rje gshed sngon po rnam snang gi @# / /
cod pan can /
sngo dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang rdo rje thob /
g.yon gnyis padma dang ral gri 'dzin pa /
hUM yum gyi padma las spros te /
shar rtsibs kyi steng gi gdan la g.yon brkyang gis 'khod /
gzhan gyis mi thub pa dkar po mi bskyod pa'i cod pan can /
dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang be con /
g.yon gnyis padma dang ral gri 'dzin pa /
hUM yum gyi padma las spros te lho rtsibs kyi steng gi gdan la g.yon brkyang gis 'khod /
rta mgrin dmar po 'od dpag med kyi cod pan can /
dmar mthing dkar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang padma /
g.yon gnyis 'khor lo dang ral gri 'dzin pa /
hUM yum gyi padma las spros te nub rtsibs kyi steng gi gdan la g.yon brkyang gis 'khod /
bdud rtsi 'khyil pa sngon po mi bskyod pa'i cod pan can /
sngo dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang rdo rje /
g.yon gnyis padma dang ral gri 'dzin pa /
hUM yum gyi padma las spros te byang rtsibs kyi steng gi gdan la g.yon brkyang gis 'khod /
'dod rgyal mthing ga mi bskyod pa'i cod pan can /
mthing dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang lcags kyu /
g.yon gnyis padma dang ral gri 'dzin pa /
hUM yum gyi padma las spros te me mtshams kyi rtsibs kyi steng gi gdan la g.yon brkyang gis 'khod /
dbyug sngon can sngon po mi bskyod pa'i cod pan can /
sngo dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang dbyug pa /
g.yon gnyis padma dang ral gri 'dzin pa /
hUM yum gyi padma las spros te /
bden bral gyi rtsibs kyi steng gi gdan la g.yon brkyang gis 'khod /
stobs po che sngon po mi bskyod pa'i cod pan can /
sngo dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang rtse gsum /
g.yon gnyis padma dang ral gri 'dzin pa /
hUM yum gyi padma las spros te /
rlung mtshams kyi rtsibs kyi steng gi gdan la g.yon brkyang gis 'khod /
mi g.yo ba mthing ga mi bskyod pa'i cod pan can /
mthing dkar dmar ba'i zhal gsum phya drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang ral gri /
g.yon gnyis padma dang rdo rje 'dzin pa /
hUM yum gyi padma las spros te dbang ldan gyi rtsibs kyi steng gi gdan la g.yon brkyang gis 'khod /
gtsug tor 'khor los bsgyur ba ljang ser mi bskyod pa'i cod pan can /
ljang ser dkar dang dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang 'khor lo /
g.yon gnyis padma dang ral gri 'dzin pa /
hUM yum gyi padma las spros te gtso bo'i steng gi cung zad tsam gyi bdun gyi gdan la g.yon brkyang gis 'khod /
rdo rje sa 'og mthing ga mi bskyod pa'i cod pan can /
mthing dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang rdo rje /
g.yon gnyis padma dang ral gri 'dzin pa| hUM yum gyi padma las spros te gtso bo'i 'og gi cung zad tsam gyi rgyab kyi gdan la g.yon brkyang gis 'khod /
bcu gcig po thams cad kyang ma che ba gtsigs shing zhal so so yang dmar la zlum pa'i spyan gsum pa /
@# / /
dbu skra dang sma ra dmar ser 'bar zhing gyen du 'khyil ba /
'khor lo dang rna cha la sogs pas brgyan cing sna tshogs pa'i sprul gyi rgyan can /
bdud dang bgegs thams cad rtsad nas 'byin pa'i stobs dang ldan pa /
sku las skyes pa'i ye shes kyi med dpung rab tu 'bar ba'i dbus na bzhugs shing 'jigs su rung ba'i rdo rje 'bar ba sprin ltar 'khrigs pa phyogs bcur 'phros pas gdug pa can thams cad tshar gcod par gyur /
ces thun mong ma yin pa'i srung 'khor bsgom /
de nas /
rang nyid gnod mdzes su gnas pa yongs su gyur pa las /
rdo rje sems dpa' sku mdog dkar po dkar po dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rdo rje dang ral gri /
g.yon gnyis rin po che dang padma 'dzin pa yongs su gyur pa las /
chos 'byung dkar po gru gsum pa gyen du 'greng ba 'og tu phra zhing stod yangs pa| 'og zur nas baM las byung ba'i sna tshogs padma'i lte bar /
hUM las sna tshogs rdo rje shar gyi r+wa dkar /
lho'i r+wa ser /
nub kyi r+wa dmar /
byang gi r+wa ljang /
dbus kyi lte ba sngon pos brgyan pa /
lte ba'i dbus su b+h+ruM las 'khor lo b+h+ruM gyis mtshan pa las byung ba'i rnam snang dkar po dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rdo rje la gnas pa'i 'khor lo dang ral gri /
g.yon gnyis rin po che dang padma 'dzin pa yongs su gyur pa las gzhal yas khang gru bzhi pa sgo bzhi pa /
phyi rol nas rim pa bzhin dkar ser dmar ljang sngo ba'i rtsig pa lnga dang ldan pa /
rtseg pa'i steng na rin po che sna tshogs pas mdzes par byas pa'i rin po che'i pha gu ser pos bskor ba'i gzhal yas khang gi phyed kyi tshad du rdo rje 'phreng bas zlum por bskor ba la brten pa'i ka ba brgyad kyis btegs pa'i rdo rje'i gdung bzhis mdzes par phub pa /
rtse mo rdo rje nor bu rin po che'i tog gis mdzes pa'i nang gi shar dkar lho ser nub dmar byang ljang dbus sngo ba /
pha gu'i steng na gser gyi ska rags bzhi'i phyi ngos su chu srin gyi kha nas 'phyang ba'i rin po che'i dra ba dang dra ba phyed pa la dril bu dang rda yab la sogs pas brgyan pa /
de'i phyi ngos su bya 'dab las 'phyang ba'i rin po che'i shar bu /
de'i steng du mda' yab padma 'dab ma phyed pa'i dbyibs can la /
bdan dang rgyal mtshan la sogs pas mdzes par byas pa /
rtsig pa'i mtha' nas 'dod yon gyi snam bu dmar pos /
'gram stegs kyi rnam par bskor ba la /
lha mo mchod rdzas thogs pa rnams 'khod nas mchod pa byed pa /
sgo dang sgo khyud kyi phyi'i mtshams dang /
'og gi phyi nang gi grwa bzhir zla phyed rdo rje rin chen gyis spras pa /
sgo bzhi so so'i mdun du ka ba bzhi bzhis btegs pa'i rta babs snam bu bcu gcig dang ldan pa'i steng du chos kyi 'khor lo de'i g.yas g.yon du ri dwags pho mo dang bcas pa /
rdo rje'i ra ba me ri dang bcas pa'i phyi rol tu /
gtum drag la sogs pa'i dur khrod brgyad na /
nag ge sar gyi shing la sogs pa'i shing brgyad /
de'i rtsa bar brgya byin la sogs pa'i phyogs skyong brgyad /
rtse mor rdzu 'phrul chen po ba glang po che'i gdong pa can la sogs pa'i zhing skyong brgyad /
thugs rje'i chu brgyad /
de la gnas pa'i nor rgyas la sogs pa'i klu brgyad /
de dag gi steng gi nam mkha' la sgrogs pa la sogs pa'i sprin brgyad /
ye shes kyi me brgyad /
mchod rten brgyad /
gzhan yang keng rus dang /
gsal shing gis phug pa'i ro dang shing la dpyangs pa dang /
skyes bu za ba dang /
mtshon gyis phug pa la sogs pa dang /
bya rog dang bya rgod dang khyi dang ce spyang dang /
seng ge dang stag la sogs pa dang /
ca co sgrog pa'i ro langs dang /
gnod sbyin dang srin po la sogs pa rnams kyis 'jigs su rung ba /
grub pa dang rig pa 'dzin pa dang dam tshig spyod pa'i rnal 'byor pa /
bcom ldan @# / /
'das la rtse gcig tu blta ba /
gcer bu skra bshig pa /
phyag rgya lngas brgyan pa /
cang te'u dang thod pa dang kha TwAM ga 'dzin pa thod pas spyi bor brgyan pa /
rgod cing dur khrod du 'jug pa sogs kyis /
shing du ngo mtshar bar byed pa'i dur khrod rnams kyis bskor ba /
bsam pa ni rten bskyed pa'o / /
gzhal yas khang gi dbus su yM las rlung gi dkyil 'khor nag la cung zad dmar ba'i mdog can gyi steng du a yig dang po las byung ba'i zla ba'i dkyil 'khor /
de'i dbus su chu las chu bur gyi tshul du /
d+hIH ser po las byung pa'i ral gri dbus su d+hIH sa mtshan bde las 'od 'phros pas bde bar gshegs pa thams cad spyan drangs te /
thim pa yongs su gyur pa las /
rang nyid rgyu rdo rje 'dzin pa 'jam dpal gzhon nur gyur pa sku mdog ser po yid tsam khros pa phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil dkrung gis bzhugs pa /
mtshan so gnyis dang dpe byad brgyad cus brgyan pa /
ral pa'i zur phung lnga dang ldan zhing /
rgyan thams cad kyis brgyan pa /
ces chog gsum gyis rgyu rdo rje 'dzin pa 'jam dpal du bskyed de bar do longs sku'i lam 'khyer bsgom /
de'i thugs kar AH las byung ba'i nyi ma'i dkyil 'khor /
de'i 'od kyis phyogs bcu na bzhugs pa'i rnam snang la sogs pa'i sangs rgyas dang /
rdo rje rnon po la sogs pa'i byang chub sems dpa' dang /
rdo rje lcags kyu la sogs pa'i khro bo dang /
sems ma rdo rje ma la sogs pa'i rig pa rnams spyan drangs te /
'jam dpal dang bcas pa nyi ma la zhugs pa las 'od zer gyis dpag tshad stong phrag brgyar khyab pa'i nyi ma'i dkyil 'khor du gyur| de'i steng du hUM yig mthing ga 'od zer lnga dang ldan pa las 'od zer 'phros pas sangs rgyas dang byang chub sems dpa' dang khro bo dang rig pa'i tshogs rnams spyan drangs /
hUM la zhugs pa las khro bo'i rdo rje kha dog nag po / /
rtse dgu pa r+wa shin tu gdengs pa 'od zer lnga dang ldan pa /
lte ba la hUM yig gis mtshan pa /
de las rdo rje phra mo'i gzugs spros pas sangs rgyas dang byang chub sems dpa' dang khro bo dang rig pa'i tshogs rnams spros te /
nam mkha'i khams thams cad til gye gang bu bzhin du gang ba /
nyi ma la gnas pas sems can rnams smin par byas nas rdo rje 'jigs byed thob par byas pa dang lhan gcig tu 'dus nas rdo rje la thim par gyur /
zla ba nyi ma rdo rje hUM dang bcas pa yongs su gyur pa las sna tshogs padma dang zla ba dang nyi ma'i gdan gyi steng du rang nyid 'bras bu rdo rje 'dzin pa dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa g.yas bskum zhing g.yon brkyang ba'i stabs kyis bzhugs pa /
zhes mngon byang lnga'i sgo nas 'bras bu rdo rje 'dzin par bskyed de skye ba sprul sku'i lam 'khyer bsgom /
khams gsum po za bar nus pa ha ha zhes sgrog cing ljags 'dril ba /
mche ba rnam par gtsigs pa khro gnyer can /
khro gnyer gyi 'gram du /
smin ma dang spyan 'jigs pa'i dus ltar 'bar ba /
skra kham ser gyen du brdzes pa /
'jig rten dang 'jig rten las 'das pa'i lha la sdigs mdzub byed pa /
'jigs pa rnams kyang 'jigs par mdzad pa /
pheM ka ra'i skra chen po 'brug ltar sgrog pa /
mi'i khrag dang zhag dang rgad dang tshil bu za ba /
'jigs su rung ba'i thod pa skam po lngas thod byas shing /
mgo bo rlon pa lnga bcu'i thod pa'i phreng bas brgyan pa /
sprul nag po'i m+h+cod phyir thogs dang mi rus kyi 'khor lo dang /
rna cha la sogs pa'i rus pa rgyan rnams kyis brgyan pa /
gsus pa che ba /
gcer bu'i gzugs can mtshan ma gyen du 'greng ba /
smin ma dang rji ma dang sma ra dang pa spun rnams dus mtha'i me ltar 'bar zhing /
rtsa zhal nag po ma ge'i gdong can shin tu khros pa r+wa rnon po can /
de'i steng ma r+wa gnyis kyi @# / /
dbus kyi zhal dmar po / /
rab tu 'jigs pa zhal nas khrag 'dzag pa /
de'i steng du 'jam dpal gyi zhal ser po yid tsam khros pa /
gzhon nu'i rgyan gyis brgyan pa /
spyi bor ral ba lnga dang ldan pa /
r+wI rtsa ba'i g.yas kyi zhal dang po sngon po / /
de'i g.yas zhal dmar po / /
g.yon zhal ser po / /
r+wI rtsa ba'i g.yon gyi zhal dang po dkar po / /
de'i g.yas zhal dud ka /
g.yon zhal nag po / /
zhal rnams shin tu khros pa /
zhal dgu bo thams cad kyang spyan gsum gsum dang ldan pa /
phyag g.yas g.yon gyi dang po gnyis kyis glang po che'i pags pa rlon pa mgo g.yas dang /
spu phyir bstan te lag pa dang rkang pa'i pags pa g.yon pa nas brkyang te 'dzin pa lhag ma g.yas kyi dang po na gri gug /
gnyis pa na b+hi d+hi pA la /
gsum pa na gtun shing /
bzhi pa na chu gri /
lnga pa na ka Na ya /
drug pa na dgra sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug to / /
bcu gcig pa na kha TAM ga /
bcu gnyis pa na 'khor lo / /
bcu gsum pa na rdo rje rtse lnga pa /
bcu bzhi pa na rdo rje tho ba /
bco lnga pa na ral gri /
bcu drug pa na cang te'u bsnams shing /
lhag ma g.yon gyi dang po na khrag gis bkang ba'i thod pa /
gnyis pa na tshangs pa'i mgo bo / /
gsum pa na phub /
bzhi pa na rkang pa /
lnga pa na zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsugs pa /
bcu gnyis pa na me thab /
bcu gsum pa na thod tshal /
bcu bzhi pa na sdigs mdzub /
bco lnga pa na 'phan rtse gsum pa /
bcu drug pa na rlung ras bsnams pa /
zhabs g.yas kyi dang pos mi /
gnyis pas ma he /
gsum pas glang /
bzhi pas bong bu /
lnga pas rnga mong /
drug pas khyi /
bdun pas lug /
brgyad pas wa dang /
g.yon gyis dang pos bya rgod| gnyis pas 'ug pa /
gsum pas bya rog /
bzhi pas ne tso /
lnga pas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang dbang po dang khyab 'jug dang drag po dang /
gzhon nu gdong drug dang log 'dren dang zla ba dang nyi ma rnams kha sbub tu byas te /
zhabs 'og tu mnan nas med dpung rab tu 'bar ba'i klong dkyil na bzhugs pa /
bcu gsum ma'i gzhung za ma tog tu 'dir sems dpa' sum brtsegs bsgom par bshad kyang 'dir gzhung du skye mched sku gsung thugs byin rlabs kyi 'og tu sems dpa' sum brtsegs bsgom par bshad /
de'i mig tu sa snying gi rang bzhin k+Shi dkar po / /
rna bar phyag rdor gyi rang bzhin dzri nag po / /
snar nam snying gi rang bzhin khaM ser po / /
lcer spyan ras gzigs kyi rang bzhin raM dmar po / /
dpral bar sgrib sel gyi rang bzhin kaM ljang dgu /
lte bar kun bzang gi rang bzhin saM dkar po / /
spyi bor sku rdo rje'i rang bzhin oM dkar po / /
mgrin par gsung rdo rje'i rang bzhin AH dmar po / /
thugs kar thugs rdo rje'i rang bzhin hUM sngon po / /
zhes skye mched sku gsung thugs byin gyis rlabs rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe brgyad cus brgyan pa /
ral pa'i zur phud lnga dang ldan zhing /
rgyan thams cad kyis brgyan pa /
de'i thugs kar AH las byung ba'i nyi ma'i dkyil 'khor gyi dbus su /
ting nge 'dzin sems dpa' hUM yig mthing ga 'od zer lnga 'phro ba /
zhes sems dpa' sum brtsegs bsgom /
g.yon pa'i rdo rje khu tshur gyi mthe'u chung dang g.yas pa'i rdo rje khu tshur gyis mdzub mo bsnol @# / /
ba lcags kyu'i phyag rgya bcas la /
oM hwIH ha g+ho wa ma hA kro d+ha A gats+tsha A gatsh+tsa a smA dpU dza pra ti gr-i h+Nan+tu pra sA da me d+hi mAn ku ru swAhA /
rang gi thugs kha'i hUM las 'od zer 'phros rang bzhin gyi gnas nas bsgom pa dang 'dra ba'i dpal rdo rje 'jigs byed dpa' bo gcig pa'i rten dang brten pa'i dkyil 'khor mdun gyi nam mkhar spyan drangs /
hrIH sh+TiH brjod cing snying gnas khro bo spros te phyi 'brang gi bgegs bskrad /
oM hrIH Sh+TIHhaH zhes sogs kyis mchod /
oM mudga ra dzaH zhes pa'i sngags kyis dam tshig pa so so'i spyi bor dgug /
oM daN+Ta hUM /
gis dam tshig pa so so la gzhug /
oM padma baM /
gyis dam tshig pa so so dang dbyer med dub cing /
oM kh+d+ga hoH sa dbang du bya'o / /
de nas /
oM hrIHha b+ho /
zhes sogs phyag rgya dang bcas te /
slar yang rang gi thugs kha'i hUM las 'od zer 'phros /
phyogs bcu na bzhugs pa'i sangs rgyas sras dang bcas pa mdun gyi nam mkhar spyan drangs /
oM hrIH Sh+TIHhaH sogs kyis mchod /
de bzhin gshegs pa rnams kyis bdag la mngon par dbang bskur du gsol /
zhes gsol ba btab pas /
de rnams kyis spros pa'i lha mo tsa rtsi ka la sogs pa rnams kyis shis pa brjod pa sngon du 'gro bas /
zla ba lta bu'i bum pa dkar po bdud rtsi lngas bkang ba bzung nas /
sangs rgyas rnams ni thams cad kyis / /
skye bas thob pa'i dbang bskur ba / /
ji ltar de bzhin bdag gis ni / /
dag pa lha yi chus dbang bskur / /
zhes gsung zhing spyi bo nas dbang bskur bas /
dbang gi chus lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las /
gtso bo'i rtsa zhal gyi dbu la mi bskyod pas dbu brgyan cing /
dbang gi lha rnams rang nyid la thim par gyur /
par bsam ste ye shes pa dgug gzhug dbang bskur rgyas gdab rnams bya'o / /
de nas bdag skyed kyi mchod pa /
hrIH Sh+TiH dang nang mchod kyis bsang ba sogs sngar phyogs skyong gi mchod pa byin rlabs ltar byin gyis rlabs /
oM hrIH Sh+TiHha /
zhes sogs sam| oM ya mAn+ta ka ar+g+haM pra ti ts+tsha hUM swAhA /
zhes sogs kyis mchod /
de nas dkyil 'khor ba la 'bul rgyu'i nang mchod sngar ltar byin gyis brlabs la /
mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad gcig tu bsdus pa'i ngo bo chos kyi phung po stong phrag brgyad cu rtsa bzhi'i 'byung gnas /
'phags pa'i dge 'dun thams cad kyi mnga' bdag /
drin can rtsa ba'i bla ma rin po che'i zhal du oM AH hUM /
bcom ldan 'das dpal rdo rje 'jigs byed chen po'i zhal du X ye shes kyi mkha' 'gro ma'i X la lI ta badzra'i X a mo g+ha badzra'i X ye shes 'byung gnas spas pa'i X padma badzra'i X dI pAM ka rar k+Shi ta'i X r+wa lo tsA ba rdo rje grags kyi X r+wa ye shes seng ge'i X r+wa 'bum seng gi X rje btsun rgwa lo'i X rong ba shes rab seng ge'i X bla ma ye shes dpal ba'i X chos rje don grub rin chen gyi X chos kyi rgyal po tsong kha pa chen po'i X mkhas grub bstan pa'i nyi ma dge legs dpal bzang po'i X rje btsun shes rab seng ge'i X 'dul 'dzin dpal ldan bzang po'i X 'jam dbyangs dge 'dun 'phel ba'i X rgyud chen bkra shis 'phags pa'i X rgyud chen bsam grub rgya mtsho'i X rgyud chen brtson 'grus 'phags pa'i X rgyud chen rdo rje bzang po'i X rgyud chen sangs rgyas rgya mtsho'i X paN chen thams cad mkhyen pa blo bzang chos kyi rgyal mtshan dpal bzang po'i X mkhas shing grub pa'i dbang phyug blo bzang ngag gi dbang po'i X drin can rtsa ba'i bla ma rdo rje 'chang ngag dbang blo gros rgya mtsho dpal bzang po'i X drin can @# / /
rtsa ba'i bla ma rdo rje 'chang dge 'dun don grub pa'i zhal du oM a'HhUM /
gzhan yang dbang bskur rgyud bshad man ngag gnang ba'i bla ma brgyud pa dang bcas pa rnams kyi zhal du oM AH hUM /
oM yamAn+ta ka hUM phaT /
oM AH hUM /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal du oM AH hUM /
chos kyi rgyal po 'khor dang bcas pa rnams kyi zhal du oM AH hUM /
gzhan yang sngon sangs rgyas mthong ba /
dam pa'i chos thos pa /
'phags pa'i dge 'dun la bsten pa /
bsten pa /
bstan pa dang 'khor rnam bzhi skyong bar zhal gyis bzhes pa bla ma gong ma rnams kyis bsten zhing bsgrubs pa'i bsrung ma dam tshig can rnams kyi X yul nyi shu rtsa bzhi /
gnas sum cu rtsa gnyis /
dur khrod chen po brgyad na gnas pa'i dpa' bo dang /
rnal 'byor ma dang /
phyogs skyong dang /
zhing skyong dang /
klu la sogs pa rnams kyi X gzhi bdag gnyug mar gnas pa dang sems can thams cad lhar gyur pa rnams kyi zhal du oM AHhUM /
phyogs bcu'i sangs rgyas thams cad spyan drangs te rang gi lus la zhugs par gyur /
par bsams la /
oM hrIH Sh+TIH wi kri tA na na hUM phaT /
AH hUM /
oM a mri ta swA da na bardzra swa b+hA wa A t+ma ko ? haM /
mgron thams cad ye shes kyi bdud rtsis mnyes shing tshim par gyur /
hUM 'jam dpal mkha' las byung pa'i gseng mdog can / /
'jam dpal thugs la chos kun rang bzhin gsal / /
'jam dpal gsung gi dbang phyug 'jam pa'i dbyangs / /
'jam dpal bdag ni re ba'i sems kyis 'dud / /
thugs mchog 'jam pa'i ngang las ma g.yos kyang / /
thugs rjes gdug pa ma lus 'dul ba'i phyir / /
'jigs byed 'jigs pa chen po'i skur ston pa / /
mi bzad dus mtha'i skal ba'i me ltar 'bar / /
zhal gdangs khro gnyer smin ma glog ltar 'gyu / /
spyan bgrad mche ba gtsigs par rab tu 'bar / /
rdo rje'i rta skad drag po ha har bzhad / /
mkha' 'gro sdud pa'i phaiM skad gnam du sgreg /
khros pa'i stobs chen brdabs pas khams gsum gnon / /
sdigs 'dzub gnam du bsgreng zhing lha chen 'dul / /
ljags 'gril tshems chen gtsigs shing khrag gis myos / /
lha dang bcas pa'i 'jig rten zhal du gsol / /
glang chen ko rlon thod pa'i phreng bzhags gcer bu 'jigs byed dbang phyug chen po'i tshul / /
'jigs byed ma he khros pa'i zhal gdangs shing / /
zhal dgu 'bar pas srid pa za zhing rdub / /
'gro ba sna tshogs 'dul ba'i phyag rgya 'bar / /
bdud rigs gnon pa'i zhabs ni brkyangs bskum mdzad / /
'jigs byed chen po'i sku la rtag tu 'dud / /
dbu dgu 'bar ba'i dkyil 'khor nas / /
g.yas kyi zhal gsum bgrad pa ni / /
mthing kha dmar dang ser ba'i zhal / /
g.yon pa'i zhal gsum gdangs pa ni / /
dkar dang dud kha nag po'i zhal / /
dbus kyi zhal gsum 'bar ba ni / /
khro dang chags dang zhi ba'i tshul / /
phyag rgya 'od zer 'bar ba las / /
g.yas kyi phyag rgya bcu drug ni / /
rdegs cing 'joms pa'i mtshon cha gdengs / /
g.yon gyi phyag rgya bcu drug ni / /
rol cing stobs pa'i mtshan mas mdzes / /
brjing rngam zhabs kyi tsham rngam las / /
g.yas kyi zhabs brgyad bskum pa ni / /
dregs pa'i lha brgyad thabs kyis gnon / /
g.yon gyi zhabs brgyad brkyang pa ni / /
dreg pa'i lha mo brgyad la rol / /
'dod chags chen po 'dul ba'i phyir / /
rtag tu ling ga rgyas pa'i tshul / /
drag po'i tshul gyis zhe sdang 'dul / /
'dul sku khyod la phyag 'tshal lo / /
dur khrod chen po'i dkyil 'khor nas / /
bdud dang gshin rje thabs kyis 'dul / /
ma mo mkha' 'gro dbang du sdud / /
dbang sdud khyod la phyag 'tshal lo / /
dbang phyug chen po'i dkyil 'khor @# / /
nas| |dbang med dang pas 'dus pa dang / /
ye shes sprul pa'i 'khor gyis bskor / /
'khor bcas khyod la phyag 'tshal lo / /
ye shes thugs kyi dkyil 'khor nas / /
ji lta bur ni sprul gyur kyang| |rnam dag dbyings las ma g.yos te / /
mnyam nyid khyod la phyag 'tshal lo / /
zhes pa'am bsdun /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir| |thugs rje thabs kyis khro rgyal skur bstan pa / /
'jigs byed gshin rje gshed la phyag 'tshal lo / /
ces phyi nang gi mchod pas mchod cing bstod pas bstong /
de ltar re re nas gsal 'debs pa'i dpyad nas sgom pa dang rnam pa gsal ba la rtse gcig tu 'jog pa'i sgom pa gnyis kyis gsal snang bsgrub cing / /
bdag nyid dpal rdo rje 'jigs byed do snyam du nges pa shugs can bskyed pa la 'jog pa'i nga r+y+gal brtan par byed ba gnyis ka bskom par bya ba ni rgya che ba la bslab pa'o / /
sgom pa bo dang sgom bya dang sgom rnams brtags na yang dag par cir yang ma grub bzhin du snang ba sgyu ma lta bu'i don la 'jog pa'i de kho na nyid kyi sbyor ba la mnyam par 'jog pa ni dmigs pa lha'i sku la dmigs nas rnam pa rang bzhin med par nges pa'i rgyun skyong ba yin pas zab pa dang rgya che ba gnyis ka la slob pa ste de dag ni rags pa la sems 'dzin pa'o / /
de ltar bsgom pa la bying ba dang rgod pa bsal ba'i phyir steng ngam 'og gi sna rtser zla ba la gnas pa'i rdo rje sngon po nyung sa dkar gyi 'bru tshad tsam la sems bzung nas brtan pa na de las phyag mtshan mang po spro zhing slar yang rtsa ba'i mtshan mal sdud pa ni phra mo la sems 'dzin pa yin te sems bzung ba'i rim pa'o / /
zhal dgu ni gsung rab yan lag dgu /
dwa gnyis ni bden pa gnyis /
phyag so bzhi dang sku gsung thugs te so bdun ni byang phyogs so bdun| zhabs bcu drug ni stong nyid bcu drug /
mtshan ma gyen du 'greng ba ni bde ba chen po rgyas pa /
mil sogs pa ni dngos grub brgyad dang /
bya rgod la sogs pa ni dbang phyug brgyad dag pa yin la /
gcer pu ni sgrib g.yogs med pa dang /
skra gyen du brdzes pa ni mya ngan las 'das pa'i go 'phang ston pa'o / /
de dag gi don mdor bsdu na /
gtan la dbab pa'i gzhi /
gsung rab yan lag dgu'i brjod bya kun rdzob sgyu ma dang don dam nam mkha' lta bu /
khong du chud pa'i lam byang phyogs so bdun yin la /
lam de'i gtso bo don dam ma rtogs pa la ni /
stong nyid bcu drug gi rtogs pa yod de /
de yang thabs bde ba chen po dang dbyer med par zhugs pa'o / /
lam des bgrod ba'i 'bras bu dngos grub thun mong pa dang /
thun mong ma yin pa gnyis kyi gtso bo ni /
sgrib pa zad pa'i myang 'das so / /
zhes rdo rje 'jigs byed kyi rnam par shar ba'i skus /
de ltar mtshon pa go bar byed pa'o / /
zhes dag pa dran par bya /
'phreng ba hrIH Sh+TiH sa bsang swa b+hA was sbyangs /
stong pa'i ngang las 'phreng rdog rnams re re nas pad nyi'i steng du hUM yig yongs su gyur pa las dpal rdo rje 'jigs byed zhal gcig phyag gnyis gri gug dang thod pa 'dzin pa g.yon brkyang gis bzhugs pa'i spyi bor oM / /
mgrin par AH thugs kar hUM gis mtshan par gyur /
thugs ka'i hUM las 'od zer 'phros bsgom pa dang 'dra ba'i ye shes pa dang dbang lha spyan drangs /
ye shes pa dzaH hUM baM hoH gnyis su med par gyur /
dbang lhas dbang bskur /
mi bskyod @# / /
bas dbu brgyan par gyur /
oM ya mAn+ta ka ar+g+haM nas shap+ta pra ti ts+tsha hUM swa'+hA /
snying po la 'bru gsum btags pas nang mchod dbul /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
oM ya mAn+ta ka hUM phaT /
ci 'grub bzla /
rdo rje 'jigs byed 'od du zhu ba las khrag 'dzag pa'i mi mgo'i 'phreng ba'i rnam par gyur /
ces bgrang 'phreng byin brlab bya /
oM ya ma rA dza' sa do me ya /
ya me do ru Na yo da ya /
ya da yo ni ra ya k+She ya /
ya k+She ya ts+tsha ni rA ma ya hUM hUM phaT phaT swa'+hA /
ces pa'i rtsa sngags oM hrIH Sh+TIH wi kri tAn na hUM phaT /
ces pa'i las sngags /
oM ya mAn+ta ka hUM phaT /
ces pa'i snying po rnams ci 'grub re ba zla /
mthar /
oM ya mAn+ta ka sa ma ya /
zhes pa nas /
hUM phaT /
ces gshin rje gshed kyi yig brgya bzla /
oM ya mAn+ta ka ar+g+haM pra ti ts+tsha swA hA /
zhes sogs kyis mchod /
gzugs mchog mchog tu drag po che / /
zhes sogs kyis bstod /
de nas gtor ma 'bul pa la /
gtor mgron skyed tshul gnyis las rgyas pa ni /
oM swa b+ha wa shud+ha sarba d+ha rma swa' b+ha wa shud d+hoH haM /
chos thams cad stong pa nyid du gyur /
stong pa'i ngang las yaM las rlung gi dkyil 'khor du ba'i mdog can gzhu /
lta bu rgyal mtshan gyis mtshan pa /
zhes pa nas /
me dpung phyogs bcur 'phro bar gyur /
r+wa ba'i dbus su rdo rje sems dpa' sku mdog dkar po /
zhes pa nas /
ting nge 'dzin sems dpa' hUM yig mthing ga 'od zer lnga 'phro ba /
zhes pa'i bar sngar bzhin pa bskyed par bya ste /
'di'i gzhung du mdun du skad cig tsam gyi rten dang brten pa bskyed pa'am yang na stong nyid bsgom pa nas srung 'khor thun mong ba'i bar dang /
de nas /
rdo rje 'dzin pa yongs su gyur pa'i chos 'byung nas dam tshig pa bskyed pa'i bar sngar bzhin byas te /
zhes gsungs pas so / /
de nas spyan 'dren gyi phyag rgya sngar bzhin byas la /
dzaH mjam dpal rang bzhin chos rnams kun gyi dngos / /
gnas med 'gro 'ong bral ba nam mkha' bzhin / /
dus kyi khams bzhin thugs rje 'gro 'ong bral / /
sprul pa 'gro dang bral ba gzugs brnyan bzhin / /
'gro dang 'ong ba'i mtshan nyid mi mnga' yang / /
chu zla bzhin du gar dmigs der snang bas / /
deng 'dir spyan 'dren gshegs su gsol ba'i lha / /
sangs rgyas kun gyi ye shes 'jam pa'i dbyangs / /
gdug pa 'dul phyir 'jigs byed gshin rje gshed / /
las byed sprul pa gshin rje'i 'khor dang bcas / /
'dir gshegs bdag la dgongs shing bzhugs su gsol / /
oM hrIH hA b+ho nas ku ru swA hA /
rang gi thugs ka'i hUM las 'od zer 'phros /
rang bzhin gyi gnas nas bsgom pa dang 'dra ba'i ye shes pa dpal rdo rje 'jigs byed dpa' bo gcig pa'i rten dang brten pa'i dkyil 'khor phyogs skyong dang bcas pa spyan drangs ye shes pa oM mud ga ra dzaH zhes sogs kyis dgug gzhug bcing mnyes bya /
phyogs skyong rnams dkyil 'khor gyi phyi'i phyogs 'tshams rnams su 'khod par gyur /
bar bsam /
oM hrIH ha b+ho wa /
zhes pa nas| rtsa zhal gyi dbul mi skyod pas dbu brgyan cing dbang gi lha rnams de nyid la thim par gyur /
mchod pa byin gyis brlabs nas /
rgyal ba rnams ni gtsang gyur cing / /
sme ba'i rtogs pa mi mnga' yang / /
sri zhu'i tshul gyi yon chab 'dis / /
bde gshegs rnams la sku khrus gsol / /
oM ya mAn+ta ka sa pa ri wA ra ar+g+haM pra tI ts+tsha hUM swA hA /
rgyal ba rnams ni gtsang gyur cing / /
sme ba'i rtogs pa mi mnga' yang @# / /
sri zhu'i tshul gyi zhabs bsil 'dis / /
bde gshegs rnams la zhabs khrus gsol / /
oM ya mAn+ta ka sa pa ri wA ra pa dyAM pra tI ts+tsha hUM swA hA /
rgyal ba rnams ni yon tan mchog gi sku / /
tshul khrims rnam par dag pa'i dri ngad ldad / /
sgyu ma'i chos la ye shes dbang bskyur zhing / /
rang bzhin rnam dag chags rdul mi mnga' yang / /
bdag cag sri zhu gus pa'i tshul gyis su / /
dri mchog gtsang mar bshams te phul ba yis| |bsod rnams yan lag yongs su rdzogs gyur cig /
oM ya mAn+ta ka X gn+d+he X rgyal ba X byang chub yan lag rgyan g+k+yi me tog mdzes / /
sgyu ma'i X rang bzhin X bdag cag X me tog X bsod rnams X oM X puShape X de bzhin du sbyar te /
ye shes pho brang mtshan dpe'i me tog spos / /
bdug spos X d+hU paM X ma rig mun dang bral ba'i ye shes gsal / /
snang gsal X A lo ke X nor bdun yon tan chog shes bdud rtsi'i bras / /
bshos bzang X ni wi dya X bla med rdo rje theg pa'i don ston cing / /
shes rab dbyangs kyi rjes 'gro rol mo'i sgra / /
bdud kyi 'khor lo gzhom phyir dbul bar bgyi / /
don gyi dbyings la mnga' brnyes 'di bzhis shig /
shap+ta X zhes chu gnyis nyer spyod rol mo rnams dbul /
spyan 'dren dang mchod pa bsdus pa la mo san tshig bcad rnams bzhag nas sngar bshad pa bzhin sngags tsam gyis byas kyang rung /
oM ya mAn+ta ka oM AH hUM /
zhes nang mchod dbul /
gnyis med thun mong sogs sho lo ka gsum gyis bstod /
bdun skyed sgrub mchod la'ang dkyil 'khor bsgrub tshul sogs bshad ma thag pa ltar bya /
de nas gtso bo'i gtor ma la chang chu nang mchod gsum gyis rim pa bzhin bran la sngar gyi nang mchod byin brlab ltar byin brlab bya /
mchon rnams kyi ljags hUM la skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud drangs te gsol par gyur /
bar bsam te /
oM hrIH Sh+TIH wi kri tAn na hUM phaT /
badzra b+hi ra ba ya a ti pa ti i maM ba liM ta kha kha kha' hi kha' hi kha' hi hUM phaT swAhA /
zhes pa bdun nam gsum gyis dbul /
oM hrIH Sh+TIH ha /
zhes sogs dang snying po la 'bru gsum btags pas phyi nang gi mchod pas mchod /
gnyis med thun mong sogs kyis bstod /
de nas phyogs skyong gi gtor ma gong bzhin bsang sbyang byin brlab dang rtsa sngags brjod pas kyang byin gyis brlab la /
oM b+hu tsar naM zhes pa nas /
sarba b+hu de b+b+ya ? /
zhes lan gsum brjod de phyogs skyong 'khor bcas la dbul /
oM da sha di ka lo ka pA la sa pa ri wa ra ar+g+haM zhes pa nas /
'dud cing mchis /
phyogs skyong 'khor dang bcas pa rnams kyis bdag gis dam pa'i chos sgrub pa'i bar chad thams cad zhi ba'i 'phrin las mdzod cig /
ces mchod cid bstod de 'phrin las bcol /
de nas 'jam dbyangs kyi bka' sdod gshin rje'i gtor ma bsang sbyang byin rlabs sngar ltar bya /
'dir gzhung du gtor ma gsum so sor ba sang sbyang byin rlabs bya bar gsungs pas grub na de ltar bya /
long med na deng sang gtor ma gsum phyogs gcig tu byin rlab byed pa mang bas phyag len ltar byin rlab phyogs gcig tu bya /
stong ba'i ngang las mdun du padma nyi ma ma he'i steng du ya las thod dbyug yas mtshan pa de las 'od 'phros /
dgra bgegs gdug pa can thams cad tshar bcad /
tshur 'dus dbyug to la thim /
de yongs su gyur pa las /
las kyi gshin rdze nag po zhal gcig phyag gnyis pa ma he'i gdong ba can /
dmar zhing zlum pa'i spyan gsum dang ldan pa /
g.yas pas thod dbyug /
g.yon pas zhags pa 'dzin pa /
dbu skra dmar ser gyen du brjes pa /
ling+ga dmar po gyen du langs pa /
ya ba ti la @# / /
sogs pa gshin rje pho mo'i 'khor gyis bskor ba'i spyi bor oM dkar po /
mgrin par AH dmar po / /
thugs kar hUM sngon pos mtshan par gyur /
rang gi thugs ka'i hUM las 'od zer 'phros /
lho phyogs rim pa bdun gyi 'og nas las kyi gshin rje yab yum 'khor bcas spyan drangs /
par bsam zhing /
oM ka la dU pas pa ri wA ra e hye hi /
zhes brjod pas byon par bsam la /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros /
gshin rje'i gshed rigs lnga spyan drangs /
khyed rnams kyis 'di la dbang bskur du gsol zhes gsol ba btab pas /
de rnams kyis ye shes kyi bdud rtsis gang ba'i bum pa thogs te /
oM b+dz+ra a b+hi Shi ny+tsa hUM /
zhes spyi bo nas dbang bskur /
dri ma dag /
chu lhag ma yar lud pa las rdo rje nag po rtse lnga pas dbu brgyan par gyur /
oM ka la rU pa sa pa ri wA ra sam ya stwaM /
gyis dam la bzhag /
oM ka la rU pa ye gri h+ne daM /
zhes pa dang mchod pa lnga sbyar bas mchod /
oM ka la rU pa sarba bi g+han sha tuM mar ya i dam bA ling kha kha khA hi khA hi hUM phaT /
ces pa gsum mam bdun gyis phul nas 'phrin las bcol ba ni /
hUM 'chi bdag nag po lho phyogs kyi / /
rim pa bdun gyi sa 'og ni / /
srog la rngams pa'i gshin rje ni / /
nag po ma he'i gdan steng du / /
ya las byung ba'i dbyug p ni| |thod pas mtshan pa las byung ba / /
gting nas khros pa ma he'i gdong / /
za byed zhal gdangs mche ba gtsigs / /
khros pa'i spyan rtsa dmar po khrug /
skra ser sma ra gyen du brdzes / /
lag g.yon zhags pas dgra bgegs 'ching / /
g.yas pa dbyug pas rdul du rlog /
chos kyi rgyal po gshin rje'i tshogs / /
bran dang bcas pa'i dus la bab / /
sha chen khrag zhag chen po yi / /
gtor ma rgya mtsho mchod par bzhes /
rgyal bas bsgos pa'i dam tshig dang / /
snying rjes dgra bgegs myur du sgrol / /
sdang ba'i dgra dang gnod pa'i bgegs / /
bdud dang bar du gcod pa rnams / /
zungs shig chings shig rnam par sdoms / /
khug cig drongs shig dbang du sdus / /
sod cig skrod cig rengs par gyis / /
phye zhig non cig rmugs par gyis / /
thul cig choms shig rnam par shig /
rdul phran tsam yang med par mdzod / /
oM ka la rU pa hUM phaT /
ces brjod /
gtor mgron skyed tshul sogs rgyas pa bya ba'i long med na /
mdun du skad cig gis dpal rdo rje 'jigs byed dpa' bo gcig pa'i rten dang brten pa'i dkyil 'khor yongs su rdzogs par gyur /
rang gi thugs ka'i hUM las 'od zer 'phros /
dpal rdo rje 'jigs byed dpa' bo gcig pa'i ye shes pa'i dkyil 'khor phyogs skyong dang bcas pa spyan drangs /
dzaH hUM baM hoH ye shes pa dam tshig pa dang gnyis su med par gyur /
mgron rnams kyi ljags hUM las skyes pa'i rdo rje rtse gcig pa dkar po /
zhes pa nas /
zhi ba'i 'phrin las mdzod cig /
ces pa'i bar gong bzhin /
rang gi thugs kha'i hUM las 'od zer 'phros /
lho phyogs rim pa bdun gyis 'og nas las kyi gshin rje 'khor dang bcas pa skad cig gis mdun du spyan drangs /
oM ka la rU pa ye g+h+ri h+ne daM pu Sh+paM /
nas nai bi tya'i bar dang /
oM ka la rU pa sarba bi g+h+nan nas khA hi hUM phaT /
'jam dpal bka' nyan bstan srung ni / /
dam can chos kyi rgyal po ste / /
zhal gcig phyag gnyis 'jigs pa'i gzugs / /
mgon po khyod la bdag bstod do / /
de nas gshin rje gshed kyi yig brgya brjod /
ma rnyed yongs su ma shes dang /
zhes sogs kyis gtor mgron rnams la nongs pa bzod par gsol /
oM dza ya dza ya su dza ya bi shwa rU pa d+hA rig ts+tsha ga ts+tsha @# / /
swa s+thA naM /
kri taM ten ta thA ga ta ts+tsha /
sarba bud+d+ha Sh+tsa /
bi sa rdza ya ma ma kar+yaM ku ru swAhA /
zhes pas /
'jig rten las 'das pa'i mgron gyi ye shes pa gshegs /
dam tshig pa rang nyid la thim| mgron gzhan rnams rang gnas su gshegs par gyur /
ces gtor mgron gshegs gsol bya /
gshegs gsol gyi sngags bsdus pa la mos na gong gi sngags ring po'i tshab tu /
o AH hUM mu zhes pas bya /
de ltar khro bo'i dbang po gshin rje gshed / /
dkyil 'khor 'khor lo dri med me long ngos / /
dbang po'i gzhu ltar rab gsal bde stong gi /
rnam par rol pa'i ting 'dzin bzlas sogs la / /
'bad pas bsags pa'i dge ba gang+gA'i rgyun / /
'gro kun legs spyod nyal 'gro'i rgyun tshogs dang / /
gcig tu bgyis pa 'di yis thar pa'i lam / /
rgyal sras sdom pa spyod dang bcas pa la /
|bslabs pas thun mong lam rnams mthar phyir pa'i / /
bdud rtsi'i gter gyis bdag rgyud gang bar shog /
bum dbang lha yi chu bos tha mal gyi / /
snang zhen kun dag gong ma'i dbang mchog gis / /
rgyal ba'i gsung dang 'od gsal dbyings dang ni / /
zung 'jug gnas lugs mngon du 'gyur bar shog /
de tshe bla ma lhar bcas spyan snga ru / /
khas blangs dngos grub kun gyi rtsa ba mchog /
rnam dag dam tshig sdom pa ma lus pa| |srog dang bsdos te rtag tu bsrung bar shog /
rdzogs rim yongs rdzogs skye ba'i smin byed lam / /
rim pa dang po'i phra rags rnal 'byor la / /
thun bzhir brtson pa chu bo'i gzhung bzhin du / /
bsten pas tha mal snang zhing tshar gcod shog /
dpa' bo mchog gi thugs ka'i 'od dpung gis / /
dbang bsgyur nam mkha' khyab pa'i tshogs kyi zhing / /
mchod bstod bsgrub pa mchog gis mnyes byas pas / /
bsod nams tshogs chen yongs su rdzogs par shog /
dri med rig pas dpyad nas sngags kyi don / /
stong nyid zab mo nges pa'i shes rab kyis / /
chos kyi sku la nga rgyal legs bzhag nas / /
ye shes bla med goms par byed par shog /
rab 'bar drag po'i 'khor lo la gnas pa'i / /
gtum chen khro bo bcu yi ting 'dzin gyis / /
nag po'i rtsa lag sde dang bcas pa kun / /
rtsad nas 'byin la mthu dang ldan par shog /
shugs drag 'khor lo'i lte bar ye shes kyi / /
rang bzhin nor bu'i 'od chags gzhal yas khang / /
mdzes kun gcig bsdus mig gi bdud rtsi gang / /
bsgoms pas rgyal ba'i zhing mchog 'grub par shog /
phro brang dbus su g.yo ba'i dkyil 'khor la / /
rab gnas zla bar zhabs sen 'od chags pa / /
'jam dpal dbyangs gang rtag tu gom byas pas / /
bar do'i dri bral longs sku thob par shog |rnam rtog phung po bsreg pa'i nyin mor byed / /
rnam par gyur pa'i sa bon khro bo yi / /
rdo rje las grub rdo rje 'jigs byed sku / /
yongs su rdzogs pa'i phra rags rnal 'byor gyi / /
nyings 'tshams sbyor ba'i dri ma kun spangs pa'i / /
sprul sku mchog gi gar gyis rol bar shog /
thub pa'i gsung rab ma lus bsdus pa ni / /
yan lag dgu ste de dag gtso bo'i don /
byang chub phyogs chos so bdun dang 'brel ba'i /
rdzogs rim rtogs pa mchog rnams skye bar shog /
rdo rje'i lus la gnad du bsnun pa yi / /
dkar dmar byang chub sems kyi 'du brod las / /
lhan skyes bde chen stong nyid bcu drug dang / /
mnyam par sbyor ba'i ting 'dzin rdzogs par shog /
de yi thabs mchog dpal ldan sgyu ma'i sku / /
gang las bsgrub pa'i stong pa rnam pa gsum / /
'dren byed rlung rnams d+hU tir thim pa yis / /
'khrul med smig rgyu'i rtags @# / /
sogs 'char bar shog /
chu gter dbus na chu bur rdol ba bzhin / /
rnam dag ye shes rnal 'byor rjes mthun pas / /
dbyibs kyi rnal 'byor rjes mthun lha yi sku / /
mtshan dpes brgyan pa'i mdzen par ldang bar shog /
sgyur ma'i lus mdzes yang yang 'od gsal du / /
kun tu zhugs las don gyi lhan cig skyes / /
mngon du byas ste nyon sgrib spangs pa yis / /
rnam dag slob pa'i zung 'jug thob par shog /
lhan skyes mchog de goms pa mthar phyin nas / /
rdo rje lta bu'i ting nge 'dzin gyis ni / /
'khrul pa'i bag chags ma lus spangs ba yi / /
rdo rje 'chang dbang tshe 'dir thob par shog /
rmad byung lam 'di rang nyid gcig pus kyang / /
phyogs dus kun du mi nub rgyas byed cing / /
lam 'dis rdo rje 'chang gi go 'phang la / /
'gro ba ma lus bde blag 'god par shog /
ces smon lam gdab / /
de nas /
dur khrod srung 'khor dang bcas pa gzhal yas khang la thim /
gzhal yas khang rang la thim /
rang dam tshig sems dpa' ye shes sems dpa' la thim /
ye shes sems dpa' ting nge 'dzin sems dpa' la thim /
ting nge 'dzin sems dpa'i zhabs kyu u ni ha la /
ha ha'i mgo bo la /
de zla tshes la /
de thig le la /
de nA da la thim /
de yang mi dmigs pa stong par gyur /
stong pa'i ngang las dpal rdo rje 'jigs byed zhal gcig phyag gnyis pa'i rnam par gyur pa'i spyi bor oM / /
mgrin par AH thugs kar hUM gis mtshan par gyur / /
rab yangs lha yi lam dang 'dzin ma'i khyon / /
thogs med par 'tshams med par yongs gang ba'i| |ma lus gshin rje'i gshed kyi lha yi tshogs / /
dran pa tsam gyis bdud bgegs kun 'joms shing / /
yid la re ba 'bad med skong mdzad pa / /
bkra shis tshangs dbyang glu ying ro can / /
chu mthongs 'gog pa'i me tog char 'bebs pa / /
khyod la rtag tu dpal gnas mdzad pa 'di / /
shes par gyis la rangs pa skyed cig dang / /
shis brjod glu dbyangs bdag gis bsgrags par bya / /
dus gsum rgyal ba'i mkhyen rabs gcig bsdus pa / /
'jam dpal dbyangs gang ma rung 'dul phyir du / /
snying rje chen pos khros pa'i gar mdzad pa / /
khro rgyal rdo rje 'jigs byed la phyag 'tshal / /
mgon de dgyes pa kun bskyed mkha' 'gro ma / /
grub pa mchog brnyes la li ta la sogs / /
dngos dang brgyud pa'i bla ma mchog rnams la / /
dge mtshan ji snyed mchis pa'i bkra shis des / /
rdo rje 'chang dbang bla ma de dag gi /
'phrin las snying la zhugs pas phyogs kun tu / /
dpal ldan rdo rje theg pa'i bstan pa mchog /
ma lus rgyas par byed pa'i bkra shis shog /
bcom ldan 'das bde ba chen po'i gzi brjid kyi phung po rnam par rol pa'i 'od zer 'phreng bas yongs su bskor ba'i 'khor yug gi phyi rol na /
sna tshogs pa'i lha dang glu dang grub pa dang rigs pa 'dzin pa 'jigs shing drag la mi sdug pa'i gzugs kyis ma rung ba'i snying dang /
mgo bo rnam pa rags pa'i klad pa ser skyas 'dzin ma kun tu khyab pa'i dur khrod chen po brgyad dang ldan pa'i pho brang mchog gi dbus na /
mi la sogs pa dang bya rgod la sogs pa'i rang bzhin dngos grub gnyis kyi 'dab brgya'i 'phreng bas /
zhabs kyi mthil rnam par reg pa'i dpa' bo chen po / /
nor bu in+t+ra nI la'i ri dbang nyi ma stong dang rnam par 'grogs pa /
dgu'i zhal drag po'i nga ros sa gsum gcig car gas par mdzad pa /
'jig rten gyi mdzes sdug ma lus pa gcig tu bsdus po'i lang tsho mchog gis rnam par mdzes pa'i bcom ldan 'das rdo rje ro langs mas yongs su 'khyud pa'i /
@# / /
dpal rdo rje 'jigs byed yab yum la legs tshogs ji snyed cig mchis pa'i bkra shis pa'i dam pa des /
skal pa dang ldan pa'i gang zag khyed cag 'dir 'khod pa thams cad la /
nyin mtshan thams cad du phun sum tshogs pa'i dpal la rtag tu rol pa'i shis pa lhag par skyong bar gyur cig /
'jigs pa mtha' dag 'jigs par mdzad pa'i sku / /
phyag rgya mchog gi lhan skyes bde chen la / /
srid mtha'i bar du mnyam par 'jog mdzad pa / /
khyab bdag dkyil 'khor bdag po yab yum la / /
legs tshogs ji snyed mchis pa'i bkra shis des / /
khyed la bgegs kyi ming yang med pa dang / /
zag med bde ba'i chos kyi 'byor pa ni / /
nam mkha' mdzod la dbang byed bkra shis shog /
de lta bu'i ston pa phun sum tshogs pa rigs drug pa rdo rje 'chang chen pos legs par gsungs pa'i chos phun sum tshogs pa rgyud thams cad kyi bla ma rtog pa sum brgya'i bdag nyid rnal 'byor rjes su rig pa la sogs pa dpal rdo rje 'jigs byed kyi rtsa ba'i rgyud bshad pa'i rgyud cha mthun pa'i yan lag gi rgyud rnams la legs pa'i tshogs ji snyed cig /
zhes sogs sbyor /
rigs sngags 'chang gi rgyud sde rgya mtsho che'i / /
snying por gyur pa 'jig rten rin chen gcig /
dpal ldan rdo rje 'jigs byed rgyud rgyal la / /
legs tshogs ji snyed mchis pa'i bkra shis des / /
khyed cag snying gi bum pa rim gnyis kyi / /
zab don bdud rtsi mchog gis gang ba las / /
nyams pa med pa'i dpal la longs spyod cing / /
'jig rten kun tu rgyas byed bkra shis shog /
de lta bu'i chos phun sum tshogs pa nyan pa'i 'khor phun sum tshogs pa /
byang chub kyi sems rdo rje 'chang gi spyan sngar nges pa'i don ma lus pa dri ba la mkhas pa /
dpa' bo chen po gti mug rdo rje zhes bya ba la sogs pa'i rnal 'byor gyi dbang phyug dang /
rnal 'byor ma chen mo rdo rje phag mo la sogs pa brjod kyis mi lang ba'i yang brjod kyis mi lang ba'i sangs rgyas kyi zhing gi rdul phra rab snyed kyi grangs dang mnyam pa'i 'khor gyi tshogs la /
legs pa'i tshogs ji snyed cig mchis pa'i ces sogs dang /
phyogs bcu'i zhing na rgyud 'di'i phyogs tsam zhig /
'dzin dang grub pa mchog brnyes dpa' bo dang / /
rnal 'byor ma tshogs 'dus pa de dag la / /
legs tshogs ji snyed mchis pa'i bkra shis des / /
khyed cag lam mchog bsgrub byed mthun pa'i rkyen / /
thugs gsung sku yi lhan skyes sngags skyes dang / /
zhing skyes pho nya'i grogs dang 'dus pa las / /
bde ba'i dga' ston 'bar ba'i bkra shis shog /
ces shis brjod kyis brgyan par bya /
ces dpal rdo rje 'jigs byed dpa' bo gcig pa'i sgrub thabs bdud las rnam rgyal gyi ngag 'don khrigs chags su bsdeb ba bdud las rnam par rgyal ba'i rgyal mtshan zhes bya ba 'di yul byang phyogs kyi mthar 'khyams pa'i sprang btsun snyoms las pa ngag dbang blo bzang chos ldan zhes bgyi bas /
deng sang 'jigs byed dpa' bo gcig pa'i sgrub thabs 'don cha nyung ba la gtso bor mos pas ngag 'don byed 'dod mkhan mngan 'ang /
rgyal ba'i dbang po rje bdag nyid chen pos mdzad pa'i sgrub thabs bdud las rnam rgyal ni /
gang zag dbang po rnon pos bsam bsgom byed tshul gtso bor mdzad pas dag 'don gyi tshe tshig phrad sbyor dgos mang ba sogs kyis dbang po dman pas dag 'don bya dka' ba dang /
gzhan bdud las rnam rgyal ji lta ba bzhin ngag 'don du @# / /
bsgrigs pa'i dpe rang gis ma mthong bas rang gi nye 'khor ba rnams kyis ngag 'don bya ba dang /
gzhan la'ang phan 'dod kyi bsam pas rje nyid kyi sgrub thabs bdud las rnam rgyal sor bzhags pa la /
smon lam shis brjod gnyis rje rang gis mdzad pa mi 'dug pas /
dpal ldan smad rgyud grwa tshang gi zhal 'don mdzad bzhin sa /
mkhas pa'i dbang po zhang zhung pa chos dbang grags pas mdzad pa'i smon lam shis brjod gnyis kyis kha bskang ste mtsho bdun gyi lha khang chen mor bsgrigs pa'i yi ge pa ni gzhung lugs rab 'byams la smra ba'i spobs pa can blo bzang nyi ma'o / /
'dis kyang rgyal ba'i dbang po blo bzang grags pa'i chos tshul dri ma med pa phyogs dus thams cad du dar zhing rgyas la yun ring du gnas par gyur cig / / /

