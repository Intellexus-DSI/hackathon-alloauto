!gnyen po'i lha gsum gcig tu 'dus pa'i ngo bo dpal gsang ba'i bdag pos bdag la mchog dang mthun mong la sogs pa'i dngos grub ma lus pa stsal du gsol / /
! phyag rdor 'byung 'dul gyi sgrub thabs bzhugs / /
! na mo gu ru badzra pA Na ye /
'byung po 'dul byed bsgom par 'dod pas /
skyabs yul gsal btab la /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
zhes skyabs 'gro dang /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du khro bo'i rgyal po 'byung po 'dul byed bsgom par bgyi'o / /
zhes sems bskyed lan gsum re bya /
de nas /
oM shUn.ya tA j+nyA na badzra swa b+ha wa A t+ma kanya haM /
stong pa nyid du gyur /
stong pa'i ngang las hrIH las padma dang raM las nyi ma'i steng du /
rang sems hUM las rdo rje hUM gis mtshan pa las 'od zer 'phros /
don gnyis byas /
'dus yongs su gyur pa las /
rang nyid dpal phyag na rdo rje 'byung po 'dul byed sku mdog mthing nag khro ba'i nyams dang ldan pa'i zhal gcig phyag bzhi pa /
g.yas dang pos rdo rje rtse lnga pa dang /
g.yon dang pos zhags pa 'dzin cing /
'og ma gnyis kyis thugs kar 'byung po 'dul ba'i phyag @# / /
rgya mdzad pa /
thod skam lnga'i dbu rgyan dang rlon pa lnga bcu'i do shal dang /
klu chen po brgyad kyis brgyan pa /
dar sngon po'i stod g.yogs dang stag gi pags pa'i sham thabs can /
zhabs g.yas bskums shing g.yon brkyangs pas 'byung po gzhan gyis mi thub pa dkar po mig gsum lag bzhi pa /
mgo g.yas su bstan nas kha sbub tu mnan te me dpung 'bar ba'i dbus na bzhugs pa'i dpral bar oM /
mgrin par AH thugs kar hUM /
de las 'od zer 'phros pas /
bsgoms pa dang 'dra ba'i ye shes pa dang dbang gi lha rnams spyan drangs /
dzaH hUM baM hoH gnyis su med par gyur /
dbang gi lhas dbang bskur /
mi bskyod pa'i dbu brgyan par gyur /
ces bskyed la /
oM b+hU ta DA ma ra sa pa ri wA ra ar+g+haM nas /
shap+ta pra tI ts+tsha swAhA'i bar gyis mchod /
dpal chen dri med nam mkha'i mdangs dang ldan / /
dus mtha'i sprin ltar hUM sgra 'brug stong che / /
'bar ba'i rdo rjes bgegs kyi klad pa 'gems / /
phyag na rdo rje bsnams la phyag 'tshal lo / /
zhes bstod /
rang gi thugs kar nyi ma'i steng du hUM yig gi mthar sngags 'phreng gis bskor ba las lha sku yig 'bru phyag mtshan me dpung rnams phar spros pas rang gzhan gyi sdig sgrib nad gdon thams cad bsregs shing tshar bcad /
tshur thim pas zhi khro rab 'byams kyi byin rlabs nus mthu thams cad thob par gyur par bsams la /
oM b+hU ta DA ma ra b+hU tA d+hi pa ti /
ak+Sho b+h+ya ki ri kri Na /
sarba b+hU ta pre ta pi shA tsan+sA d+ha ya hUM phaT /
ces sngags ring cung zad dang /
hUM badzra phaT /
ces sngags thung gang mang bzla /
bsnyen tshad sngags ring 'bum dang sngags thung sa ya gcig tu gsungs /
mjug tu /
dge ba 'di yis myur du bdag /
'byung po 'dul byed 'grub gyur nas / /
'gro ba gcig kyang ma lus pa / /
de yi sa la 'god par shog /
ces brjod par bya'o / /
bsnyen dus su zlum gtor mtheb skyus bskor ba bshams la /
a mr-i tes bsangs /
swa b+ha was sbyangs /
stong pa'i ngang las AH las thod pa'i nang du hUM las bdud rtsi'i rgya mtshor gyur /
oM AH hUM /
lan gsum /
rang gi thugs ka'i hUM las 'od zer 'phros pas dpal phyag na rdo rje'i byung po 'dul byed 'khor dang bcas pa spyan drangs pa'i ljags 'od zer gyi sbu gus gtor ma gsol bar gyur /
oM b+hU ta DA ma ra sa pa ri wA re b+hU ta a ka ro sogs lan gsum gyis phul / /
mchod bstod /
'dod gsol /
bzod gsol /
oM badzra sa mA dzaH gtor mgron rnams rang la thims par gyur /
smon lam shis brjod bya'o / /
zhes pa 'di yang 'di skor gyi yig cha mang po'i snying po byungs te lan gzugs d+ha rma b+ha dras sbyar ba'o / /
! 'byung 'dul gyi rgyud nas bstan pa'i snying po yi ge bzhi pa'i don ni /
hUM thugs /
badzra rdo rje /
phaT dags pa ste mtshan ma dang rnam rtog go @# / /
hUM yig kha phral te bshad na /
ha'i sgra las /
gra ha ka gzung ba /
gra ha ca 'dzin pa /
zhabs skyed U la sha byin pa shUn.ya tA stong pa nyid /
klang kor ma ni ma no ta yid de gzung 'dzin gnyis kyis stong pa'i yid ces pa'o / /
rdo rje gur gyi rgyud nas bstan pa'i sngags ring gi don ni /
oM mchog gi ster pa /
b+hU ta DA ma ra 'byung po 'dul byed /
b+hUM ta a d+hi pa ti 'byung po'i bdag po /
ak+Sho b+h+ya ki ri kri Na mi bskyod pa'i cod pan can /
sarba thams cad /
b+hA ta 'byung po /
pri ta yi dwags /
pi sha tsa ba za rnams /
sA d+ha ya sgrubs shig /
hUM chos dbyings ye shes /
phaT mtshan rtog dgos pa'o / /
