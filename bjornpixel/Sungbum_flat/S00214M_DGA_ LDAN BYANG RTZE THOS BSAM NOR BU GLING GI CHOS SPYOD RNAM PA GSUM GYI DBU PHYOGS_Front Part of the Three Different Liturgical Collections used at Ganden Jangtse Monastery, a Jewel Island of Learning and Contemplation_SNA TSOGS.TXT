@# / /
dga' ldan byang rtse thos bsam nor bu gling gi chos spyod rnam pa gsum gyi dbu phyogs bzhugs so / /
@## / /
rje btsun 'jam pa'i dbyangs la dus thams cad du phyag 'tshal lo / /
rje btsun chos kyi rgyal po tsong kha pa'i / /
bshad sgrub bstan pa'i rgyal mtshan 'dzin pa la / /
dpal ldan 'phrin las bzang po'i dpal mnga' ba / /
bshes gnyen dam pa'i zhabs la gsol ba 'debs / /
des 'byung rnam dag 'chi med skyed tshal du / /
'dul ba 'bum sde'i 'dab stong rab rgyas shing / /
rnam dag tshul khrims sbrang rtsis gnyer gtams pa / /
thar 'dod bung ba'i gnyen la gsol ba 'debs| /
mdo sngags gzhung brgya'i nam mkha' yangs pa la / /
mkhyen pa'i dkyil 'khor cha shas yongs rdzogs shing / /
sngon med legs bshad 'od dkar drwa ba @## / /
can| /
mkhas mchog mtshan mo'i mgon la gsol ba 'debs / /
'chad pa'i legs bshad bdud rtsi'i char 'bebs shing / /
rtsod pa'i gnam lcags rgol ngan brag ri 'joms / /
sdeb legs rtsom pa'i 'brug gi gad rgyang can / /
phyogs las rnam rgyal khyod la gsol ba 'debs / /
rgyu skar dbus na mtshan mo'i mgon po dang / /
ri dwags khrod na gdong lnga'i dbang po bzhin / /
mkhas mang dbus na 'gran pa'i zla bral ba / /
bstan pa'i dpal gyur khyod la gsol ba 'debs / /
rgya chen mang thos rgya mtsho'i 'jings na gnas / /
tshul bzhin sems pa'i rin chen khams las grub / /
bsgoms byung rtogs pa'i bang rim mngon par mtho / /
bsngags 'os dam pa'i mgon la gsol ba 'debs / /
de ltar bstod pas 'gro ba ma lus pa / /
theg mchog dge ba'i bshes kyi mgon dang bcas / /
thub pa'i dgongs zab rgya mtshor legs zhugs nas| /
rnam grol nor bu'i dpal la spyod gyur cig /
ces pa 'di ni rgyal ba dge 'dun rgya mtsho'i gsungs so / /
skye zhing bskye ba dag ni thams cad du / /
rigs bzang blo gsal nga rgyal med pa dang / /
snying rje che zhing bla ma la gus ldan / /
dpal ldan bla ma'i dam tshig la gnas shog /
dpal ldan bla ma'i rnam par thar pa la / /
skad cig tsam yang log lta mi skye zhing / /
ci mdzad legs par mthong ba'i mos gus gyis / /
bla ma'i byin rlabs sems la 'jug par shog /
dpal ldan bla ma khyed sku {sogs brjod} /
! na mo gu ru b+dz+ra b+hai rA wA ya /
rnam dag 'od gsal bde ba'i rol pa las / /
mtshan dpe'i dpal gyi rab mdzes rdo rje'i sku / /
lhan skyes bde ba chen po'i ye shes thugs / /
ngo bor dbyer med zung du 'jug pa yis / /
rgyal ba yan lag bdun ldan la phyag 'tshal / /
mgon de'i sprul pa'i zlos gar rab bsgyur ba'i / /
stong gsum me mdzed zhing gi dpal gyur pa'i / /
zas gtsang sras zhes snyan pa'i grags pas khyab / /
zla med ston pa de la bdag phyag 'tshal / /
gang gi mdo sngags @# / /
gzhung lugs padmo'i tshal / /
blo bzang mkhyen pa'i 'od stong 'phros pa yi / /
phyogs 'dir legs par phye ba'i grags pa can / /
mtshungs med bla ma'i zhabs la gsol ba 'debs / /
de yi legs bshad pad mtsho la chags shing / /
ngur smig spu sdug gser mdog gcod pan 'dzin / /
legs bshad mgrin pa'i rdza rnga sgrog pa can / /
dga' ldan bstan 'dzin rnams la gsol ba 'debs / /
rgyal ba'i gsung rab mthar thug snying po'i don /
! skal ldan 'grol yod med mtha' spangs pas / /
rten 'byung zab mo'i legs bshad sgrog mkhas pa / /
grub pa'i dbang phyug zhabs la gsol ba 'debs / /
rje btsun 'jam pa'i dbyangs kyi bdag rkyen las / /
mang thos chos kyi khang bzang mdzes pa'i rtser / /
'chad rtsod rtsom pa'i rgyal mtshan bsgreng mkhas pa'i| /
dpal ldan bla ma'i zhabs la gsol ba 'debs / /
gdul bya'i sems kyi tha ba 'dul dka' ba / /
byams brtse'i chu yis legs par brlan byas te / /
dge ba'i lo tog bkra shis 'phel mdzad pa / /
rnam 'dren dam pa'i zhabs la gsol ba 'debs / /
nges 'byung rnam dag tshul khrims rgya mtsho'i 'jings / /
lung rtogs chos kyi bang rim mngon mtho ba / /
mkhas mang gser ri'i dbus na lhun chags pa'i / /
rje btsun lhun po'i dbang por gsol ba 'debs / /
'gro la rjes brtse bstan pa dar rgyas dang / /
lung rig smra ba ngag dbang bstan 'dzin dpal / /
byang chub thugs mnga' dge 'dun don 'grub zhabs / /
mtshungs med bla ma gsum la gsol ba 'debs / /
snang shas kun spangs ngag dbang rgyal mtshan dang / /
kun mkhyen gnyis pa ngag dbang phun tshogs rje / /
mkhyen brtse nus mnga' blo bzang dge legs dpal / /
rnam 'dren dam pa gsum la gsol ba 'debs / /
lhag bsam bzang po blo bzang don 'grub zhabs / /
legs lam ston mdzad ngag dbang rab mdzes rje / /
gzhung brgya smra ba dge 'dun grags pa 'bar / /
smra ba'i dbang phyug gsum la gsol ba 'debs / /
bag yod btsun pa'i ngang tshul byams pa dpal / /
brtson 'grus che ldan blo bzang shes rab dang / /
dge la 'dun pa ngag ldan lhun 'grub mtshan / /
mtshungs med yongs 'dzin gsum la gsol ba 'debs / /
sngon tshe smon lam lus stobs rab rgyas pas / /
da lta blo bzang bstan pa'i dpal gyur nas / /
'phrin las bzang pos gdul bya skyong mkhas pa / /
dpal ldan bla ma'i zhabs la gsol ba 'debs / /
{'di yan chad rje don yod mkhas grub kyi gsungs so} /
@# / /
skal ldan rgya mtsho legs bshad nor bu'i gter / /
sangs rgyas chos 'phel lung dang rig pa'i mdzod / /
dge 'dun yar 'phel 'khor lo gsum gyi bdag /
bshes gnyen dam pa gsum la gsol ba 'debs / /
lung rtogs mnga' bdag blo bzang bstan pa dang / /
spangs rtogs mthar son sangs rgyas rgya mtsho'i dpal / /
'chad rtsod rtsom mkhas blo bzang 'phrin las zhabs / /
dpal ldan bla ma gsum la gsol ba 'debs / /
bsod nams rgya mtsho 'dod dgu'i 'byung gnas che / /
blo bzang phan bde skye dgu'i re ba bskong / /
dge 'dun chos 'phel bshad sgrub bstan pa'i gnyen / /
mkhas grub dam pa gsum la gsol ba 'debs / /
tshogs gnyis yongs rdzogs blo bzang dpal 'byor dang / /
rmongs pa'i mun sel nyi ma grags pa mchog /
byams pa mkhas grub ye shes chos grags dpal / /
rje btsun dam pa bzhi la gsol ba 'debs / /
blo bzang bkra shis bstan pa'i nyi ma dang / /
rgyal mtshan chos 'phel 'jam dbyangs rgya mtsho'i zhabs / /
rgyal ba kun gyi spyi gzugs drin chen rje / /
mtshungs med bla ma bzhi la gsol ba 'debs / /
bsod nams dar rgyas blo bzang nyi ma dang / /
byams pa 'phrin las skal bzang bstan pa'i dpal / /
lung rtogs bstan pa'i gsal byed mtshungs med rje / /
dpal ldan bla ma bzhi la gsol ba 'debs / /
bsod nams bstan 'dzin bzod pa bkra shis dang / /
ye shes chos 'phel 'jam dbyangs bstan 'dzin dpal / /
mdo sngags bstan pa'i gsal byed chos kyi rje / /
bstan 'dzin dam pa bzhi la gsol ba 'debs / /
rnam dpyod glo gros bzang po'i 'dzin ma la / /
dri bral rgyal bstan rgyas pa'i dpal yon can / /
bshad sgrub sbrang rtsi'i rgyal mtshan smin mdzad pa / /
rje btsun bla ma'i zhabs la gsol ba 'debs / /
rmad byung dge legs yid bzhin nor bu las / /
rnam dpyod 'dun pa'i 'dod rgu rab byin pa / /
'phrin las snang ba 'bar ba'i 'od stong can / /
dge mtshan 'dab brgyar bzhad la gsol ba 'debs / /
kun mkhyen rgyal ba gnyis pa'i bstan pa mchog /
'dzin skyong spel ba'i grags pa'i dung dkar po / /
sa gsum kun tu snyan pa'i sgra chen bsgrags / /
phun tshogs dpal gyi 'byung gnas gsol ba 'debs / /
byams dang snying rje'i bdag nyid mi pham mgon / /
skal bzang gdul bya thar pa'i pho brang du / /
'dren mchog rgya che'i gzhung lugs gdams ngag rnams / /
spel ba'i mtsho chen dbang por gsol ba 'debs / /
sngon goms sbyin dang bzod brtson gser ri'i dbus / /
sdom gsum tshul khrims ting 'dzin bang rim mdzes / /
shes rab nyi @# / /
zla'i 'od kyi stong mun gsal / /
skal ldan rgya mtsho'i mgon la gsol ba 'debs / /
rnam dag bslab gsum nor gyis rgyud gtams shing / /
byams pa chen pos 'gro rnams rtag tu skyong / /
'brel tshad don ldan lam bzang la 'god pa'i / /
dpal ldan bla ma'i zhabs la gsol ba 'debs / /
blo bzang lung rtogs nyin byed 'od snang gi / /
bsod nams bzang pos pad tshal rgyas mdzad pa / /
zab rgyas chos kun 'phel ba'i ngo mtshar can / /
gsum ldan zlos gar 'dzin la gsol ba 'debs / /
ngag gi dbang phyug rje btsun mkhyen pa'i gter / /
ngur smig gar rol blo bzang grags pa yi / /
bshad sgrub bstan pa dar zhing rgyas mdzad pa'i / /
theg mchog dge ba'i bshes la gsol ba 'debs / /
blo bzang rgyal ba gnyis pa'i lung rtogs bstan / /
'dzin skyongs spel ba'i thugs bskyed rlabs chen gyi / /
chos tshul bzang po'i dpal dang ldan pa yi / /
rje btsun bla ma'i zhabs la gsol ba 'debs / /
blo gter gur gum mdog can 'jam dpal dbyangs / /
bzang po'i mtshan can mjam mgon ring lugs tshul / /
sbyin la ngag gi dbang phyug zla med pa / /
dpal ldan bla ma'i zhabs la gsol ba 'debs / /
rgya chen bsod nams bzang pos legs bskrun pa'i / /
legs bshad zab rgu'i chos kyi dbyangs snyan po / /
nam mkha'i mtha' klas 'gro la spel mkhas pa'i / /
mtshungs med chos kyi rje la gsol ba 'debs / /
zhes pa 'di yang srid skyong yongs 'dzin stag brag paN+Di tas sbyar ba'o / / / /
blo gter blo la zhugs pas skal bzang gi /
chos tshul chos bzhin legs par 'doms pa la / /
zla med zla ba bdud rtsi'i dpal yon can / /
mtshan ldan rje btsun bla mar gsol ba 'debs / /
rgyal kun ye shes phung po tsong kha pa'i / /
legs gsung bdud rtsi'i dga' ston rtag myang pas / /
lung rigs dbyangs snyan bye ba sgrog pa la / /
zla med mkhas mchog dbang por gsol ba 'debs / /
mang thos tshul gnas khrims kyi ba gam rtser / /
theg gsum chos kyi dril chen snyan sgrog pas / /
blo gsal blo yi kun dga' 'phel ba'i gnyen / /
mtshungs med bshes gnyen chen por gsol ba 'debs / /
thog mtha' bar du dge ba'i lam mchog la / /
rtse gcig 'dun pa'i kun bzang brtul zhugs kyis / /
bstan pa'i snying po 'dzin mkhas chos kyi rje / /
dpal ldan bla ma'i @# / /
zhabs la gsol ba 'debs / /
'jigs bral zla med gzungs spobs rnam dpyod kyis / /
thub dbang bstan pa'i snying po rab spel te / /
rang gzhan don gnyis lhun gyis yongs grub pa'i / /
rje btsun bla ma'i zhabs la gsol ba 'debs /
bla ma dang mgon po 'jam dpal dbyangs la phyag 'tshal lo / /
gang gi blo gros sgrib gnyis sprin bral nyi ltar rnam dag rab gsal bas / /
ji snyed don kun ji bzhin gzigs phyir nyid kyi thugs kar glegs bam 'dzin / /
gang dag srid pa'i brtson rar ma rig mun 'thoms sdug bsngal gyis gzir ba'i / /
'gro tshogs kun la bu gcig ltar brtse yan lag drug cu'i dbyangs ldan gsung / /
'brug ltar cher sgrogs nyon mongs gnyid slong las kyi lcag sgrog 'grol mdzad cing / /
ma rig mun sel sdug bsngal myu gu ji snyed gcod mdzad ral gri bsnams / /
gdod nas dag cing sa bcu'i mthar son yon tan lus rdzogs rgyal sras thu ba'i sku| /
bcu phrag bcu dang bcu gnyis rgyan spras bdag blo'i mun sel 'jam pa'i dbyangs la 'dud /
! /
brtse ldan khyed kyi mkhyen rab 'od zer gyis / /
bdag blo'i gti mug mun pa rab bsal nas / /
bka' dang bstan bcos gzhung lugs rtogs pa yi / /
blo gros spobs pa'i snang ba stsal du gsol /
! /
'jig rten 'jig rten las 'das legs tshogs kyi / /
rtsa ba dngos brgyud bla ma'i tshogs rnams la / /
rtse gcig gdung ba'i yid kyis gsol btab pas / /
yid la re ba'i 'bras bu mchis par mdzod / /
mkhyen brtse'i nus mnga' ston pa rdzogs sangs rgyas / /
'gog lam rang bzhin skyob pa dam pa'i chos / /
rig grol yon tan brgyad ldan 'phags tshogs sogs / /
slu med rin chen gsum gyi byin rlabs dang / /
phyag drug chos rgyal 'dod khams dbang mo sogs / /
sngon tshe ston pas bka' sgos gnyer gtad pa'i / /
dam can srung ma'i tshogs kyi 'phrin las kyi / /
bden tshig smon lam 'di dag 'grub par mdzod / /
rig pa'i sgo 'byed bsdus gra la sbyangs pa'i / /
chos kyi 'gro ba 'byed pa rig pa'i sgo / /
brgya phrag phye ste myur zhing zab pa la / /
yang dag rig pa'i 'phrul la skyon par shog /
shes phyin mdo yi shugs bstan sbas pa'i don / /
mi pham mgon po'i gzhung dang rjes 'brang gis / /
legs par bkral ba'i tshul la sbyangs pas na / /
theg chen lam gyi ngo bo go rim la / /
'khrul med nges pa rnyed nas @# / /
brtson par shog /
sher phyin mdo'i dngos bstan zab mo'i don / /
klu sgrub yab sras rjes 'brangs dang bcas pa'i / /
gzhung la tshul bzhin sbyangs pa'i bdag med don / /
tshang ma'i lam nas nges par 'dren nus shong / /
'dul ba'i mdo yi brjod bya tshul khrims dang / /
bslab pa nod sogs bstan pa'i rtsa ba kun / /
legs par shes nas nyams len snying po ru / /
brtson pa drag pos slob pa nyid gyur cig /
mngon pa'i mdo yi dgongs pa ji bzhin du / /
dbyig gnyen sogs kyi gzhung la legs brten nas / /
gzhi lngas bsdus pa'i rang dang spyi'i mtshan nyid / /
shes ste kun byang gnas la ma rmongs shog /
mdo sngags gzhung gi dgongs pa phra ba'i gnad / /
gsal bar ston pa phyogs glang chos grags kyis / /
gzhung la sbyangs pa'i mngon sum rjes dpag dang / /
gtan tshigs thal 'gyur gnas rnams gsal bar shog /
de ltar gong du smos pa'i gzhung rnams sogs / /
legs bshad chu bo dpag med 'du ba'i gnad / /
byang chub lam gyi rim pa'i gdams pa la / /
snying nas bsgrub pa snying por byed par shog /
de ltar thun mong lam gyi rgyud sbyangs nas / /
mtshan ldan bla ma'i drung der dbang nod cing / /
rnam dag dam tshig sdom la legs gnas nas / /
rim gnyis lam gyi sku gsum myur thob shog /
dga' ldan rnam par rgyal ba'i 'dus sde sogs / /
kun kyang thugs mthun khrims gtsang rang gzhan gyi / /
don du bshad bsgrub bstan pa'i khur khyer nas / /
mkhas pa'i bya ba rnams la brtson par shog /
bdag kyang ded nas yang srid thams cad du / /
rgyal ba sras bcas ji snyed mchis pa yi / /
mdzad pa smon lam ma lus bsgrubs pa la / /
'jam mgon tsong kha pa dang mtshungs par shog /
mdor na phan bde'i 'byung gnas rgyal bstan la / /
thos bsam sgom pas rang rgyud legs dul nas| /
'chad rtsod rtsom pa'i gzhan rgyud 'dul byed pa'i / /
bstan 'dzin skyes bus sa steng khyab par shog /
khyad par dga' ldan thos bsam gling mchog gi /
dge 'dun sde rnams dam chos bsgrub pa la / /
nyer 'tshe 'gal rkyen ma lus kun zhi nas / /
legs tshogs mthun rkyen rtsol med 'grub par shog { /
rje bla ma don yod mkhas grub kyis sbyar ba'o / /
} ! /
rgyal ba ma lus skyed pa'i yab gyur kyang / /
rgyal sras tshul gyis zhing khams rab 'byams su / /
rgyal ba'i chos 'dzin thugs bskyed bden pa'i mthus / /
blo bzang rgyal ba'i bstan pa rgyas @# / /
gyur cig /
sngon tshe dbang po'i tog gi spyan snga ru / /
dam bcas tshe na snying stobs chen po zhes / /
sras bcas rgyal bas bsngags brjod bden pa'i mthus / /
blo bzang rgyal ba'i bstan pa rgyas gyur cig /
lta spyod gtsang ma'i brgyud pa spel ba'i phyir / /
thub pa'i drung du shel dkar 'phreng ba phul / /
chos dung gnad zhing lung bstan bden pa'i mthus / /
blo bzang rgyal ba'i bstan pa rgyas gyur cig /
lta ba rnam dag rtag chad mtha' las grol / /
sgom pa rnam dag bying rmugs mun pa sangs / /
spyod pa rnam dag rgyal ba'i bka' bzhin bsgrubs / /
blo bzang rgyal ba'i bstan pa rgyas gyur cig /
mang du thos pa rgya cher btsal bas mkhas / /
thos don ji bzhin rgyud la sbyar bas btsun / /
kun kyang bstan 'gro'i don du bsngo bas bzang / /
blo bzang rgyal ba'i bstan pa rgyas gyur cig /
drang nges gsung rab ma lus 'gal med du / /
gang zag gcig gi nyams len gdams pa ru / /
nges pa rnyed pas nyes spyod mtha' dag 'gag /
blo bzang rgyal ba'i bstan pa rgyas gyur cig /
lung chos sde snod gsum gyi 'chad nyan dang / /
rtogs pa'i bstan pa bslab gsum nyams len te / /
mkhas shing grub pa'i rnam thar rmad du byung / /
blo bzang rgyal ba'i bstan pa rgyas gyur cig /
phyi ru nyan thos spyod pas zhi zhing dul / /
nang du rim gnyis rnal 'byor gdeng dang ldan / /
mdo sngags lam bzang 'gal med grogs su 'khyer / /
blo bzang rgyal ba'i bstan pa rgyas gyur cig /
rgyu yi theg par bshad pa'i stong ba nyid / /
'bras bu'i thabs kyis sgrub pa'i bde chen dang / /
mnyam sbyor chos phung brgyad khri'i snying po'i bcud / /
blo bzang rgyal ba'i bstan pa rgyas gyur cig /
skyes bu gsum gyi lam gyi srung ma'i gtso / /
myur mdzad mgon dang rnam sras las gshin sogs / /
bstan srung dam can rgya mtsho'i mthu stobs kyis / /
blo bzang rgyal ba'i bstan pa rgyas gyur cig /
mdor na dpal ldan bla ma'i sku tshe brtan / /
mkhas btsun bstan 'dzin dam pas sa steng gang / /
bstan pa'i sbyin bdag mnga' thang dar ba yis / /
blo bzang rgyal ba'i bstan pa rgyas gyur cig ! phun tshogs zhing mchog grong khyer chen po'i dbus / /
smon lam lus stobs rgyas pa'i snying stobs can / /
blo bzang bstan pa'i pad tshal rgyas mdzad pa'i / /
bstan pa'i nyi ma khyod la gsol ba 'debs / /
ji snyed shes bya'i dkyil 'khor ma yus par / /
khyod kyi rnam dpyod 'od dkar stong 'phro zhing / /
skal ldan blo gsal gdul bya'i tshogs rnams la / /
@# / /
legs par gsal mdzod khyod la gsol ba 'debs / /
chos sku'i mkha' la thugs rje'i sprin phung 'khrigs / /
mdo sngags gzhung lugs legs bshad char 'bebs pas / /
sa 'dzin gdul bya'i yid la smin grol gyis / /
dga' ston ster bar mdzad la gsol ba 'debs / /
khyod ni rgyal ba gnyis pa'i bstan pa la / /
dka' ba dang blang 'bad pa lhur blangs nas / /
gzhon nu rab byung thos bsam byed pa la / /
grags pa don ldan khyod la gsol ba 'debs / /
bstan pa'i bdag po paN chen dge 'dun grub / /
rgyal ba'i 'byung gnas bshes gnyen ston pa yang / /
nam mkha'i dbyings su chu 'dzin 'khrigs pa bzhin / /
rnam 'gyur lung bstan mdzad la gsol ba 'debs / /
'phrin las lha mo nam mkha'i mdog can yang / /
phyag g.yon bum pa g.yon pa'i dku la bsten / /
phyag g.yas mchog sbyin nam mkha'i khyon gang zhing / /
'gro don lung bstan mdzad la gsol ba 'debs / /
chos kyi grags pa'i ring lugs la sbyangs tshe / /
gser gyi mdog can shAkya'i rgyal po yang / /
sgyu 'phrul dra ba'i spyi bo'i gtsug tu bsten / /
tshogs gsog sgrib sbyongs mdzad la gsol ba 'debs / /
yongs 'dzin bkas bkul 'dus pa rgya mtsho'i dbus / /
sa yi snying po zhing khams gcig gi khyon / /
rnam dag 'dzin ma'i lam la 'jug par mdzad / /
bstan pa spel bar mdzad la gsol ba 'debs / /
bstan pa'i snying po rmad byung 'dus pa'i dbu / /
rim gnyis zab mo'i rnal 'byor bslabs pa'i tshe / /
chos kyi rgyal po ma he'i gdong can yang / /
'bral med bran ltar 'gyur la gsol ba 'debs / /
g.yu brag gnas su rtse gcig bsgoms pa'i tshe / /
sa bcu'i dbang phyug rgyal ba ma pham pa / /
rmi lam lung ltar yang yang mjal bar mdzad / /
yang dag lam ston mdzad la gsol ba 'debs / /
gang du bzhugs shing gcig tu rab gnas nas / /
phan bde ma lus 'byung ba'i sgo gcig pu / /
'dod dgu'i 'byung gnas bshad sgrub rgyal mtshan mchog /
thos bsam gling mchog rgyas phyir mngon gyur cig /
'di nas zhing gi mchog gyur shar gyi phyogs / /
mngon par dga' ba me tog bkram par yang / /
mi 'khrug dge slong nyid kyi mdun sa ru / /
skye ba kun tu khyod dang mjal bar shog /
theg chen lam gyi gzhung shing byang chub sems / /
yang dag lta ba'i gnad dang rim gnyis la / /
'khrul med nges pa rnyed nas brtson pa yi / /
khyod gsung sgrub pa snying bor byed par shog { /
ces pa 'di rje dge 'dun bstan @# / /
pa dar rgyas kyis mdzad par grags / /
} ! / /
mkha' mnyam 'gro la mkhyen brtses rab dgongs nas / /
grangs med gsum du tshogs gnyis rab rdzogs shing / /
stong gsum mi mjed zhing gi dpal gyur ba / /
'dren mchog shAkya'i tog la phyag 'tshal lo / /
shes rab chen pos de nyid legs rtogs nas / /
brtson pa chen pos go 'phang mchog brnyes shing / /
bstan pa 'di la ston pa gnyis par grags / /
'phags mchog klu sgrub zhabs la phyag 'tshal lo / /
de sras mthu bo dge legs dpal yon can / /
log smra tshar bcad skal ldan rjes su 'dzin / /
thar 'dod rnams la thar pa'i lam ston pa / /
Ar+ya de ba'i zhabs la phyag 'tshal lo / /
mkhyen pa'i dkyil 'khor legs bshad 'od stong can / /
rab 'byams shes bya'i mkha' la rab 'phags shing / /
bde gshegs gsung rab nyin mor byed pa'i dpal / /
'phags pa thogs med zhabs la phyag 'tshal lo / /
dgu bcu go dgu 'bum sde'i gzhung rnams kyis / /
gang gi blo gros mgul ba rab brgyan cing / /
'dzam gling 'di na kun mkhyen gnyis par grags / /
mkhas mchog dbyig gnyen zhabs la phyag 'tshal lo / /
phul du byung ba'i blo gros stobs kyis btsun / /
rmad du byung ba'i yon tan khur gyis brjid / /
log smra 'dam bu'i tshal rab 'joms mdzad pa'i / /
phyogs kyi glang po'i zhabs la phyag 'tshal lo / /
chos kyi rigs pas chos min pham mdzad cing / /
grags pa'i sgra chen 'jig rten gsum na grags / /
smra ngan mun 'joms smra ba'i nyi ma mchog /
chos kyi grags pa'i zhabs la phyag 'tshal lo / /
tshul khrims rgya mtsho'i dbus na gnas bcas shing / /
'bum phrag 'dul ba'i gzhung gi gdengs kas brjid / /
rnam grol thar pa'i nor bus gtsug na mdzes / /
mchog gnyis klu yi dbang po la phyag 'tshal / /
thub pa'i bstan la shing rta'i srol gtod nas / /
skye dgu rnams la legs pa'i lam ston pa / /
'dzam gling mdzes byed rgyan drug mchog gnyis la| /
rtag tu gus pa'i yid kyis phyag 'tshal lo /
! hrIH dus gsum rgyal ba kun gyi 'phrin las rnams / /
gcig tu bsdus pa bde gshegs rin chen mang / /
'gro la dngos grub char bzhin 'bebs pa'i phyir / /
sprul ba'i tshul bzung rnam thos sras la 'dud / /
gnod sbyin sde dpon khyod nyid slar yang ni / /
rmu rgod snyigs ma'i sems can 'dul @# / /
ba'i phyir / /
drag po'i tshul bzung chos kyi rgyal po la / /
lus ngag yid gsum dang ba'i sgo nas bstod / /
khyod sku mi bzad khro gtum rab tu 'bar / /
'jigs rung zil gnon bse yi khrab rmog gsol / /
g.yas g.yon ru mtshon dgra sta mdung dmar bsnams / /
zhags pas dam nyams ma lus 'ching la bstod / /
'ur 'ur sgra yis dam nyams snying la gzir / /
sil sil sgra yis dgra bo'i snying rtsa 'dar / /
dpa' bo'i dpa' ba'i mtshon cha chen po yis / /
ma rungs ma lus 'dul ba khyod la bstod / /
sha lnga bdud rtsi lnga yi legs sbyar zhing / /
yig 'bru gsum gyis bdud rtsir byin brlabs nas / /
rgyal ba'i bstan srung chen po khyod la 'bul / /
bzhes nas mthun rkyen 'dod pa'i don kun sgru pas / /
rnal 'byor bdag cag yon mchod dge 'dun sde / /
mi nor bcas pa khyod la gnyer du gtad / /
spyan ras gzigs dbang rig 'dzin padma'i bka' / /
dang du longs la bar gcod thams cad srungs / /
rtsa brgyud dpal ldan bla ma dam pa dang / /
yi dam gsang ba'i bdag po phyag rdor dang / /
bstan srung chen po chos kyi rgyal po yi / /
bkra shis bde legs dngos grub stsal du gsol /
! /
oM bde legs su gyur cig /
sngon bsags dge legs tshogs kyis rab bskrun pa'i / /
phyogs dang dbang phyug grangs kyi rgyan ldan sku / /
nyes ltung dris dben tshul khrims la gnas nas / /
legs bshad dam chos phyogs bcur spel mdzad pa'i / /
tshul khrims chos 'phel zhabs la / /
tshul khrims rgya mtsho'i khyon la dbang sgyur zhing / /
lung rtogs dam chos spel ba'i gdengs kas brjid / /
rnam grol thar pa'i nor bu gtsug na mdzes / /
mkhas mchog klu dbang zhabs la & / /
dpal ldan smra ba'i zla ba tshul khrims sogs /
'phags nor dkyil 'khor cha shas yongs rdzogs shing / /
mdo sngags chos tshul ku mu ta ka'i tshal / /
'phel mdzad dam pa'i zhabs la & / /
chos tshul brgya phrag 'byed pa'i rnam dpyod kyi /
khrims ldan kun gyi gtsug na mngon mtho ba / /
lung rtogs dam chos kun nas spel mdzad pa'i / /
rje btsun bla ma'i zhabs la & / /
tshul khrims rgya mtsho'i yon tan nor bu'i gter / /
'phrin las phyogs ba cur g.yo ba'i rlabs 'phreng can / /
bstan dang 'gro ba'i dpal du mngon gyur nas / /
phun tshogs chos kyi dga' ston 'phel gyur cig /
dge la 'dun pa'i rnam @# / /
dpyod 'od stong gi / /
sangs rgyas bstan pa rin chen padma'i tshal / /
dar zhing rgyas mdzad 'phrin las bzang po can / /
bshes gnyen dam pa'i zhabs la gsol & /
sngon bsags tshogs gnyis rgya chen legs sbyangs zhing / /
byams pa'i thugs kyi 'gro kun bu ltar dgongs / /
lhag pa'i lha yis rjes bzung byin gyis rlabs / /
rnal 'byor dbang phyug zhabs la & / /
lung rig smra ba'i dbang phyug chos kyi rje / /
mtha' yas gdul bya'i dpal du zhabs brtan cing / /
phun tshogs 'phrin las phyogs bcur rab rgyas zhing / /
'gro rnams smin cing 'grol bar byin gyis rlobs / /
gang zhing gus pas bsten na legs tshogs kun / /
yar ngo'i zla ltar 'phel gyur yongs 'dzin la / /
rtse gcig gus pa'i yid kyi gsol 'debs na / /
chos ldan bdag gi re ba skong bar shog / /
'dis mtshon dge bas bdag gzhan 'gro ba kun / /
yang dag dge ba'i bshes kyi rjes bzung ste / /
dam chos bdud rtsi gsung gi ro myang nas / /
sku gsung thugs kyi byin rlabs 'jug par shog /
dge 'dun 'dus pa'i sgra 'dzin yol go'i nang / /
gsung rab sbrang rtsi'i bcud bsdus 'khyil mdzad pa / /
zad med blo gsal rgya mtsho'i 'dod pa'i don / /
grub mdzad bshes gnyen dam par gsol ba 'debs / /
rnam gsum dkon mchog rin chen thugs rje'i mthus / /
mgon khyod rdo rje'i gdan la bskal ba'i bar / /
tshe mtha' yas pa ji bzhin legs bzhugs nas / /
mos ldan gdul bya'i re ba skong bar shog /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur bar shog / /
dpal ldan bla ma khyed sku ci 'dra dang / /
'khor dang sku tshe'i tshad dang zhing khams sogs / /
khyod kyi mtshan mchog bzang po ci 'dra ba / /
de 'dra kho nar bdag sogs 'gyur par shog /
khod la bstod cing gsol ba btab pa'i mthus / /
bdag sogs gang du gnas pa'i sa phyogs der / /
nad gdon dbul 'phong 'thab rtsod zhi ba dang / /
chos dang bkra shis 'phel bar mdzad du gsol / /
Hsems can don du bdag gis sngon / /
dka' ba gang zhig spyad gyur dang / /
bdag gi bde ba btang pa yis / /
bstan pa yun ring 'bar gyur cig / /
ngas sngon nad pa'i ched @# / /
dag tu / /
rang gi 'tsho ba yongs btang bas / /
sems can phongs pa bskyab pa'i phyir / /
yun ring bstan pa 'bar gyur cig / /
bu dang bu mo chung ma dang / /
nor dang glang chen shing rta dang / /
rin chen byang chub phyir btang bas / /
bstan pa yun ring 'bar gyur cig /
bdag gis sangs rgyas rang sangs rgyas / /
nyan thos pha dang ma dang ni / /
drang srong dag la mchod byas pas / /
bstan pa yun ring 'bar gyur cig /
bskal pa bye ba du mar bdag /
sdug bsngal sna tshogs myong gyur cig /
byang chub don du thos btsal bas / /
bstan pa yun ring 'bar gyur cig /
bdag gis tshul khrims brtul zhugs dang / /
dka' thub yun ring bsten byas shing / /
phyogs bcu'i sangs rgyas ngas mchod pas / /
bstan pa yun ring 'bar gyur cig / /
bdag sngon brtson 'grus dang ldan pas / /
rtag tu brtan cing pha rol gnon / /
sems can thams cad bsgral don du / /
bdag bstan yun ring 'bar gyur cig /
bzod brtul rtag tu bsten byas shing / /
sems can nyen mongs snyigs ma yi / /
sems can ngan bzod byas gyur pas / /
bstan pa yun ring 'bar gyur cig / /
bsam gtan rnam thar gzugs med dang / /
ting 'dzin gang gA'i bye snyed pa / /
bsgoms pas de mthun bdag gi ni / /
bstan pa yun ring 'bar gyur cig / /
ye shes don du bdag gi sngon / /
dka' thub nags dag bsten byas shing / /
bstan bcas du ma nyer bstan pas / /
bdag gi bstan pa 'bar gyur cig / /
brtse ba'i rgyu yis sha khrag dang / /
'tsho ba yongs su btang gyur cig / /
yan lag nying lag btang ba yis / /
chos tshul rnam par 'phel gyur cig / /
bdag sngon sdig pa'i sems can rnams / /
byams bas gsal bar smin byas shing / /
theg pa gsum la rab bkod pas / /
chos kyi sbyin mchog rgyas gyur cig /
bdag sngon thabs shes gyur pa na / /
sems can lta ngan las bsgral cing / /
yang dag lta la bkod byas pas / /
chos ni rnam bar 'phel gyur cig /
bdag gis sems can bsdu dngos bzhis / /
nyon mongs me las thar byas shing / /
bdag gis 'phel sdi ga pham byas pas / /
bdag 'khor yun ring gnas gyur cig /
bdag gis mu stegs can gzhan dag /
lta ba'i chu las bsgral byas te / /
yang dag lta la bkod gyur pas / /
bdag 'khor rtag tu gus gyur cig ! /
yun ring bstan pa 'bar gyur cig /
@# / /
chos kyi rgyal po tsong kha pa'i / /
chos tshul rnam par 'phel ba la / /
gegs kyi mtshan ma zhi ba dang / /
mthun rkyen ma lus tshang bar shog /
bdag dang gzhan gyi du gsum dang / /
'brel ba'i tshogs gnyis la brten nas / /
rgyal ba blo bzang grags pa yi / /
bstan pa yun ring 'bar gyur cig /
b+h+yoH rab 'byams rgyal ba kun gyi 'phrin las la / /
dmag zor rgyal mo zhes byar mtshan gsol ba / /
rtse gcig mos pa'i dbang gis spyan 'dren na / /
thogs pa med par myur du gshegs su gsol / /
mdun gyi nam mkhar rlung nag 'tshub ma'i dbus / /
be con thod khrag 'dzin pa srin mo'i gzugs / /
dre 'u'i steng bzhugs gdug pa tshar gcod sku / /
je srid dran pa de srid rtag tu bzhugs / /
phyi yi spyan gzigs nam mkha'i khyon gang zhing / /
nad gi dam rdzas sa gzhi ma lus khyab / /
yid kyis sprul ba'i mchod sprin zhing khams kun / /
rgyas par 'gengs pa 'khor dang bcas la 'bul / /
sha khrag la sogs bdud rtsi lnga dang bcas / /
'bru sna lnga dang sbyar ba'i gtor ma 'di / /
dpal ldan dmag zor rgyal mo la 'bul gyi / /
rgyal ba'i bstan pa bsrung phyir bzhes su gsol / /
sku gsum lhun grub thugs rje mthar phyin kyang / /
srid gsum gdug pa 'dul phyir khros pa'i sku / /
dus gsum rgyal ba'i bstan srung chen mol / /
sgo gsum gus pa chen pos phyag 'tshal lo / /
dpal ldan thub pa'i bka' srung mthu rtsal can / /
khyod nyid bsnyen cing sgrub dang rtse gcig tu / /
gsol ba 'debs pa'i rnal 'byor dpon slob kyi / /
'gal rkyen kun sol mthun rkyen ma lus sgrubs / /
bdag sogs deng nas tshe rabs thams cad du / /
gsang ba'i lha mo khyod dang mi 'bral zhing / /
bar chad bgegs kyi mtshan ma ci byung yang / /
de kun lha mo kyis bzlog par mdzod / /
lhag bsam dag pa'i tshul 'dir brtson pa na / /
tshangs dang dbang po 'jig rten skyong ba dang / /
dmag zor rgyal mo la sogs srung ma'i tshogs / /
g.yel ba med par rtag tu grogs byed shog /
dge 'dun sde rnams dpal 'byor mi nyams zhing / /
bsam sbyor ngan pa'i gdug rtsub zhi ba dang / /
bslab gsum rnam dag bstan pa'i khur 'dzin pa'i / /
dge 'dun tshogs kyis gang ba'i bkra shis shog /
b+h+yoH lhun grub bde ba chen po'i ngang / /
srin mo khros ba'i drag shul can /
@# / /
khams gsum dbang mdzad re ma tI / /
'khor dang bcas pa khyed rnams kyi / /
pad dkar 'chang ba rim byin sogs / /
sngon gyi dam tshig rjes dgongs la / /
bstan dang bstan 'dzin skyong ba dang / /
chos ldan 'phrin les sgrub par mdzod / /
khyad par 'brum chen dkar nag dang / /
gag lhog be ge 'khru gzer sogs / /
mi phyugs nad yams ma lus pa / /
zhi zhing bzlog pa'i 'phrin las mdzod / /
b+h+yoH 'dod khams bdag mo dmag dang zor kyi lha / /
mchod gtor dang dam rdzas spyan gzigs rgya mtsho bzhes / /
sems can yongs la nye bar 'tshe ba yi / /
'brum nad la sogs nyer 'tshe ma lus bzlog b+h+yoH rgyal ba kun gyi yum yum gcig dbyangs can ma / /
nag phyogs bdud sde'i gshed gyur dmag zor lha / /
dbang phyug nyer brgyad gtso mo re ma ti / /
zhi ba'i las mdzad dpal ldan dung skyong ma / /
thub bstan gnas srung mkha' 'gro tshogs rnams kyis / /
bla ma yi dam dam tshig nyer dgongs la / /
'gro kun mi shes bag med 'khrul dbang gis / /
nongs par bgyis pa'i nyes tshogs bshags bgyis nas / /
ma mo khros pa'i kha rlangs dug mtshon nad / /
'brum chen dkar nag gag lhog be ge sogs / /
zhi zhing bzlog pa'i rnam bzhi 'phrin las kun / /
thogs pa med pa myur du 'grub par mdzod / /
dpal gyi lha mo 'khor dang bcas rnams kyis / /
rnal 'byor bdag cag dpon slob 'khor bcas la / /
mi mthun rkyen dang bar chad bzlog pa dang / /
zhi ba'i 'phrin las ma lus 'grub par mdzod / /
dpal gyi lha mo 'khor dang bcas rnams kyis / /
tshe dang bsod nams lung rtogs yon tan sogs / /
mthun rkyen legs tshogs lhun gyis grub pa dang / /
rgyas pa'i 'phrin las ma lus 'grub par mdzod / /
dpal gyi lha mo 'khor dang bcas rnams kyis / /
khams gsum ma lus dbang du bsdu ba dang / /
tshe bsod dbang thang thams cad rgyas pa dang / /
dbang gi 'phrin las ma lus 'grub par mdzod / /
dpal kyi lha mo'i 'khor dang bcas rnams kyis / /
rnal 'byor bdag cag 'khor dang bcas rnams la / /
bgegs dang bar gcod thams cad zhi ba dang / /
drag po'i 'phrin las ma lus 'grub par mdzod / /
dpal gyi lha mo 'khor dang bcas rnams kyis / /
'jig rten khams sun nad mug 'khrug rtsod sogs / /
mi mthun rgud pa tham @# / /
cad zhi ba dang / /
las bzhi'i 'phrin las ma lus 'grub par mdzod /
ces 'jig rten gyi khams kun bde thabs su dpal ldan lha mor las bzhi'i 'phrin las myur 'grub kyi smon tshig 'di bzhin shAkya'i dge slong blo bzang 'jam dpal rgya mtshos sug bris su bgyis pa'o / /
} ! oM /
grub pa'i dbang phyug rtsa brgyud bla ma dang / /
blo bzang rgyal ba'i dbang pos bka' bsgos bzhin / /
bstan pa skyong mdzad lha yi dge bsnyen che / /
'khor ba cas thogs pa med par gshegs su gsol / /
sprin dkar g.yo 'dra'i rdzu 'phrul rta yi steng / /
dar mdung mda' gzhu zhags pa 'dzin mdzad cing / /
dkar gsal dpa' brjid mdzes pa'i rnam 'gyur gyis / /
'phrin las bsgrub phyir gnas 'dir brtan par bzhugs / /
phyi nang gsang ba'i mchod pa'i sprin dkrigs shing / /
gser skyems bdud rtsi'i btung ba rgya mtshor bskyil / /
sha khrag gtor ma ri rab ltar spungs nas / /
drag btsan dgra lha'i rgyal po 'khor bcas mchod / /
'bar ba'i me nang bsangs rdzas stong phrag dang / /
dri zhim spos sna bsregs pa'i dud pa'i sprin / /
dbang sngon chu 'dzin mkha' la bsnyegs 'dra bas / /
gzhi gdag dge bsnyen chen po 'khor bcas bsangs / /
rnam 'dren thams cad gzigs pa'i spyan snga ru / /
dang por thugs bskyed sa bcu'i mthar son kyang / /
'brog gnas tshul bzung rma chen spom ra zhes / /
chos 'khor skyong mdzad srung ma khyod la bstod / /
dge ldan rnam par rgyal ba'i gling chen po / /
blo gsal mkhas mang nor bus yongs gang zhing / /
bshad sgrub 'dod dgu'i longs spyod phun tshogs brgyas / /
dar rgyas srid mtha'i bar du gnas par mdzod / /
lhag bsam dag pas tshul 'dir & / /
tshangs dang dbang po & / /
dge bsnyen chen po la sogs srung ma'i tshogs / /
g.yel ba med par & / /
oM b+dz+ra a mr-i ta kuN+Da li ha na ha na hUM phaT / /
oM sra b+hA was {sbyangs /
} stong ba nyid du gyur / /
stong pa'i ngang las b+h+rUM las rin po che'i snod yangs shing rgya che ba rnams kyi nang du gtor ma dkar gsum mngar gsum ye shes kyi bdud rtsi'i rgya mtsho chen por gyur / /
oM AH hUM /
{lan gsum brjod /
} na maH sarba ta thA ga ta a wa lo ki te oM saM b+ha ra saM b+ha ra hUM /
{lan gsum brjod /
} de bzhin gshegs pa rgyal ba rin chen mang la phyag 'tshal lo / /
de bzhin gshegs pa gzugs mdzes dam pa la phyag 'tshal @# / /
lo| /
de bzhin gshegs pa sku 'byams klas la phyag 'tshal lo / /
de bzhin gshegs pa 'jigs pa thams cad dang bral ba la phyag 'tshal lo / /
phun tshogs 'dod yon lnga ldan pa'i / /
bdud rtsi rgya mtsho'i gtor ma 'di nyid sa bdag sa'i lha mo / /
'dzam gling skyong ba spyi dang / /
khyad par bod khams skyong ba'i bstan ma bcu gnyis /
yul lha gzhi bdag /
stod mnga' ris skor gsum / /
smad mdo khams sgar gsum / /
bar dbus gtsang ru bzhi / /
sa phyogs / /
yul rigs / /
dgon gnas 'di nyid la gnas pa'i gzhi bdag dkar phyogs la mngon par dga' ba rnams la 'bul lo / /
rnal 'byor pa'i bdag cag dpon slob 'khor dang bcas pa rnams la nyin gsum gyi bya ra mdzod / /
mtshan gsum gyi mel tshe mdzod / /
'gal rkyen kun sol la mthun rkyen sgrubs / /
bsam pa'i don rnams yid bzhin du 'grub par mdzad du gsol / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnasm kyis / /
don rnams gang dag bsams pa kun / /
de dag thams ci rigs par / /
thogs ba med par 'byung gyur cig /
! {gser skyems 'bul ba ni /
} hUM /
rtsa brgyud bla ma mchog gsum byin rlabs dang / /
rang bzhin rnam dag chos dbyings bden pa'i mthus / /
'dod yon lnga ldan gser skyems rgya mtshor 'khyil / /
kun bzang mchod pa'i sprin ltar 'bar gyur cig /
oM AH hUM /
'dod yon lnga ldan gser skyems mchod pa 'di| /
bla ma yi dam mchog gsum ma lus dang / /
khyad par bcom ldan rdo rje 'jigs byed kyi / /
lha tshogs 'khor dang bcas la gus pas 'bul / /
bzhes nas 'jam mgon bla ma'i bstan pa la / /
nye bar 'tshe ba thams cad zhi ba dang / /
tshe rabs kun tu 'jam mgon bla ma yis / /
'bral ba med par rjes su 'dzin gyur cig /
khyad par 'gro la bu bzhin rtag brtse yang / /
ma rung 'dul phyir khro rgyal 'bar ba'i sku / /
ston mdzad nag po chen po phyag drug mgon / /
gser skyems & / /
'dod khams bdag mo k+Shi tra pA la sogs / /
srog gcod gnod sbyin dang gtsang ris kyi / /
dpal mgon dam can rgya mtsho'i grangs med dpung / /
gser skyems & / /
'dod yon lnga ldan gser skyems mchod pa 'di / /
chos skyong @# / /
ye shes span ldan ma lus dang / /
khyad par dam can chos kyi rgyal po yi / /
lha tshogs 'khor dang bcas la gus pas phul / /
bzhes nas gnod byed dgra bgegs ma lus pa / /
skad cig nyid la thal ba'i rdul du rlog /
srid zhi'i dpal 'byor legs tshogs ma lus pa / /
yar ngo'i zla ltar 'phel zhing rgyas par mdzod / /
'dod yon lnga ldan & / /
chos kyi rgyal po'i 'khor du gtogs pa yi / /
lo zla zhag dus rgyu ba'i lha rnams dang / /
khyad par yul 'di'i gzhi bdag rnams la 'bul / /
bzhes nas ru nga phrag dog ma mdzad cig /
gzhi byed kun tu bya ba ci byed kyang / /
chos ldan thams cad bsam pa yid bzhin du / /
'grub pa'i mthun rkyen stong grogs mdzad du gsol /
{ /
gser skyems 'di rnams rgyal dbang bskal bzang rgya mtsho'i gsung bcos lhad med ba'o / /
! {gser skyems ni /
} b+h+yoH srid gsum ma lus rdo rje dbugs gcig gis / /
'dren mdzad dpa' bo chen po khro bo'i rgyal / /
sgyu 'phrul rdo rje 'bar bas gdong brgya 'phro / /
'jam dpal bshin rje'i gshed po dgyes gyur cig /
chu gter klong nas dus mtha'i me 'phro ba'i / /
rdzong rnams skyong zhing dka' thub bzlog mdzad ma / /
rgyal kun yum gyur dmag dang zor gyi lha / /
'dod khams dbang mo bdud rtsi'i gser skyems bzhes / /
mi bsrun lha mo chu srin seng ge'i gdong / /
'jig rten khams kun 'gas byed gtum drag can / /
dug gi na bun 'brum gzer ser drag 'bebs / /
mkha' 'gro'i gtso zung klang khrag gser g.yur rol / /
rig byed gnam sa'i 'gyur ba'i gnas ri la / /
dbang byed mkha' 'gro mi bzad 'bar ba bzhi / /
srog rtsa'i lam phyung rak+tar sbyar ba'i gser / /
drag por khol ba'i ro brgya'i btung ba rol / /
bdud dang srin po gshin rje ma mo dang / /
gnod sbyin grul bum sde brgyad bye ba'i tshogs / /
gser skyems 'di bzhes bdag la sdang ba'i dgra / /
ma lus thal ba'i rdul phran bzhin du rlog /
srid gsum bdag mo 'khor bcas rin chen bcud / /
dgyes par bzhes mdzod bdag gi bsam pa'i don / /
kun kyang nyer 'tshe dang bral dus myur bar / /
bde blag nyid du 'grub pa'i 'phrin las mdzod / /
bka' drin 'khor med rtsa brgyud bla ma dang / /
dngos grub kun stsol 'jam dpal gshin rje bshed / /
'phrin las sgrub mdzad 'dod khams dbang phyug ma / /
gser skyems 'di bzhes bcol ba'i @# / /
las kun sgrubs / /
re ta'i nad gtong bran g.yog rnam pa bzhi / /
dus bzhi'i lha mo tshe ring mched lnga dang / /
bstan ma bcu gnyis 'khor tshogs rgya mtshor bcas / /
gser skyems & / /
tshe rabs du mar bsten pa'i dam can tshogs / /
pha mes rgyud nas 'go ba'i srung ma dang / /
dregs pa sde brgyad las gshin 'khor dang bcas / /
gser skyems & /
! /
rgyal ba kun gyi ye shes sgyu ma yi / /
cho 'phrul rnam par sprul pa las byung ba'i / /
lha mo gang gis sgrub pa'i nad gdon bgegs / /
kun tu zhi mdzad ma la phyag 'tshal lo /
{ /
lo gyon ma'i gzungs ni /
} oM pi shA tsi pa r+Na sha wa ri sarba rdzwa ra pra sha ma na ye swA hA /
! gang gi mtshan tsam 'dzin cing dran pas kyang / /
bar chad 'jigs pa kun las skyob mdzad ma / /
dri med bde ba chen po mchog stsol ba'i / /
lha mo 'od zer can la phyag 'tshal lo /
'od zer can gyi gzungs ni /
oM mA ri tsyi maM swA hA / /
! / /
blo bzang rgyal gnyis ma'i kha skong ni / /
myos rigs las 'khrungs kun mkhyen ngag gi dbang / /
blo bzang rin chen tshangs dbyangs rgya mtsho'i zhabs / /
blo gros bzang po'i 'gro la dam chos char / /
'bebs mkhas bskal bzang rgya mtshor gsol ba 'debs / /
rje btsun blo bzang rgyal ba gnyis pa yis / /
bstan pa'i dbang phyug 'jam dpal rgya mtsho'i zhabs / /
bzang po'i mdzad pa'i 'gro ba 'dren mdzad pa / /
skyabs gsum kun 'dus bla mar gsol ba 'debs / /
snyigs dus tsha zer brgya phrag gis mnar ba'i / /
rkang gnyis tshogs la bsil ba'i bde ba che / /
sbyin mdzad mdzad mkhas btsun bzang po'i 'od dkar can / /
blo bzang 'jam dpal rgya mtshor gsol ba & / /
blo bzang bstan pa'i 'byung gnas 'dod dgu'i gtar / /
ngag dbang chos 'byor nor bu'i 'od dkar zhing / /
srid zhi'i dbul phongs ma lus bsal mdzad pa / /
lung rtogs rgya mtsho'i mgon la gsol ba & / /
ngag la dbang 'byor blo bzang rnam '+p+yod kyi / /
'jam dpal snying po'i bstan 'dzin kun gyi gtso / /
mkhas btsun tshul khrims rgya mtsho'i mnga' bdag mchog /
rje btsun bla ma'i & / /
ngag gi dbang phyug bskal bzang rnam 'dren gtso / /
yongs rdzogs bstan pa'i gsal byed sgron me che / /
mkhas btsun bstan 'dzin rgya mtsho'i gtsug rgyan mchog /
rje btsun bla ma'i zhabs la & / /
ngag dbang blo bzang bstan pa'i khang bzang rtser / /
ngur smig rgyal mtshan sgreng @# / /
la mi 'phrog pa'i / /
mkhyen rab bzang po'i thugs rgyud legs gtams pa'i / /
'phrin las rgya mtsho'i mgon la & / /
ngag dbang blo gter bskal bzang thub dbang bstan / /
rgya cher dbyar gyi mtsho ltar spel ba'i slad / /
'jigs bral sa gsum dbang phyug phyogs kun las / /
rnam par rgyal ba'i sde la & / /
'jam dpal dpa' bo'i ngag la dbang bsgyur zhing| /
blo bzang ye shes rgyal bstan 'dzin pa la / /
rgya mtsho ltar zab srid gsum dbang sgyur mgon / /
mtshungs pa med pa'i sde la & / /
mgon khyod zhabs zung nas 'dur bskul byed /
rgyal kun ma'i kha skong ni / /
mkhyen brtse'i bdag nyid nas & & & zhabs brtan shog /
bla ma yi dam & de ltar bstod pa'i dge ba'i 'gro ba kun / /
mtshan nyid ldan pa'i dam pa'i rjes bzung ste / /
mdo rgyud tshig don kun rtogs thabs shes kyi / /
nyams len mthar son thams cad mkhyen rgyur cig /
bslab pa gsum ldan & & & & chos gos ngur smrig gi kha skong ni / /
nga yi bla ma & & & & skye zhing skye ba & & & & smon lam 'di dag & & & & dang po rgya chen & & & sogs bya /
thub dbang zhabs padma'i kha skong ni / /
dge legs yon tan & & & & zhes pa nas /
gsol ba 'debs / /
blo gros yangs pa'i skal bzang gdul bya'i tshogs / /
gtsug na bsod nams ye shes 'bras bu yi / /
legs dud rlung gi rgyal mtshan ltar bkra ba / /
dpal ldan bla & & & blo gros gzigs pa dri med kai la sha'i / /
sa 'dzin las 'ongs chos bzang gang+ga'i chus / /
yid can dri 'khrud skal ldan shing rta'i mdzod / /
dpal ldan ye shes dbang por & & rgyal ba kun las lhag pa'i bka' drin che / /
rje btsun blo bzang dpal ldan ye shes kyi / /
mchog gis sprul sku blo bzang mkhyen brtse'i gter / /
dpal ldan bstan pa'i nyi ma & / /
blo bzang rgyal kun 'dus pa'i dpal ldan zhing / /
theg gsum chos kyi sgra dbyangs sgrogs pa yi / /
snyan pa'i grags pa'i sa gsum kun khyab pa / /
bstan pa'i dbang phyug chen por gsol ba 'debs / /
blo ldan skal bzang pad tshal bzhad pa'i gnyen / /
thub bstan gsal mdzad chos kyi nyi ma che / /
dge legs 'od stong rnam par rgyal ba'i mgon / /
mtshungs med rje btsun bla mar gsol ba 'debs /
{zhes bcug /
!sgrol ma'i 'dod gsol mjug tu /
} m+com ldan 'das ma mchod byas pa / /
bdag gi dge ba ci mchis pa /
des ni 'gro ba ma lus ba / /
bde ba can du skye bar shog /
sku yi skyon spangs mtshan @# / /
dang dpe byad ldan / /
gsung gi skyon spangs ka la ping+ga'i dbyangs / /
thugs kyi skyon spangs shes bya mtha' dag gzigs / /
bkra shis dpal 'bar ma yi bkra shis shog /
ces sbyor /
! grub pa'i dbang phyug dpal ldan bla ma dang / /
bslu ba med pa'i skyabs gnas dkon mchog gsum / /
mthu ldan srung ma gnas gsum mkha' 'gro'i tshogs / /
dbyer med zhabs kyi padmo'i bka' drin dang / /
sras bcas rgyal ba'i rnam dkar dge tshogs bcas / /
tshul bzhin sgrub la mdun pa'i bsam pa yis / /
thub bstan rgya mtsho'i dpal du yun ring du /
gnas shing 'phrin las phyogs bcur rgyas par shog ! mdo sngags bshad sgrub bstan pa'i 'byung khungs 'dir / /
mkhas shing grub brnyes rgyun mi 'chad byon nas / /
'brel tshad don ldan dam pa'i skyes bu yis / /
sa chen padmo'i tshal bzhin mdzes gyur cig /
tshul khrims gtsang zhing mang du thos pa dang / /
byang sems 'byongs dang lta spyod gtsang ba sogs / /
blo bzang rgyal ba gnyis pa'i bstan pa la / /
bsre lhad med pa'i rnam thar 'khyongs par shog /
de nas nam mkha' zad par ma gyur pa / /
ji srid yid bzhin nor dang bum pa bzang / /
dpag bsam shing dang mchog gi rgyal mtshan ltar / /
'gro ba kun gyi re ba skor bar shog
