! gzhan yang 'di dag la /
zhes sogs kyi don ni /
rje 'di'i dga' ldan lha brgya ma'i rtsa tshig las kyang /
zhi rgyas dbang drag la sogs pa'i / /
rab 'byams las tshogs bsgrub tshul rnams / /
rgyud don man ngag tu shar ba'i / /
bshes gnyen dam pa'i zhal las shes / /
zhes gsungs pa ltar rgyud sde bzhi nas bshad pa'i zhi rgyas dbang drag gi las rab 'byams bsgrub tshul thams cad lha dang sku mdog dang /
phyag mtshan sogs bsgyur nas skabs 'dir nyams su blangs chog pa'i don yin 'dra yang /
bdag lta bus rgyas par 'chad ga la shes mdor bsdus mtshon byed ni /
'jam dbyangs chos skor las /
zhi ba dkar po pad dkar 'dzin / /
mchog sbyin skyabs sbyin phyag rgya can / /
bum chu me long la sogs te / /
zhes gsungs pa ltar /
lha sku mdog dkar po dang /
phyag mtshan padma dkar po /
bum pa dkar po bdud rtsi dkar pos gang ba /
dngul dkar gyi me long sogs bsnams pa dang /
phyag stabs mchog sbyin dang skyabs sbyin mdzad pa /
sku las bdud rtsi 'od zer /
rlung zhi ba la mar khu'i kha dog /
reg bya tsha ba /
ro mngar ba'i rnam pa can dang /
mkhris pa la bdud rtsi 'od zer kha dog dkar po /
reg bya bsal ba /
ro kha ba'i rnam pa can dang /
bad kan la bdud rtsi 'od zer kha dog sngon po /
reg bya tsha ba /
ro sgyur ba'i rnam pa can gyis de dag dang /
de dag gi rgyu las ngan /
rkyen nyon mongs lhag med du dag pa'i mos pa byed pa lta bu'o / /
de kha'i chos ldan gyi bzhed don 'grub phyir /
bla ma dkon mchog la gsol 'debs gang drag zhu ba lags /
gzigs rten bcas stabs shur du phul /

