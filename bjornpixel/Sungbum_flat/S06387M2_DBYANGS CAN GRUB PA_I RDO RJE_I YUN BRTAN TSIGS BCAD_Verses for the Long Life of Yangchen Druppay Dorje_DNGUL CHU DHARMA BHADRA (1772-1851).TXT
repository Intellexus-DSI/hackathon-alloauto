@# /
na mo gu ruSh+tsa tri rat+ne b+h+yaH bla ma yi dam mchog gsum thugs rje dang / /
mkha' 'gro dam ldan srung ma'i mthu stobs dang / /
bdag sogs dad ldan gdul bya'i mos gus kyis / /
yid smon re 'bras gegs med lhun 'grub shog /
rigs gsum kun 'dus blo bzang grags pa yi / /
thugs bcud mdo dang sngags kyi lung rtogs chos / /
bshad dang sgrub pas dbyar gyi mtsho chen ltar / /
'phel mdzad rje btsun bla mar gsol ba 'debs / /
mgon khyod sngon goms thugs bskyed lhag bsam mthus / /
dus 'dir rigs med bstan dang mar gyur 'gro'i / /
phan dang bde ba'i legs tshogs yar zla ltar / /
spel ba'i 'phrin las rgya che rgyun ring shog /
khyad par lha chos bdun ldan bka' gdams kyi / /
rnam thar padma'i sbubs ltar rab gtsang zhing / /
mkhas btsun bzang grub mdzad pa ji snyed pa / /
'jam dpal snying po'i 'gran slar 'os pra shog /
blo bzang chos kyi rgyal mtshan 'dzin pa bzhin / /
sku mched gsum gyi rnam thar legs bskyangs te / /
snyigs dus 'gro ba'i don du bgrang bya'i 'phreng / /
mang por zhabs pad 'gyur med rab brtan shog /
'jig rten spyi dang khyad par gangs can gyi / /
mu khyud mdzes par bstar ba'i zhing khams 'dir / /
nad yams mu ge 'khrug rtsod mi 'byung zhing / /
bde skyid rdzogs ldan dpal la spyod par shog /
don dam chos dbyings spros pa'i mtha' dang bral / /
kun rdzob rgyu 'bras bslu ba med pa yi / /
skyabs gsum byin rlabs bden pa'i mthu stobs kyis / /
gang bsam 'bad med lhun grub bkra shis shog /
ces rang dbon dbyangs can grub pa'i rdo rje'i yun brtan tshigs bcad 'di bzhin dgos zhes /
se ra bla @# / /
ma sngags ram pa nam mkha' bstan skyong /
chos mdzad skal bzang byang chub /
dge slong bstan 'dzin bkra shis bcas nas nan bskul mdzad dor /
d+harma b+ha dras g.yar khral du sbyar ba'o /
