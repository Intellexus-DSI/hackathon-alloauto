! yum gyi drag po'i bzlas dmigs ni /
dbyangs can ma'i thugs ka'i pad zla pi wang shes rab kyi 'khor lo dang bcas pa 'od du zhu nas nyi ma'i dkyil 'khor gyi dbus su rdo rje sngon po rtse lnga pa gyen 'greng gi lte bar hUM yig sngon po dang /
rdo rje mtha' skor du oM badzra bait+ta lI A gats+tsha A gtsatsha hA dzaHswahA /
zhes pa'i sngags 'phreng kha dog mthing gas bskor ba la dmigs nas bzlas pas /
sa bon sngags 'phreng dang bcas pa las 'od zer 'phros pa'i sne la rdo rje ro langs ma yab bcas dpag tu med par ba spu'i sgo nas spros /
yab yum gyi sbyor mtshams nas byang sems dkar dmar gyi rgyun babs pas /
pha ma sems can rnams kyi rgyud kyi sdug bsngal dang dgra sogs la dmigs nas mi bzod cing gnod pa bya bar 'dod pa'i zhe sdang dang /
zhe sdang gi kun nas bslangs te bsags pa'i las ngan dang /
las ngan gyi 'bras bu'i sdug bsngal sogs lus sems kyi sgrib pa thams cad sbyangs /
lus rdo rje ro lengs ma yab bcas kyi sku dang /
sems chos thams cad kyi gnas tshul stong pa nyid mngon sum du rtogs pa mthar thug pa'i chos kyi dbyings kyi ye shes la bkod pa rnams tshur 'dus te sa bon sngags 'phreng dang bcas pa la thim par bsam pa yang yang bya'o / /

