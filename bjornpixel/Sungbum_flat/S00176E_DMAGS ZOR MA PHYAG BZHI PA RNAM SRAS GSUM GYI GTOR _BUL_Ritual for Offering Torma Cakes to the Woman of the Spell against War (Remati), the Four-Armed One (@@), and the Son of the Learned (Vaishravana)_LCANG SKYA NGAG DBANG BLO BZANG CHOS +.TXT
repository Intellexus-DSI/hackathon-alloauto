@# / /
dmags zor ma phyag bzhi pa rnam sras gsum gyi gtor 'bul / / / /
@## / /
na mo gu ru b+h+ye /
dus rgyan du dmags zor ma /
phyag bzhi ba /
rnam thos sras rnams la mchod gtor 'bul bar 'dod pas /
mchog gtor rnams sngags drug phyag rgya drug dang 'bru gsum lan gsum gyis byin gyis rlabs la /
bde chen ngang las rang nyid yi dam lhar / /
gsal ba'i thugs kha'i hUM gi 'od zer gyis / /
rang bzhin gnas nas dmag zor rgyal mo dang /
bya rog mtshan can rgyal chen rnam th+so sras / /
'khor bcas thogs pa med par spyan drangs te / /
mdun gyi nam mkhar dgyes bzhin bzhugs par gyur /
zhes spyan drangs /
yan lag brgyad ldan dag byed chu gnyis dang / /
rab mdzes me tog dri zhim bdug pa'i spos / /
kun gs+la sgron me lus sems tim byed dri / /
ro mchog zhal zas sgra snyan 'dod yon lnga /
rgyal srid sna bdun bkra shis rtag rdzas sogs / /
dngos bshams yid spral nam mkha' gang bas mchod / /
ces mchod pa dbul /
ro brgya'i bcud ldan bza' bca' sna tshogs dang / /
sha khrag gtor ma ri rab lta bur spungs / /
'o zho sprang rtsi rgya ja 'bru bcud kyi / /
btud ba'i bdud rtsi rgya mtshor bskyil te 'bul /
namH sarba ta thA ga ta a wa lo ki te oM sam+b+ha ra s+m+b+ha ra hUM /
lam gsum mam bdun gyis gtor ma 'bul /
oM ar+g+haM nas shap+ta pra tI ts+tsha swA hA'i /
bar gyis mchod /
sbrin gyi shugs 'chang ser steng /
rab khros srin mo'i gzugs can be con dang / /
thod khrag bsnams pas bstan dgra tshar gcod pa / /
gdod can gnyis sogs 'khor dang bcas la bstong / /
dbugs bral bral bsnol ba'i steng du mi sdug pa'i / /
gzugs can be tsa'i 'bras bu khrag gang thod / /
ral gri rtse gsum 'dzin pas sgra bgegs 'joms / /
bya rog gdong sogs 'khor dang bcas la bsted / /
rab 'bar gdong lda'i steng du gnod sbyin gyi / /
gzugs 'chang rgyal mtshan ne'u le bsnams pa yis / /
sgrab pa po la sngos grub char 'bebs pa / /
rta bdag brgyad sogs 'khor dang bcas la bsted /
ces pas bstod pa bya /
bstan bsrung mthu stobs bdag po khed rnams kyis / /
bstan la gnod pa'i dgra bgegs tshar gcod cing / /
bstan 'dzin 'phrin las sku tshe spel pa yis / /
bstan pa phyogs mthar dar zhing rgyas bar mdzod /
@# / /
bdag cag rnams kyi nyer 'tshe thams cad zhi / /
tshe dpal stobs 'byor dge legs phun tshogs rgyas / /
snod bcud yon tan ma lus dbang du bsdus / /
gnod byed dgra bgegs drag pos tshar tshong la / /
chos ldan bsam don yid bzhin 'grub pa dang / /
mtho ris dpal la spyod pa'i rten brgyud nas / /
bsod nams ye shes tshogs gnyis rab bsags te| |myur du kun mkhyen 'thob pa'i 'phrin las mdzod / /
ces 'phrin las bcol /
bris sku sogs rten yod na /
'dir ni gzugs dang lhan cig tu / /
'gro ba'i don du bzhugs nas kyang / /
nad med tshe dang dbang phyug dang / /
mchog rnams legs par brtsal du gsol / /
zhes brtan bzhugs bya /
rten med na /
khyed kyis sems can don kun mdzad / /
rjes su mthun pa'i dngos grub bstsal| |sangs rgyas yul du gshegs nas kyang / /
slar yang 'byon par mdzad du gsol / /
badzra muH zhes gshegs gsol bya /
nyin mo bde legs mtshan bde legs /
zhes sogs shis pas brgyan par bya'o / /
ces pa 'di ni dmag zor rgyal mo / /
mgon po phyag bzhi pa /
rgyal chen rnam sras gsum la mchod gtor 'bul tshul 'khyer bde ba zhig gyis zhes /
cing gir gnam gyi rigs las su ju mi chi se chen ching dbang tshe brtan don 'grub kyi yum chen rigs rus phun sum tshogs shing rnam dkar gyis bsam sbyor ma gtab zang mo dang mtshungs pa'i dpon mo ngag dbang bsod nams kyis bskul ba'i dor snyoms las ngag dbang blo bzang chos ldan gyis 'jam dbyangs go ma'i rgyal khab kyi bod chos lha khang du grags par sbyar ba'i yi ge ba ni rab 'byams smra ba blo bzang nyi ma'o / / / / / /

