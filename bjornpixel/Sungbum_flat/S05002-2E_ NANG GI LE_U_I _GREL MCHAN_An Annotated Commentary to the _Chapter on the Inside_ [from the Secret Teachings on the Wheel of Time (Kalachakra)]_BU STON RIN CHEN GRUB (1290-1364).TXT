@# / /
nang gi le'u 'i 'grel mchan bzhugs so / /
@# / /
dpal dus kyi 'khor lo la phyag 'tshal lo / /
gang zhig chen po'i mi rnams smin par bya ba'i don du mngal ni 'dzin pa 'di mdzad cing / /
srid pa'i 'ching ba las dang nyon mongs pa las nges par grol yang srog chags rnams kyi da mkha'i lam la 'god pa'i don /
gyi slad du srid pa 'dzin pa /
ste / /
sna ri bong stag dang seng ge la sogs pa /
tshogs skyes rabs phreng ba yon tan dang ldan sems can don gnyer skal ba dang ldan pa /
tshogs gnyis rdzogs las myang 'das brnyes kyang myang 'das la mi gnas par skal ba ji lta bar /
rnams kyis mthong gyur pa / /
dang po'i sangs rgyas rdzu 'phrul che sprul sku sna tshogs kyis sems can gyi don mdzad pa'i ldan spyod pa dag ste skyob pa de la phyag 'tshal lo / /
shA kya gang la btud na bdud la sogs pa'i ri dwags skrag par byed pas na seng ge de 'gal ba ltar snang yang mi 'gal bas sems can rnams kyi rgyun skyong zhing /
bzhin gshegs / /
dpal ldan rdo rje sems dpa' gnyis med ye shes la / /
btud de gang gis btud na /
pad ma dkar po dpal / /
bdag gis so / /
'jam dpal gyis ni bskul gyur cing / /
bde bar gshegs pas lung bstan pa / /
las so / /
'gro gang gi 'brin la snying rje'i bdag nyid can / /
'jig rtsom pa po @# / /
rten mgon po bdag gis ni / /
'o / /
nang gang na rgyud kyis gi le'u yi 'grel bshad bri / /
~ 'dir gnas kyi khyad par dpal dus kyi 'khor lo'i dkyil 'khor gyi khang pa'i shar sgo'i mtha' dpal ldan rin po che'i khang bzang chen por rin po che'i seng ge'i khri la bzhugs pa /
nyi zhu ba byed pa'i khyad par ma'i shing rtas gsol ba btab par gyur pa /
bcom ldan 'das 'jam dpal gyi sprul pa'i sku /
mi'i dbang po grags pas chos kyi khyad par nang gi le'u bstan pa'i don du /
mchog gi dang po'i sangs rgyas las brjod bya'i don bcom ldan 'das shA kya thub pa la ston pa po'i khyad par zla ba bzang pos gsol ba btab pa rjod byed tshigs su bcad pa dang pos gsungs pa 'di lta ste / /
~ mi rgyud gang las bsdus na shes sna tshogs tshad ni gang dag rgyal ba skyed mdzad khyod kyis bstan pa rnams kyang bdag gis te / /
slar yang bdag ni nyan par 'tshal lo srid pa gsum po mtha' dag lus kyi dbus su ji ltar lags / /
zla ba bzang po'i tshig dag gsan nas bde bar gshegs pas legs shes bya ba byin nas rab gsungs te / /
sems can rnams ni thar pa'i slad du mchog gi thugs rjes sna tshogs tshad rnams /
dag kyang lus la'o / /
! rgyud 'dir nang gi le'u la rjod byed mi shes zhes pa la sogs pas brjod bya /
gsol ba 'debs pa po dang /
ston pa po bsdus pa'i tshigs su bcad pa /
yang dag par sdud par mdzad pa po 'jam dpal gyis dpal dus gyi 'khor lo'i bsdus pa'i rgyud las bstan pa ni spyan ras gzigs dbang phyug bdag gis dgrol bar bya'o / /
'dir lus kyi dbus su sna tshogs tshad ni mi shes bsdus rgyud te rgyal ba skyed mdzad /
ces pa ni /
rdo rje sems dpa' shA kya thub pa /
sgrib pa med pa'i phung po lnga po /
rnams skyed par mdzad pa ni rgyal ba skyed mdzad yin pas /
de la 'bod ste /
kye rgyal ba skyed mdzad khyod kyis phyi rol du sna tshogs tshad ni gang dag bstan pa de dag nang lus la ji ltar 'gyur ba /
mi shes so / /
de'i phyir skar yang zla ba bzang po bdag ni nyan par 'tshal lo srid pa gsum po mtha' dag lus kyi dbus 'jig rten gyi khams dang gza' skar dang lha yul la sogs /
su ji ltar te rnam pa gang gis 'gyur zhes pa'o / /
de nas zla ba bzang po'i gsol ba 'debs pa'i tshigs dag gsan nas bde bar gshegs pas zla ba bzang po la legs shes bya ba byin nas rab tu gyur pas gsungs pa /
sems can rnams ni thar pa'i slad du mchog gi thugs rjes sna tshogs tshad rnams dag kyang lus la'o / /
kyang yig gis 'dus pa la sogs pa /
rgyud gzhan thams cad @# / /
kyang nang lus kyi dbu ma'i dbugs /
la gsungs so / /
le'u gnyis pa bstan pa'i slad du gsol ba 'debs pa po dang ston pa po bsdus pa'i mdor bsdus so / /
! bstan pa'i tshigs su bcad pa gsungs pa /
sa zhes pa la sogs pa'o / /
'dir lus nang du phyir rol gyi sa la sogs pa srid pa gsum gyi tshad /
mtha' dag rang tshang bar de rnams kyi rang gi yi ges shes par bya ste /
so las byung ba'i yi ge rnams kyis sa shes par bya'o / /
mchu las byung ba rnams kyis chu'o / /
spyi bo las byung ba rnams kyis me'o /
rkan las byung ba rnams kyis rlung ste /
sa dang chu me rlung rnams so / /
rdo rje ste glog ni /
slar yang spyi bo las byung ba rnams kyis so / /
lha yi gzhu ste 'ja' tshon ni /
so las byung ba rnams kyis so / /
rlung bcu po rnams /
khyim gyi 'khor lo zhag sum brgya dru cu tshes gyi kha /
ni / /
a la sogs pa dang ka la sogs pa mtha' dag gis so / /
zla ba sku ni thig les so / /
nyi ma gsung ni rnam par bcad pas so / /
sgra gcan thugs ni dbyangs med pa'i gsal byed kyis so / /
lhun po rang gi ni ming gi yi ges so / /
gdengs can rnams kyi gnas ni sa 'og oM sku rdo rje yig gis so / /
mi yi gnas te mi yi 'jig rten sa steng ni gsung rdo rje AH yig gis so / /
lha'i gnas te mtho ris sa bla ni thugs rdo rje hUM dang po shes par bya ste dper na lhun po'i skad la me ru zhes pa'i ma yig gis lhun po shes par bya ba bzhin no / /
yig gis so / /
'khyog po bkra shis la sogs pa'i gza' bcu po rnams ni g.yas dang g.yon gyi sa bon yi ge sngar brjod pa rnams kyis so / /
'pho ba phyi rol gyi ni /
bcu gnyis sde pa ring thung bcu gnyis kyi dbye ba rnams kyis te /
zla ba bcu gnyis po yang de bzhin no / /
phyogs nyi shu rtsa bzhi ni sde pa drug phyed kyi dbye ba rnams kyis so / /
nyin dang mtshan mo sum brgya drug cu tshes rnams ni ka la sogs pa dbyangs dang bcas pa sngar le'u dang por brjod pa rnams kyis te mdor na phyi rol gyi chos mtha' dag lus kyi dbus su tshang bar rnal 'byor pas shes par bya'o / /
rnam phyir 'jig rten gsum /
nang du nyi zla mun pa'i lam /
gsum khyab bdag sems kyi rdo rje can gyis bde ba chen pos gnas shing bgrod pa rnal 'byor pa yis stong pa'i dbye bas so / /
sngar brjod pa'i rim pas bcom ldan 'das rdo rje sems dpa' 'dod pa dang gzugs dang gzugs med pa'i rang bzhin rnam pa gsum gyi bgrod pa yang rnam pa gsum ste /
bde rdo rje sems dpa'i ngo bo ba chen pos srid gsum la sogs la /
thams cad kyi bdag nyid la gnas pa'i phyir ro / /
de yang bde ba chen po stong pa'i dbye bas so zhes pa ni /
byang chub kyi sems kyi thig le bzhi'i dbye bas shes par bya'o / /
lus la sna tshogs bsdus pa'i mdor bsdus kyi nges pa'o / /
! da ni mi'i lus skyed pa la rgyu dang 'bras bu'i tshogs pa bsdus pa'i tshigs su bcad pa gsum pa gsungs pa /
lus shes pa la sogs pa ste /
lus 'di sku gsung thugs ye shes bzhi dang sems kyi gnas skabs bzhi la ni khams kyi tshogs shes pa ni /
spu nam mkha' dang pags pa rlung dang khrag me dang sha chu dang rus pa sa dang rkang la thams cad kyi dwangs ma khu ba ye shes sogs pa'i khams kyi tshogs su 'gyur te /
mtha' dag ro drug zos shing 'thung ba dag las shes pa sbyang gzhi ni sa lan tsha dang chu mngar ba dang me tsha ba dang rlung kha ba dang nam mkha' bska ba dang ye shes skyur ba ni ro drug ste /
'di dag zos shing 'thung ba'i dbang gi spu la sogs pa'i khams kyi tshogs su 'gyur ro / /
ro drug @# / /
rnams kyang 'byung ba las te zhes pa ni ro drug tu yang sa dang chu dang me dang rlung dang nam mkha'i ro rnams las 'gyur rol / /
'byung ba'i tshogs kyang nam mkha'i la'o zhes pa ni sa dang chu dang me dang rlung dang ro'i tshogs ni nam mkha'i khams sngar brjod pa'i ma 'byar ba rdul phra rab kyi chos la 'gyur ro /
'dzin par byed pa'i sems /
stong pa la ni ye shes gzung bya sems kyi snang ba /
rnam par bsres pa ro gcig tu zhes pa ni /
'dir lus la khyab par bya ba khams kyi tshogs dang khyab par byed pa'i sems stong pa /
'brel pa kun rdzob kyis nges par gnas pa gang yin pa sems can thams cad kyi lus la rnam par shes pa'o / /
de se pas nyid ni stong pa ste stong pa nyid kyi don dam pa'i bden pas lus la khyab bya khyab byed kyi 'brel ba med kyang /
gzugs la bsgoms pa'i stobs kyis 'dzin par byed pa'i sems stong pa gzung bar bya ba sems kyi snang ba ye shes la rnam par bsres pa ni dbyer med pas ro mnyam 'gyur med rtag par yang 'gyur te /
'dir rtag pa ni sgrib pa med par brjod do / /
de la /
kun rdzob tu khyab bya /
'byung ba'i khams kyi tshogs la gnas /
pa'i khyab byed /
zhi ba bde ba chen po rdo rje sems dpa' rnam gsum srid pa la gnas pa de rang gi lus la rnal 'byor pa rnams kyis rig par bya'o / /
'dir nang gi le'u la tshigs su bcad pa 'di ni mdor bsdus pas rnam par phye ste /
'chad par 'gyur ba'i ye shes le'ur mchog tu mi 'gyur ba'i ye shes grub pa las rgyas par brjod par bya'o / /
lus skyed pa la rgyu dang 'bras bu tshogs pa'i nges pa'o /
! mngal 'dzin dang sdud pa la sogs pa gsungs pa /
sa bon zhes pa la sogs pa ste /
'dir dbang po gnyis kyi sbyor ba las gsang ba'i pad mar lhung ba'i khu ba dang b+ha ga'i khra gang yin pa de ni sa bon zhes brjod do / /
de ltar phyi'i chos nang du tshang tshul dang /
nang lus kyi tshogs pa gnyis kyis nang le'i don mdor bstan nas /
rgyas par bshad pa la gnas pa bco brgyad las dang po sa bon de ni 'dzin mas 'dzin te /
gsang ba'i pad ma la sa'i khams gang yod pa de yis 'dzin no /
so zhes pa'i don to / /
pad mar gnas pa zhes pa ni gsang ba'i pad mar gnas pa'o / /
gsang ba'i pad ma de las chu yis sdud do / /
phyi nas ni me yis smin par byed cing zhes pa ni /
sa bon de chu yis rab tu bsdus pa'i sa bon 'di me yis rab tu smin par byed do / /
ro dang ro ni za bar bye de zhes pa ni /
ro drug po ma yis zos pa dang 'thung pa gang yin pa'i ro dang ro de dag me yis za ste smin par byed do / /
sa bon 'di'i 'phel ba rlung gis byed do / /
nam mkha' stong pa dag kyang sa bon 'phel ba'i mngon du go skabs sbyin par byed do / /
mi yi bdag po zhes pa ni 'bod pa'o / /
dus mngal du skye ba'i las kyi dbang de ltar 'grub pa ste /
de ltar rim pa de dag gis nya la sogs pa gnas skabs bcu grub ste mngal rdzogs par 'gyur ro / /
lha yi gnas skabs rnams byed do / /
zhes pa la /
bskyed rim la nus ma du ba la sogs pa lha'i gnas skabs bcu po de dag byed pa nang lus la /
ni mngal dang byis pa dang gzhon nu ma la sogs pa'i khyab 'jug gi 'jug pa bcu dang cha mthun pa'am /
gnas skabs bcu po rnams te /
btsa' bar 'gyur ba'i dus dang byis pa la sogs dus dag tu yang ngo zhes pa ni mngal 'dzin pa'i nges pa'o / /
! sa bon gyi rang khams kyi bya ba gsungs pa /
tshe'i mtha'i mdo las /
'tsho ba'i gnas skabs bcu ni /
byis pa gzhon nu lang tsho spro ba dang ldan zhing nyams stobs dang ldan pa /
spobs pa dang ldan zhing shes rab dang ldan pa /
chos lugs khong du chud pa /
rgan rabs su bskur ba /
rgas 'khogs pa /
tshe'i mthar thug pa dang bcu'o / /
zhes dang /
dga' po mngal gnas las /
dga' po tshe lo brgya thub pa de yang gnas skabs bcu dang ldan par 'gyur te /
dang po byis pa'i gnas skabs te nyams chung zhing gan rkyal du nyal bar byed do / /
gnyis pa ni gzhon nur gyur pa ste byis pa ni rtsed mo la dga' bar byed do / /
gsum pa ni lang tsho la bab pa ste 'dod pa'i bde ba rnams myong bar byed do / /
bzhi pa ni mthu dang ldan par 'gyur ba ste dpa' zhing stobs dang ldan pa yin no / /
lnga pa la ni @# / /
dar la bab pa ste shes rab kyi spobs pa dang ldan pa yin no / /
drug pa la ni yongs su rdzogs pa ste dran pa ldan zhing /
spyod pa la mkhas pa'i rigs can yin no / /
bdun pa ni mthar gyis rgas pa ste /
chos kyi gzhung lugs rab tu shes pa yin no / /
brgyad pa ni rgas pa gyur pa ste /
bya ba mang po rnams la mthu chung bar gyur pa yin no / /
dgu pa ni shin tu rgas pa ste ci yang mi nus pa yin no / /
bcu pa ni lo brgya pa ste 'chi ba'i gnas skabs gang yin pa'o / /
zhes so / /
sa bon dag gi zhes pa la sogs pa ste /
'dir sa bon khu ba dang khrag gi sa gang yin pa des gsang ba'i pad ma la gnas pa'i ro drug po rnams zos nas lus bskyed pa la gsal bar lci zhing sra ba nyid byed do / /
chu ni de bzhin gsher ba nyid byed do / /
me ni zos pa'i ro rnams smin par byed do / /
rab mchog rnam pa bcu'i rlung srog la sogs pa dag ni sa bon 'di'i lus la 'phel bar byed do / /
'phel ba dag la slar yang nam mkha' nyid ni go skabs sbyin byed dngos po skye ba'i dus las de ltar sngar brjod pa'i cho gas skyed pa ste sna tshogs dngos po du ma dag gis lus bcas sgra dang yid dang zhes pa ni lus dang ngag dang sems so / /
nus pa rnams ni du ba la sogs pa gnas skabs bcu ste /
lus dang ngag dang sems kyi chos can rnams spro bar byed do / /
zhes pa ni sa bon gyi khams kyi bya ba brjod pa'o / /
!gsang ba zhes pa la sogs pas nang gi sems rdo rje 'dzin pa khyab 'jug gi gnas skabs bcu gsungs te /
'dir gsang ba'i pad mor khrag gi nang du gang tshe lhung ba'i byang chub sa bon zhes pa ni khu ba ste /
srog dang bcas pa ni kun gzhi rnam par gnas pa gnyis pa zhes pa ni sa bon gyi khams kyi bya ba brjod pa'o / /
shes pa dang bcas pa /
gang gi tshe gsang ba'i pad mar lhung ba de'i tshe gnas skabs bcu'i mtshan nyid du 'gyur ro / /
! gnas pa bzhi pa de rnams las mngal gyi nang du nya dang rus sbal dang phag gi gnas skabs gsum du 'gyur ro / /
de bzhin btsa' ba'i dus su gcig ste mi'i seng ge'i gnas skabs so / /
byis pa'i dus dag tu yang rnam pa gnyis te /
so skye ba'i bar ni mi'u thung gi gnas skabs so / /
so skyes nas so lhung ba'i bar ni dgra sta rA ma'i gnas skabs so / /
gzhon nu lang tsho dag la gzhan zhes pa ni so lhung ba nas lo bcu drug gi bar du rgyas pa dang po rA ma'i gnas skabs so / /
de bzhin du lo bcu drug nas skra dkar skyes pa'i bar ni rgyas pa gzhan nag po'i gnas skabs so / /
skra dkar skyes nas 'chi ba'i nyin zhag gi bar ni sangs rgyas kyi gnas skabs so / /
'chi ba'i nyin zhag la 'byung ba thams cad gcig tu 'dres par gyur pa nyid kyi phyir lus la rigs ldan gyi gnas skabs su 'gyur te /
rgan po nyid sangs rgyas la zhi ba gcig ste mngal skyes rnams kyi srid pa 'chi ba nyid ni mtha' ma'o zhes so / /
gnas skabs bcu'i nges pa'o / /
nya gnas pa gsum pa zhes pa la sogs pas nang la sems rdo rje 'dzin pa khyab 'jug gi bya ba gsungs te /
'dir nya'i dngos po la byang chub kyi sems rdo rje 'dzin pa khyab 'jug ni nya dbyibs nar ba'i rnam par rigs ldan no /
'gyur te /
nyin zhag 'ga' ni dus kyi nyin zhag gi bar du'o / /
de nas rus sbal gyi dngos po la ni yan lag lnga 'bur ba rus sbal gyi dngos por 'gyur te /
yang yig gis dus gzhan gyi nyin zhag gi bar du'o / /
khu khrag 'dres pas nya ro hi ta ltar kha dog dmar po /
phag pa'i dngos po /
drug po re re la zla ba gnyis gnyis yod pas zla ba gnyis byang chub kyi sems khyab 'jug de'i skye mched nyi ma ste skye mched bcu gnyis par 'gyur te /
gsum pa'i dus kyi nyin zhag gi bar du'o / /
de phag yin pa de bzhin du zla ba bdun pa nas skye ba'i nyin zhag gi bar du phag pa'i dngos po'o / /
de nas /
mi'i seng ge'i dngos po la rab tu skye bar 'gyur te /
lag pa dag gis skye gnas rnam par 'byed pa'i phyir ro / /
mi'u thung gi dngos po la ni sngar brjod pa'i byis pa'i dngos por 'gyur ro / /
dgra sta rA ma la yang mi bdag gnyis te sum cu rtsa gnyis kyi so rnams 'byung bar 'gyur ro / /
@# / /
rA ma'i dngos po la ni ltung par 'gyur ro / /
byang chub kyi sems khyab 'jug de nyid nag po'i dngos po la ni gsal bar sgyu dag byed ces pa sgyu ma byed par 'gyur ro / /
sangs rgyas kyi dngos po la yang zhi ba dang sems can rnams la brtul zhugs nges par byed do / /
rigs sa la sogs pa'i khams thams cad rnam shes su thim pa ldan la ni 'chi bar 'gyur rigs ldan gyi dngos po la sngar brjod pa'i tsho gas 'chi bar 'gyur ro zhes pa ni 'jug pa bcu'o / /
'dir phyi rol tu nya la sogs pa'i lo rgyus tshangs pa'i drang srong gdug pa rnams kyis byis pa rnams bslu ba'i slad du bkod pa gang yin pa de ni dmyal ba thob pa'i rgyu ste /
de dgag pa ni /
'chad par 'gyur ba mchog tu mi 'gyur ba'i ye shes grub pa las rgyas par brjod par bya'o / /
! khu gnas pa drug pa ba zhes pa la sogs pa'i ma'i mngal na gnas pa'i khu ba dang rdul dag gi rnam par 'gyur nang gyi skye bdun dang mdzod drug ba mngal bzung ba nas brtsams te btsa' ba'i mthar thug pa gsungs so / /
'dir skye ba'i lus la mdzod drug tu 'gyur te /
khu ba la zhes pa lnga pa'i don la bdun pa ste de las mdzod gsum du 'gyur te rkang du 'gyur ba dang /
rus par 'gyur ba dang /
rgyus pa ste chu rgyus rnams su 'gyur ba'o / /
rdul las mdzod gsum ste pags pa dang khrag tu 'gyur ba dang shar 'gyur ba ste /
gang gi phyir brjod pa'i rdo rje snying 'grel las /
bza' dang btung dang ro drug rnams / /
kun tu zos shing 'thung ba dang / /
zhu ba las ni skye ba'i bcud / /
dang po'i skye ba der brjod do / /
de nas de la khrag skye ba / /
skye ba gnyis phar gsal ba yin / /
de las sha skye gsum pa yin / /
pags pas seng ba bzhi pa yin / /
rtsa rnams skye ba lnga pa yin / /
rus pa skye ba drug pa yi / /
rkang skye ba ni bdun pa nyid / /
mdun du 'jug pa de yin te / /
rten can de nyid sbyor ba dang / /
mdzod drug po nyid rigs su brjod / /
ces so / /
sa bon gyis rab tu bskyed pa'i phyir ro / /
! 'dir mngal du zla ba gcig gi bar du khrag dang sa bon bdud rtsi lnga'i ror gyur pa rab tu skye'o / /
phyi nas sa bon myu gu zhes pa ni /
de nas zla ba'i mjug tu byang chub kyi sems myu gur gyur pa'i snying ga'i go skabs su rnam pa bcu'i rtsa srog la sogs pa'i rlung rnams kyi rten du 'gyur te /
de dag kyang shin tu phra ba ste skra'i tshad ngo / /
lte ba la ste lte ba'i phyogs su brgyad pa brgyad dbyug gu drug cu rtsa bzhi rgyu bar bya bar 'gyur ro / /
ma rtsa bar dngos su ma gsungs kyang khyim gyi 'pho ba bcu gnyis kyi dbang gis drug cu rtsa bzhi po rnams kyi rten du gyur pa'i rtsa shin tu phra ba bcu gnyis su 'gyur te /
de bzhin du lte ba'i rtsa sngar brjod pa de dag thams cad ni shin tu phra ba'o / /
rkang lag gdong gi gnas kyi rgyu'i slad du gyen du bskyong par byed pa ste /
rkang lag gdong gi gnas rnams su bskyod pa'i ste skye ba mthu de las /
zla ba gnyis pa rdzogs par gyur pa'i rjes la 'dir ni rkang lag gdong gi mtshon pa cung zad do / /
'dir dang po nya yi gnas skabs kyi nyin zhag zla ba gnyis 'das par gyur pa na rus sbal gyi gnas skabs la gdong dang rkang pa dang lag pa'i gnas rnams su 'bur po lngar 'gyur ro / /
lag pa rkang pa mgrin pa dag gi mgo bo mnyam par 'gyur te rus sbal lo / /
phra mo'i rtsa gzhan rnams ni zla ba bzhi pa rdzogs par gyur pa na rkang lag gdong dang mgrin pa dag gi phyogs su rkang pa dang lag pa rnams kyi tshigs kyi rtsa drug dang gdong gi ste dpral ba mgrin pa la lhan cig skyes pa dang longs spyod rdzogs pa'i rtsa shin tu phra ba rnams su 'gyur te /
rus sbal gyi gnas skabs so / /
! zla ba lnga pa la ni phag gi dngos po la sha dang khrag dang rus pa mkha' ro bsreg za zhes pa ni /
rus pa sum brgya drug cu ste /
tshigs rnams kyang de snyed do / /
zla ba drug la yang ste yaM yig gis phag pa'i dngos po la sha dang khrag tu 'gyur ro / /
tshor bar 'gyur te bde ba dang sdug bsngal yang rig go / /
dga' bo mngal gnas las /
mgo thod rus pa dgu 'dus shing / /
'gram pa'i rus pa gnyis 'brel te / /
so ni sum cu rtsa gnyis ldan / /
de yi rtsa ba'ang de bzhin no / /
rna rtsa gnya' ba'i rus pa dang / /
rkan dang rna yi rus pa dang /
thang @# / /
dang mid pa'i rus pa ni / /
bsdus na rus pa ni nyi shu yod / /
mig la rus pa bzhi yod de / /
phrag pa byin pa zung gnyis yod / /
lag pa gnyis dang sor mo rnams / /
bsdus na rus pa lnga bcu yod / /
ltag rgyab rus pa brgya yod de / /
sgal tshigs la ni sum cu gnyis / /
'di dag kun la rtsa yod pas / /
'di yi grangs ni cha bzhir 'gyur / /
rtsib logs g.yas pa'i rus pa ni / /
phan tshun 'brel ba bcu gsum yod / /
rtsib logs g.yon 'brel skye ba yi / /
rus pa dag ni bcu gsum yod / /
rus pa'i lu gu rgyud 'di dag /
gsum gsum dag ni phan tshun 'brel / /
gnyis gnyis dag ni tshigs ldan te / /
lhag ma gzhan ni 'brel pa med / /
g.yas g.yon brla ni gnyis po la / /
bsdus na rus pa lnga bcu yod / /
lus nang 'brel pa'i rus pa ni / /
bsdoms na sum brgya drug cu yod / /
ces so / /
mngon par shes pa'i stobs kyis sngon gyi gnas rjes su dran par yang 'gyur te /
rang gi sems kyis chags pa dang bral bar byed do / /
srid pa'i sdug bsngal smod par byed do / /
sangs rgyas kyi lam la bsngags par byed do / /
de nas smin ma skra dang spu dang bug pa mig la sogs pa rnams kyang phag gi dngos po la thub pa mchog la ste zla ba bdun pa rdzogs par gyur pa na /
skye mched rnams yongs su rdzogs par 'gyur ro / /
'dir rtsa ma chags pa'i mngal gyi zla ba gcig sang ba'i mjug tu nyin zhag so so'i dus la stong pa stong pa mig gi grangs te nyis brgya'i grangs kyi rtsa rnams su nyin zhag so so la skye bar 'gyur ro / /
de nas sum brgya drug cu'i gnad de tshigs sam yang na gang zhig chad na 'chi bar 'gyur ba rnams dang rus pa rnams te /
de'i nang du rkang du 'gyur ro / /
ro 'dzin ni lce ste lce'i dbang po skye ba'i phyir bskyed pa'i slad du'o / /
sngar gyi mig la sogs pa rnams sra ba bas zla ba bcu gnyis nas rtsa stong phrag bdun cu rtsa gnyis rdzogs par 'gyur /
nyid du 'gyur ro / /
ro 'dzin skyes pa'i dus de nas 'dir gci ba bshang ba ni zla ba brgyad pa dag la yang phag gi dngos po la 'gyur ro / /
! de nas bug pa zhes pa ste zla ba dgu pa rdzogs par gyur pa'am kha cig tu bcu pa dang bcu gcig pa dang bcu gnyis pa la phag gi dngos po'i mjug tu sdug bsngal drag por 'gyur te /
btsa' ba'i dus su skye gnas kyis ni bcir bdag gi ste mi'i seng ge'i dngos po la mngal nas skye ba dag gi'o zhes pa ni mngal nas skyes pa'i nges pa'o / /
! 'phags gnas pa lnga pa pa'i bden pa bzhi las 'khor ba pa rnams kyi sdug bsngal gyi bden pa gsungs pa /
mngal zhes pa la sogs pa ste /
'dir dang por re shig 'khor ba pa mngal na gnas pa rnams kyi mngal na gnas pa'i sdug bsngal bum par 'tshod pa dang mtshungs par 'gyur ro / /
btsa' ba'i dus su thob pa'i 'khrul 'khor gyis bcir ba bzhin no / /
byis pa'i dngos po la yang bshang ba za ba phag pa bzhin no / /
gzhon nu dang ni lang tsho dag la yang bud med dang bral ba'i sdug bsngal dang /
nor dang 'byor pa nyams pa'i sdug bsngal te de med pa'i phyir ro / /
rgan po nyid la yang rga shi'i sdug bsngal lo / /
slar yang shi ba'i mthar 'gro ba drug tu 'jigs ster ngu 'bod la sogs te /
sogs pas ni yi dwags dang dud 'gro'i 'gro bar sdug bsngal drag por 'gyur te /
dge ba bcu yongs su bor ba dang sdig pa'i dbang gis so / /
de ltar 'khor ba las kyi sgyu mas rmongs par byas pa'i mtha' dag 'gro ba 'di ni sdug bsngal dag las sdug bsngal 'dzin par byed 'dir 'khor ba'i sgyu ma ngar 'dzin pa dang nga yir 'dzin pa'i bdag nyid can gyis rmongs par byas pa ni dmyal ba dang yi dwags dang dud 'gro'i sdug bsngal dag las sdug bsngal 'dzin par byed do / /
! lam gyi bden pa gsungs pa /
'khor ba zhes pa la sogs pa ste /
'gro ba drug gi bdag nyid kyi 'khor ba 'dir mi nyid du ni 'gyur ba dag kyang 'ga' zhig tu ste /
shin tu dkon pa de bas kyang mu stegs pa'i sbyin pa la sogs pa'i chos rnams la mi rnams kyi chos kyi blo ni res 'ga' na 'byung ste dkon no / /
ngo / /
de bas kyang sangs @# / /
rgyas la ni rjes chags te dad pa rnyed pa brgya lam na dge ba'i dbang gis 'gyur zhing /
dkon sbyin pa la sogs pa dge ba la rjes su chags pa ste dad pa yang dkon no / /
ngo / /
de bas kyang dge ba'i dbang gis dang po'i theg pa nyan thos dang rang sangs rgyas kyi theg pa la rab tu 'jug par 'gyur ba dkon no / /
'o / /
de bas kyang dpal ldan rdo rje theg pa la 'jug pa ste /
rdo rje ni thabs shes dbyer med mi phyed pa dang de nyid rnam rtog gi gri gug gis mi chod pa chen po yin la /
de nyid theg pa yin pa ni rdo rje theg pa ste /
sngags kyi tshul dang pha rol tu phyin pa'i tshul bde ba 'bras bu dang stong pa rgyu'i bdag nyid gcig tu 'dres par gyur pa'o / /
de la 'jug pa ni rdo rje theg pa la 'jug pa'o / /
de bas kyang rdo rje theg pa'i don /
sgom pa la ni blo gros ma lus brgya lam dag na 'jug ste /
gang zhig sems dmigs pa dang bcas pa'i stong pa nyid dang dmigs pa med pa'i snying rje'i bdag nyid la'o / /
bsod nams dang ye shes kyi dbang gis sgom pa de la sangs rgyas nyid 'dod par 'gyur pa'o / /
de ltar mchog gi bde ba'i go 'phang dag la 'jug par e ma shin tu dka' ste 'khor ba'i bde ba mngon par 'dod pa'i 'khor ba pa rnams la ring ba las kyang shin tu ring ngo / /
! mngal du zhes pa la sogs pas kun 'byung gi bden pa gsungs te /
'dir dang por don dam pa'i bden pas sku bzhi la dbye ba dang rim pa med kyang /
'jig rten kun rdzob kyis rnam par dag pa'i sku la sogs pa dbye ba dang rim pa sbyang gzhi mngal nas skyes pa'i lus la yang dag par blta bar bya ste /
phyi nas sbyang gzhi kun 'byung zhi bden pa /
de nyid kyi chos kyis 'bras bu 'gog pa'i bden pa /
sangs rgyas bcom ldan 'das kyi shin tu rnam par dag pa'i sku la sogs pa rnams rnal 'byor pa rnams kyis rigs par bya'o / /
'dir sku bzhi dang sbyar ba ni /
ma'i mngal du ji srid gnas pa de srid du mngon par shes pa lnga dang ldan pa ni lus can rnams kyi yang dag par mngon par shes pa lnga dang ldan pas /
dag pa'i skur 'gyur ro / /
de nas btsa' ba'i dus nas brtsams te ji srid so skye ba de srid sems gsal bas ni chos kyi skur 'gyur ro / /
so skyes ba de nas ji srid so rab tu ltung bar 'gyur pa de srid ni ngag smra bas rgyal ba byang chub kyi sems rdo rje'i longs spyod rdzogs pa'i sku ste /
mi yi bdag po zhes pa ni 'bod pa'o / /
so ltung ba de nas sprul pa'i sku ni rab tu gsal zhing nges par 'chi ba'i mtshams te mi rnams dag gi ni mngal nas skyes pa rnams kya'o / /
! mngal dang phyi rol dag tu slar yang sku yi tshogs 'di ni rnam pa bzhi ru 'gyur te /
'dir ye shes kyi dbye bas mngal lo bcu drug gi mthar khams rdzogs sa g.yo sgyu sna tshogs byed pas dang rnam par shes pa drug gi dbye bas phyi rol du sku bzhi ste /
ye shes rnam shes dbye bas shes so / /
! 'dir re shig mngal du rnam shes ni kun gzhi rnam par shes pa ste bde ba dam pa'i ye gyi sku bzhi shes so / /
zla ba nyi ma dag gi bub dang rdul lo / /
kyang pad mar gnas pa ni mngal rdzogs par bya ba'i don du gsum po gcig tu gyur pa ma'i pad ma la gnas pa'o / /
de ni mngal du dag pa'i sgur bcom ldan 'das kyis gsungs te /
ma dang pha dang kun gzhi rnam par shes pa'i bde ba'i gnas skabs gcig yin pa'i phyir ro / /
khams dang phung po rnams rab tu 'byung ba rnam pa bcu po gang yin pa de ni rgyal ba byang chub kyi sems rdo rje'i chos kyi sku'o / /
de nas yon tan dbang gis zla ba bzhi te nyin zhag gi dbang gis nang gi rna ba la sogs pa'i dbang po rnams dang sgra la sogs pa'i yul rnams skyes par gyur ba na longs spyod rdzogs pa'i skur 'gyur ro / /
de nas skra la sogs pa skyes te /
sogs pas ba spu dang bshang ba dang gci ba grub cing rab tu btsa' ba'i dus su skye gnas nas 'byung ba ni mngal du sprul pa'i skur gsungs so / /
ye shes kyis dbye ba'i sku bzhi'o / /
! de nas phyi rol gyi sku bzhi ni / /
skyes par gyur pa na @# / /
dbugs kyi dang po gang zhig dbu ma'i rtsa la rab tu 'byung ba 'gyur ba nyi zla yon tan med pa de ni gsung rdo rje'i yul la yang dag par dag pa'i sku'o / /
dag pa'i sku de nyid ni rkang pa dang bcas pa'i dbugs lnga bcu rtsa drug gi tshogs ji srid pa de srid de dbu ma las rab tu 'bab pa'i phyir ro / /
de nas srog yang dag par rgyu ba'i dbang gis so ni rab 'byung gang zhig tshig ni gsal min dag kyang gang de 'du shes pa'i gsal ba mtshan nyid de ni gsung rdo rje'i yul la chos kyi sku'o / /
de nas gnyis skyes rnams ni lhung ba ste so rnams lhung bar 'gyur ba'i bar lo brgyad kyi mthar thug pa ni longs spyod rdzogs pa'i sku ste /
tshig yongs su gsal ba'i phyir ro / /
so rnams dag las te lhung ba las 'chi ba'i mthar thug pa ni phyi rol du sprul pa'i skur 'gyur ro / /
'dir mngal du lus rdzogs pa'i kyi dbye bas sku'i dbye ba rnam pa bzhi ste /
phyi rol tu srog rdzogs par rgyu ba'i dbye bas sku'i dbye ba rnam pa bzhi'o / /
ye shes dang rnam par shes pa ni nang dang phyi rol du yang lus dang srog dag gi grogs so / /
'dir lus kyi dbye ba ni sa bon khu ba dang brel ba can te /
ngag gi dbye ba ni khrag rdul dang 'brel ba can no / /
! de bzhin du khyab par bya ba lus ngag dang khyab par byed pa 'brel ba'i sems thugs rdo rje'i kyi dbye bas sku'i dbye ba rnam pa bzhi dang /
sad pa la sogs pa'i yi shes kyi dbye bas sku'i dbye ba rnam pa bzhi dang /
sad pa la sogs pa'i ye shes kyi dbye bas sku'i dbye ba rnam pa bzhi ste /
dga' ba la sogs pa rnam pa bzhi'i rang bzhin gyis so / /
sku'i dbye ba rnam bzhi sad pa la sogs pa'i mtshan nyid kyis so / /
'dir rnam shes dang 'brel ba can yin la ngag grogs so / /
ye shes kyi dbye bas kyang sku'i rnam pa bzhi dga' ba la sogs pa rnams pa bzhi'i rang bzhin gyis so / /
'gyur 'di bzhin byas na rgya dper dang mthun /
'di ye shes dang 'brel pa can yin pas lus grogs te /
grogs bzhi po ni shes rab yin la /
grogs bzhi po thabs sku bzhi po yin no / /
lus dang phyi rol la lhan cig skyes pa la sogs pa'i sku 'byung ba'i nges pa'o / /
! rdo rje bzhi dag pa mngal du zhes pa la sogs pas sku dang gsung dang thugs dang ye shes 'byung ba gsungs te /
'dir ma'i mngal du ye shes ni lhan cig skyes pa'i dga' ba'o / /
rnam shes bsres pa ni kun bzhi rnam shes bsres pa'o / /
nyi ma ri bong can dang bcas pa ni rdul dang khu ba dag dang bcas pa'o / /
ye rgyu de las shes rdo rje la sogs kun ni lhan cig skyes pa'i dga' ba la sogs par 'gyur ro / /
mngal na gnas pa dag ni sku yi rdo rje la sogs rim pa yis kyang stobs dang ldan par 'gyur ro / /
'dir dang por mngal du skye ba'i mtshams kyi bar du dpal ldan sku'i rdo rjer 'gyur te /
lus kyi cha shas yongs su rdzogs pa'o zhes pa'i don to / /
de nas skyes pa na gsung rdo rje srog yang dag par rgyu ba ste srog 'byung ba'o / /
de nas so sum cu rtsa gnyis rab tu skyes par gyur pa na thugs 'du shes 'dzin pa por 'gyur te /
nyid ces pa ni mtha' gcig tu nges pa'o zhes pa'i don to / /
slar yang so lhung nas /
so sum cu rtsa gnyis rab tu skyes par gyur pa na ye shes rdo rje khu ba 'pho ba'i gnas skabs kyi mtshan nyid lhan cig skyes pa'i dga' ba'i mtshan nyid de /
bud med rnams kyi lo bcu gnyis kyi mtshams dang skyes pa rnams kyi lo bcu drug gi mtshams su rig par bya'o / /
sku dang gsungs dang thugs dang ye shes rdzogs pa brjod pa'o / /
! rten dang brten ba'i 'brel pa gsungs pa /
sa zhes pa la sogs pa ste /
sa yi snying po dag ni bsreg za mer 'gyur te me sa'i dbus na gnas pa'i phyir ro / /
snying po med des de'i rigs can ni ma yin te /
sa'i yon tan gyi rang bzhin sra ba'am dri med pa'i phyir ro /
gnas pa bdun pa'i khams drug 'dzin ma dang rlung dag ni nam mkha'i snying po yin te stong pa'i dbus na gnas pa'i phyir 'o / /
sa rlung gnyis nam mkha' de'i rigs las skyes pa ni ma yin te sa dang rlung la nam mkha'i yon tan go skabs byed pa med pa'am sgra med pa'i phyir ro / /
de bzhin du rlung gi snying @# / /
po dang sa'i snying po dag ni chu yin no / /
rlung gi snying po chu de nyid ni chu'i rang bzhin gsal ba med par rlung dang rjes su mthun pa'i gzugs kyis gnas pa ste /
gang dang gang du rlung yang dag par rgyu ba de dang der rlung de dang lhan cig 'gro'o / /
sa'i nang na gnas pa'i snying po chu gang yin pa de ni chu'i rang bzhin gsal bar yod te sa la rko bar byed pa na gsher ba'i ngo bor mthong ngo / /
'dir slar yang nam mkha' ni sa la sogs pa thams cad kyi rten te /
sa la sogs pa'i 'byung ba rnams ni brten pa'o / /
'dir rten dang brten pa ni rim pa bzhin du 'gyur te /
sa'i rten ni chu ste phyi rol du sa yi dkyil 'khor gyi rten chu'i dkyil 'khor yin pa ji lta ba de bzhin du lus la yang ngo / /
'bar byed dag kyang ste me'i dkyil 'khor ni chu'i zhes chu'i dkyil 'khor gyi rten no / /
rlung zhes pa ni rlung gi dkyil 'khor ni dag par byed pa me'i dkyil 'khor dag gi'o / /
rlung gi zhes pa rlung gi dkyil 'khor gyi rten ni stong pa ste nam mkha'o / /
de ltar na stong pa ni sa la sogs pa 'byung ba thams cad kyi rten du 'gyur ro / /
! tshogs phung po'i gnas su ro zhes pa'i rus pa'i phung pos ro drug mtshon no / /
pa'i rten dang brten pa gsungs pa /
phung po zhes pa la sogs pa ste /
'dir lus la phung po lnga po rnams kyi rten ni 'byung ba rnams te sa la sogs pa'i 'byung ba'i tshogs su 'gyur ro / /
de ci'i rgyu 'byung ba'i rten dang brten pa bshad nas 'bras bu phyir zhe na /
'dir rang dang pha ma'i sa la sogs pa'i rang bzhin med na ma rig pa la sogs pa'i rkyen med par 'gyur ro / /
ma rig pa dang 'du byed dang rnam par shes pa'i rkyen med na gzugs la sogs pa'i phung po med de /
gang gi phyir 'byung ba bzhi'i bdag nyid kyi gzugs dang /
khams drug gi bdag nyid kyi skyes bu chen po'i gang zag yod pa de'i phyir phung po'i rten ni 'byung ba rnams su 'gyur ro / /
lus mchog dag la 'byung ba'i tshogs kyi rten ni rtsa stong phrag bdun cu rtsa gnyis kyi grangs rnams su 'gyur ro / /
rtsa de dag rnams kyi yang rten ni srog gi rlung ste /
'du byed pa'i rgyu yin pa'i phyir ro / /
de rlung yang rnam pa bcu ste 'chad par 'gyur ba las brjod par bya'o / /
srog gi rlung rnams dag gi rten ni sems yin no / /
sems de ni ste de nyid rang bzhin yod med gnyis kyi rang bzhin gyi sems su 'gyur ro / /
yon rtsa ba'i tan dbang gis shes pa la /
snying stobs dang rdul gyi dbang gis ni sems kyi rang bzhin rnam par rig pa rnam pa gsal ba can sad pa dang rmi lam gyi mtshan nyid do / /
mun pa'i yon tan gyi dbang gis sems kyi rang bzhin rnam par rig pa rnams gsal ba /
gnyis su gang gis 'byed na med pa shin tu gnyid log pa'i mtshan nyid dbang po med par 'gyur ro / /
rang sems bzhin can dang rang bzhin med pa de dag gi yang rten ni /
gtso bo ste 'khor ba pa rnams kyi bde ba dang sdug bsngal gyi gnas skabs las kyi bag chags 'dzin pa'o / /
pa'i rig de yang bde ba dang sdug bsngal dag dang bral ba ni srid pa gsum gyis btud cing rnam par rtog pas gzhom med brtan g.yo thams cad la khyab pas kun du 'gro ba gang yin pa lhan skyes kyi ye shes de yin te /
bde mtshan brjod las sdug sel ba mthar gyur pa / /
zhes so / /
! dri yul drug dang zhes pa la sogs pas khams rnams kyi bskyed par bya ba dang skyed par byed pa'i 'brel pa gsungs te /
'dir phyi rol lam nang du dri ni 'dzin ma dag las 'byung bar 'gyur te /
gtso bos so / /
phal pas ni ro la sogs pa rnams kyang ngo / /
ro mu stegs bas ro chu gzugs me'i yon tan du 'dod kyang rigs pa dang mi ldan pas 'dir rnam pa drug ni /
yang zhes pa srid pa'i don te /
rtse mo can me'i khams las te /
gang gi phyir ma smin par ro mi rdzogs la yongs su smin par byed pa'i rgyu me yin pa de'i phyir me las ro 'byung bar 'gyur te /
gzugs kyi khams ni chu las so / /
'dir rigs pa ni myu gu la sogs pa rnams skye ba la sogs pa ni kha dog sna tshogs dang dbyibs sna @# / /
tshogs su chu las 'gyur te /
gtso bos so / /
phal pas ni ro la sogs pa rnams kyang 'byung ngo / /
de bzhin du rlung ste rlung gi khams las reg pa 'byung bar 'gyur ro / /
zhi ba ste ye shes kyi khams las sgra dang zhes pa sgra 'byung ngo / /
skabs gzhan du sgra nam mkha'i yon tan du bshad /
'dir ye shes kyi yon tan du bshad pa ni sgra'i skyed byed zhi ba ni lus kyi dbang gis rnam mkha' yin la /
de'i gzung bya ye shes yin pas bsam pa'i dbang gis ye shes su 'gyur la /
de'i yon tan sgra yin pas ye shes kyi yon tan du bshad do / /
yang na rna ba nam mkha' yan zhing /
de'i gzung bya yin pas ye shes su bzhag /
yang na sgra nam mkha'i yon tan du bshad pas mu stegs pa dang mthun par bstan pa yin la 'di ni rang lugs so / /
chos kyi khams te byang chub kyi sems kyi khams ni gang las byung na nam mkha'i khams las 'byung ste lnga'i bdag nyid kyi ro'i khams gsal bar byed pa ni nam mkha'i khams yin la de las 'byung bar 'gyur te bde ba'i gnas skabs las so / /
nga dbang po drug dang ni gzung ba dang 'dzin pa'i 'brel pa gsungs te /
'dir gzhan gyi rigs la 'khyud pas bya ba 'grub par 'gyur te /
rang gi lnga'i bdag nyid kyi ro'i khams gsal bar byed pa de yang /
ni lus kyi dbang gis ye shes yin yang de'i bsam pa nam mkha' yin pas bsam pa'i dbang gi nam mkha' yin pas de rigs la 'khyud pa ni bdag nyid la rang gi bya ba 'gal ba'i phyir ro / /
de'i phyir gzhan gyi rigs la 'khyud pa ni lus skyed pa'i rgyur 'gyur ro / /
des na stong ba zhes pas /
stong pa'i rigs las byung ba'i rna ba'i dbang pos ni ye shes kyi khams las byung ba'i sgra 'dzin par byed do / /
nges par rgyal ba skyed mdzad ces pa ni /
gdon zi za bar ye shes kyi khams las byung ba'i yid kyi dbang pos nam mkha'i khams las byung ba'i yul chos kyi khams 'dzin par byed do / /
rlung dag ni zhes pa bskyed par bya ba dang skyed par byed pa dbyer med pa nyid kyis te rlung las byung ba sna'i dbang pos sa'i khams las byung ba'i yul dri 'dzin par byed do / /
me yang zhes pa ni /
me'i khams las byung ba mig gi dbang pos chu'i khams las skyes pa'i yul gzugs 'dzin par byed do / /
chu'i khams las byung ba lce'i dbang pos me'i khams las skyes pa'i yul ro 'dzin par byed do / /
'dzin ma zhes pa sa'i khams las byung ba'i lus kyi dbang pos rlung gi khams las byung ba'i yul reg bya 'dzin par byed de /
yul dang yul can rnams kyi gzung ba dang 'dzin pa'i mtshan nyid nges pa'o / /
! jig don dam pa'i bden pas gzugs la sogs pa'i phung po khams tha dad las grub pa'i dbye ba med kyang /
rten kun rdzob kyis gzugs la sogs pa'i phung po rnams khams so so la de ltar dbang po drug dang yul drug po nyid gnas pa brgyad cu'i skabs su bshad pa'i rnam shes drug dang tshor ba drug po yin te /
rdo rje snying 'grel las /
mig dang rna ba sna dang lce / /
lus dang yid kyi dbang po dang / /
mig sogs rnam pa drug po ni / /
rnam shes phung por brtags pa yin / /
de bzhin gzugs dang sgra dang dri / /
ro dang reg bya chos kyi khams / /
thig le yis ni tshor bar brjod / /
ces so / /
grub par gsungs pa /
grub pa zhes pa la sogs pa ste /
'di khams dang phung po rnams gcig nyid du grub par gsungs so / /
'dir gzugs ni 'dzin ma la gtso bos grub pa ste /
'du shes la sogs pa rnams ni phal pas grub pa'o / /
srid phung po rnams khams tha dad las gtso phal gyi tshul du grub pa de pa gsum gyi gnas su ste khams gsum gyi yul du yin gyi mya ngan las 'das pa'i chos la ni ma yin no / /
te phung po khams skye mched thams cad ro mnyam dbyer med gcig tu gyur pa'i phyir ro / /
yang yig las chu la ni 'du shes grub par 'gyur te /
'dir 'du shes shes bya ba ni dbyangs kyi chos A li dang zla ba dang chu'i rang bzhin te /
chu'i rang bzhin nyid kyi phyir chu la 'du shes grub par 'gyur ro zhes pa ni nges pa'o / /
me la nges pa nyid du tshor ba zhes pa la /
'dir me'i rang bzhin ni nyi ma dang rdul dang kA li ste /
nyi ma dang rdul dang kA li'i rang @# / /
bzhin ni tshor ba'o / /
de'i phyir me la tshor ba gtso bos grub par 'gyur te /
lhag ma rnams ni phal pas rab tu 'gyur ro / /
rlung la 'du byed kyi phung po grub ste /
de bzhin du 'dir rlung ni lus dang ngag dang sems yang dag par g.yo par byed pa /
'du byed skyed par byed pa ste /
nges na rlung gi rang bzhin ni 'du byed du grub po / /
de bzhin du rnam shes ye shes bsres pa ste yi shes dang bcas pa ni rim pa bzhin du nam mkha' dang bcas rdo rje dag la ste /
nam mkha' la rna ba'i rnam par shes pa la sogs pa'i mtshan nyid rnam par shes par grub bo / /
rdo rje ste ye shes kyi khams byang chub kyi sems 'pho ba'i mthar bde ba'i skad cig gi bdag nyid kyi ye shes grub bo / /
'dir khams drug gi bdag nyid can skyes bu chen po'i gang zag gi lus la /
ci'i phyir khams dang phung po la sogs pa thams cad du 'gyur zhe na /
gsungs pa rdul dang byang chub sems sogs sbyor bas so / /
'dir lus la khams dang phung po la sogs pa gang yin pa de thams cad ni rdul dang khu ba dang kun gzhi rnam par shes pa'i bde ba'i skad cig gi gnas skabs sbyor ba las 'byung ba 'gyur ro / /
'dir bstan pa'i khams drug ni gnas pa brgyad cur bstan pa'i gzugs drug yin te /
sa dang chu dang med dang rlung / /
de bzhin khu ba dang ni khrag /
'di dag khams ni drug po ni / /
lus can rnams kyi gzugs phung yin / /
zhes so /
! rna ba la sogs pa'i 'dzin pa rnams /
sgra la sogs pa'i yul 'dzin par bye pa nyid kyis de'i rang bzhin nyid du gsungs pa rna ba zhes pa la sogs pa ste /
'dir lus kyi tshos la rna ba zhes pa la sogs pas ste /
'dir lus kyi chos la rna ba ni nam mkha' yin yang stong pa'i mtshan nyid 'dzin par byed pa nyid kyis gzung ba'i yul 'dzin pas na rdo rje'i rang bzhin te bsam pa'i dbang gis sgra'i rang bzhin no / /
'dir 'dzin pa'i chos ni lus kyi dbye ba gsungs te /
gzung ba'i chos ni gsam pa'i dbye bas so / /
de'i phyir gzung bar bya ba'i rang bzhin gyis bskyed par bya ba dang skyed par byed pa'i rang bzhin rnam par shes par bya'o / /
mi yi bdag po zhes pa ni 'bod pa'o / /
sems te yid ni nam mkha' dag gi rang bzhin zhes pa chos kyi khams kyi rang bzhin te yul chos kyi khams 'dzin nyid kyi phyir ro / /
sna ni sa'i rang bzhin zhes pa dri'i rang bzhin te /
dri 'dzin pa'i phyir ro / /
de bzhi kho na lce ni me'i rang bzhin nyid du lus kyi dbye bas ye shes yin yang bsam pa'i dbye bas 'gyur /
snga ma bzhin du me las skyes pa ro'i nam mkha' las byung ba rang bzhin te /
ro 'dzin pa nyid kyi phyir ro / /
me skyes mig ni chu'i rang bzhin dag ste /
chu la skyes pa'i gzugs 'dzin pa'i phyir ro / /
srid rnam gzhag de dag kyang pa gsum gyi gnas su ste /
mya ngan las 'das pa la ni ma yin no / /
lus kyang rlung gi rang bzhin no zhes pa ni /
lus kyi dbang pos yul reg bya rlung las skyes pa'i 'dzin pa'i phyir ro / /
de ltar brjod po'i rim pas rna ba la sogs pa thams cad 'gyur te /
yon tan dbang gis shes pa te gzung 'dzin gyi 'brel pa med cing thams cad ro mnyam gcig tu 'dres pa'i phyir ro / /
ni /
sgra dang chos kyi khams dang dri dang ro dang gzugs dang reg bya'i dbang gi so / /
rna ba dang yid dang sna dang lce dang mig dang lus te dbang po drug gi khams 'did dag ni gzung bya ye shes 'dzin pa rnam shes sbyor ba las shes par bya'o / /
'dis dpa' po drug gi sgo nas rnam shes yul la 'jug pa gnas pa brgyad cur smos pa'i 'du byed drug bstan te /
rdo rje snying 'grel las /
de dag dbang po drug go nas / /
rnam shes khams kyi 'jug pa ste / /
'du byed drug tu rag brjod pa / /
yul rnams la ni rab 'jug pa'o / /
zhes so / /
khams drug gi dbang gi ser sna la sogs pa sems kyi rnam par 'gyur ba drug gsungs pa /
ser sna zhes pa la sogs pa ste /
'dir lus la sems kyi sner sna ni /
ye shes khams la zhes pa lnga pa'i don la bdun pa ste /
ye shes kyi khams kyi dbang gis sems can rnams kyi ser sna'i sems so zhes pa'i don to / /
nam @# / /
mkha' la ni zhes sdang rdo rje'o zhes pa ni /
nam mkha'i khams kyi dbang gis sems can rnams kyi zhe sdang gi sems so / /
de bzhin rlung gi khams kyi dbang gis phrag dog gi sems so / /
me'i khams kyi dbang gis chags pa'i sems te /
de nyid thub pas rab tu gsal bar mdzad do /
de bzhin nyid du chu yi khams kyi dbang gis nga rgyal gyi sems so / /
sa'i khams kyi dbang gis gti mug gi sems te /
rang bzhin ni ye shes la sogs pa'i khams kyi chos so / /
de'i yon tan ni rang bzhin rnams te /
de'i rang bzhin gyi dbang gis 'khor ba pa rnams kyi sems la ser sna la sogs par 'gyur ro / /
! khams kyi dbang gis las kyi dbang po rnams gsungs pa /
ngag ces pa la sogs pa ste /
'dir ngag gi dbang po ni /
rlung gi khams las 'gyur ro / /
lag pa'i dbang po ni /
me'i khams las so / /
rkang pa'i dbang po ni /
chu'i khams las so / /
bshang lam gyi dbang po ni /
sa'i khams las so / /
ma brjod pa nyid las gsang ba'i dbang po ni nam mkha'i khams las so / /
lo bcu drug gi mthar mchog gi dbang po ni /
ye shes kyi khams las 'gyur ro zhes pa ni /
las kyi dbang po drug gi nges pa'o / /
! thur sel 'dis gnas pa brgyad cur smos pa'i ye shes drug bstan te /
rdo rje snying 'grel las /
gang zhig rtag tu srog rtsol ni /
rtsa rnams drug la rgyu ba yin / /
steng dang 'og gi lam gsum la / /
ye shes phung po rnam drug go /
zhes so / /
zhes pa la sogs pas khams drug las thur sel la sogs pa'i rlung rnams gsungs te /
'dir lus la thur sel gyi rlung ni /
ye shes khams la 'gyur ro / /
'dir yang lnga pa'o don la bdun pa'o / /
de yang bshad pa dang gci ba dang khu ba 'dren par byed pa las rnam gsum zhes par 'gyur ro / /
srog gi rlung ni /
stong pa la ste nam mkha'i khams las so / /
yang yig gis de yang rnam pa gsum ste g.yon dang g.yas dang dbu ma'i rtsar rab tu 'bab pa las so / /
rlung gi dbus su ste rlung gi khams kyi rang bzhin las mnyam gnas su 'gyur ro / /
rtse mo can te me'i khams la slar yang gyen rgyu'o / /
chu la ste chu'i khams la khyab byed do / /
sa la zhes pa sa'i khams la klu'o / /
de nas te de ma thag tu rus sbal la sogs pa bzhi po rnams te /
rlung gi khams las rus sbal du 'gyur ro / /
me'i khams las rtsa nges pa'o / /
chu'i khams las lha sbyin no / /
sa'i khams las nor las rgyal pa'o / /
lo bcu drug gi mthar nam mkha'i khams las dga' ba'i rlung ngo / /
ye shes kyi khams las lhan cig skyes pa'i dga' ba'i rlung ngo / /
! gtsug tor zhes pa la sogs pas khams kyi dbang gis lus kyi lag pa la sogs pa'i tshigs la 'khor lo la sogs pa rnams gsungs te /
'dir nam mkha'i khams la gtsug tor gyi pad ma'i 'khor lor 'gyur te /
'dab ma'i grangs ni 'chad par 'gyur ba las brjod par bya'o / /
lha dang mi rnams kyi ni ye shes kyi khams las kyang gsang bar 'gyur te /
gsang ba'i pad ma'o / /
zhes pa'i don to /
snying gi pad ma rlung gi khams las 'gyur ro / /
rab gsal rtse mo can las mgrin pa'i 'khor lor 'gyur ro / /
gsal bar ni nges par ro / /
chu yi khams las smin ma'i nang gi pad ma'o / /
nor ni nor te drug cu rtsa bzhi'i 'dab ldan lte ba'i pad ma ni sa yi khams las 'gyur ro / /
! tshigs drug ces pa ni /
mang po'i tshig thob la mngon zhen dgag pa dang sdeb sbyor gyi dbang gis gcig gi tshig tu byas pa'o / /
go /
rkang pa lag pa dag gi ste /
rkang pa g.yon pa'i gsum ni /
sa'i khams kyi snying stobs dang rdul dang mun pa'i yon tan rnams kyi dbye ba las 'gyur te /
ma hi zhes pa'i skad dod ma de ring po dgos mod kyang /
thung ngu ni sa'i rnam grangs so / /
rkang pa g.yas pa'i gsum ni /
chu'i khams kyi yon tan gsum gyi dbye ba las @# / /
so / /
lag pa g.yon pa'i gsum ni /
me'i yon tan gsum gyi dbye ba las so / /
lag pa g.yas pa'i gsum ni /
rlung gi yon tan gsum gyi dbye ba las te /
'di shes rab bsam pa'i dbang du byas nas bstan pa yin la /
le'u lnga par 'di las ldog par gsungs pa ni thabs lus kyi dbang du byas pa'o / /
rlung rnams dag la gsum gyi grangs shes so / /
'khor lo bcu gnyis ni /
'chad par 'gyur pa las brjod par bya'o / /
'khor lo bco brgyad kyi nges pa'o /
! da ni sa zhes pa la sogs pas khams kyi dbang gis sor mo 'byung ba gsungs te /
'dir lag pa dang rkang pa dag gi mthe bo la sogs pa mthe'u chung gi mthar thug pa rnams g.yon pa dang g.yas pa la rigs lnga re re la rdo rje gsum gyi rang bzhin /
yang khams lnga yon tan gsum gyi rang bzhin gyis tshigs gsum gyi bdag nyid de /
de la sa'i khams kyi dbang gis mthe bo ru 'gyur te /
sa'i khams kyi yon tan gsum gyi dbang gis mthe bong gi tshigs gsum mo / /
de bzhin du chu'i khams kyi rang bzhin gyis mdzub mo'o / /
de bzhin me'i khams kyi rang bzhin gyis gung mo'o / /
de bzhin du rlung gi khams kyi rang bzhin gyis ming med do / /
nam mkha'i khams kyi rang bzhin gyis mthe'u chung ngo / /
lag pa g.yon pa la ji lta ba de bzhin du g.yas pa la yang ngo / /
de bzhin nga rkang pa dag la yang shes par bya'o / /
lag pa gnyis dang rkang pa gnyis la bcu ni gsum gyis bsgyur ba ste sum cu'i tshigs kyi gzugs dang ldan pa mtha' dag ste de dag thams cad sen mo'i mthar thug yang dag gzung bar bya'o / /
! so rnams gsungs te /
'dir 'di rnams kyang rdo rje bzhi'am rigs lnga la sogs pa dang sbyor gal te dang por bdud rim gyis 'byung ba ni /
byis pa la steng du so gnyis su gyur na /
de'i tshe so g.yas pa sa'i rang bzhin te /
g.yon pa chu'i rang bzhin no / /
de nas 'og tu gyur pa na /
de'i tshe g.yas pa me'i rang bzhin dang g.yon pa rlung gi rang bzhin no / /
de bzhin du slar yang steng du me dang rlung gi rang bzhin dag go /
'og tu sa dang chu'i rang bzhin dag go /
slar yang 'og tu rlung dang me'i rang bzhin dag go / /
slar yang steng du sa dang chu'i rang bzhin dag ste /
de ltar lugs dang mthun pa dang lugs las ldog pas steng dang 'og tu khams bzhi'i rang bzhin gyi so sum cu rtsa gnyis po dag rig par bya'o / /
gang gi tshe 'khyog po'i mche ba yin pa da'i tshe nam mkha'i khams so / /
! de bzhin du spu dang skra rnams khams kyi dbye bas shes par bya ba dag ni /
gzhan gang spu'i mthar ni lus mchog la 'gyur /
de dang de ni de bzhin du yang khams lnga las rig par bya ste /
lus kyi 'di bzhin bsgyur na legs dpen pa rnam par dbyer ba'i ke bas bye ba phag phyed dang bcas pa'i gsum gyi dbye ba ji snyed pa khams kyi rnam par 'gyur ba ste /
rdul dang khu ba'i dbang gi khams kyi rnam par 'gyur ba'o / /
kun 'byung gi bden pa ni sems can rnams kyi lus kyi khams kyi dben pas rnam par dbye ba so zhes bcom ldan 'das kyis gsungs so / /
! bsdus pa'i rgyud kyi rgyal po dus kyi 'khor lo'i 'grel bshad rtsa ba'i rgyud kyi rjes su 'jug pa stong phrag bcu gnyis pa dri ma med pa'i 'od las /
lus dang ngag dang sems 'byung ba dang sdug bi be keH bsngal dang lam dang kun 'byung dang 'gog kun 'byung gi bden pa gsungs pa'i shugs la de nyid sgrib bral du gyur pa'i 'gog bden yang bstan pas pa'i bden pa nges pa'i mdor bsdus chen po ste dang po'o / / / /
! da ni gsang ba zhes pa la sogs pas rten 'khor lo drug rnams dngos su gsungs pa dang brten pa'i sku bzhi tshogs pa gsungs te /
'dir lus la 'khor lo drug ni rten du gyur pa ste /
sku bzhi ni brten pa'o / /
de rigs bzhi dang rdo rje bzhi la sogs par ston pa ni dag las 'khor lo drug dang zhes pa lhan @# / /
cig skyes pa'i sku ni pad ma gsum la rang bzhin dang rang bzhin med pa'i dbye bas so / /
de'i phyir gsang ba'i pad ma dang /
gtsug tor gyi pad ma dang /
lte ba'i pad ma la rnam par dag pa'i sku lhag pa'i lha ste /
rang bzhin med pa ma pa rtags pa dang /
rang bzhin pra phab pa lta bu'o / /
snying gar ni chos kyi sku'o / /
mgrin pa'i chu skyes la yang sku'i dbye bas longs spyod rdzogs pa'i sku lhag pa'i lha'o / /
thig le la zhes pa sprul sku'i rten chu'i yon tan gyi dbang gis spyi bo'i chu skyes dag pa'i 'khor lo la sprul pa'i sku lhag pa'i lha'o / /
sku'i dbye bas te lus kyi dbye bas lte ba sprul pa'i 'khor lor sprul pa'i sku lhag pa'i lha'o zhes pa ni sku'i dbye ba'i nges pa'o / /
yon tan dbang gis shes pa ni 'khor lo rnams kyi yon tan te /
lhan cig skyes pa'i sku'i rtan gyi yon tan ye shes dang nam mkha' lte bar sprul sku dang ye shes rdo rje thabs shes rab yin pas sprul sku thabs shes yin pa'i phyir dang sa'o / /
lte ba chos kyi sku'i rten gyi yon tan rlung ngo / /
longs spyod rdzogs pa'i sku'i rten gyi mgrin pa'i yon tan me'o / /
sprul pa'i 'khor lo gsum gsang ba gtsug tor sku'i rten dpral ba'i gyi yon tan chu ste rten dang brten pa'i dngos po'o / /
brjod pa'i rim pas snying ga'i 'khor lo / /
mgrin pa'i 'khor lo / /
spyi bo'i pad ma chos dang longs spyod rdzogs pa dag pa'o spyi bo'i pad ma ni yon tan gyi dbang gis sprul sku yin yang bsam pa'i dbang gis dag pa'o / /
zhes so / /
! lte ba zhes pa la sogs bas lus kyi rten gyi dbye bas rigs drug gsungs te /
'di ma lus kyi 'khor lo drug la khams drug gi dbang gis rigs drug tu 'gyur te /
grangs bzhin du yum gyi rigs gsum ste gtso bo zhes pa yab kyi rigs kyang dkyil 'khor drug steng 'og gi ngo bo nyid kyi gnas pa rigs drug dang gsum dang gnyis la sogs pa ston pa /
ngo / /
lte bar sa'i 'khor lo la 'khor lo'i rigs su 'gyur ro / /
mgrin par me'i pad ma la rin chen gyi rigs su 'gyur ro / /
gsang ba ye shes kyi pad ma la gri gug gi rigs su 'gyur te /
grangs bzhin du yum gyi sku dang gsung dang thugs so / /
de bzhin spyi bor chu'i pad ma la pad ma'i rigs su 'gyur ro / /
snying gar rlung gi pad ma la ral gri'i rigs su 'gyur ro / /
de bzhin gtsug tor dbus su nam mkha'i khams kyi pad ma la rdo rje'i rigs su 'gyur te /
rtso bo'i sku dang gsung dang thugs so / /
rim de dag pa bzhin rdul dang khu ba dag gi rigs su 'gyur te /
sa la sogs pa'i khams las skyes pa'i rnam par 'gyur pa rnams kyi go rim ji lta ba so / /
de drug po dag ces pa la sogs pas rigs drug rdo rje gsum e baM gnyis la sogs pa de dag nyid rlung dang rtsa'i dbye bas gsungs te /
'dir srog dang thur sel gyi rtsa gsum gyi dbye bas rtsa gsum gyi ming gi mtshan nyid du 'gyur ro / /
thur sel gyi bshad pa'i rtsa ni 'khor lo'i rigs so / /
srog gi nyi ma'i rtsa ni rin chen gyi rigs so / /
thur sel gyi khu ba'i rtsa dung can ma ni gri gug gi rigs so / /
zhes pa ni yum gyi rigs gsum ste sku dang gsung dang thugs so / /
de bzhin du srog gi zla ba'i rtsa ni pad ma'i rigs so / /
thur sel gyi gci ba'i rtsa ni ral gri'i rigs so / /
srog gi dbu ma'i sgra gcan gyi rtsa ni rdo rje'i rigs te /
gtso bo'i sku dang gsung dang thugs so zhes pa ni rigs drug gi nges pa'o / /
dbang mdor bstan las /
zla nyi sgra gcan dri chen dang / /
dri chu sa bon 'bab pa'i lam / /
chu me stong pa dag dang rlung / /
ye shes khams kyi rigs yin no / /
gang rnams zla nyi mun can ni / /
lus ngag sems kyi rtsa rnams te / /
srog dang thur sel rim pa yis / /
dri chen dri chu sa bon 'bab / /
thabs kyi sku ni zla ba ste / /
shes rab gsung ni nyin byed do / /
shes rab sku ni dri chen rtsa /
dri chu 'bab ma gtso bo'i gsung / /
steng dang 'og gi rtsa gnyis ni / /
sa bon 'bab dang mun can ma /
thabs kyi thugs ni mun pa can / /
sa bon 'bab ma shes rab kyi / /
sku gsung thugs kyi rnal 'byor byas /
steng 'og rigs drug 'di yin no / /
zhes so / /
! lus gnas pa bcu gcig pa shes @# / /
pa la sogs pas lus dang bsam pa rab tu 'jug pa dang sa la sogs pa khams kyi kha dog gsungs te /
'dir lus la khams rnams phan tshun du gzung ba dang 'dzin pa'i dbye bar 'gyur ro / /
de la tshogs pa'i dbang gis 'dzin pa'i khams gang yin pa de ni lus kyi ming du 'gyur ro / /
tshogs pa'i dbang gis gzung ba gang yin pa de ni bsam pa'i ming du 'gyur ro / /
gzung ba dang 'dzin pa dag gcig pa nyid ni phan tshun ro mnyam pa nyid do / /
de'i phyir lus la bsam pa rab tu zhugs pa nam mkha' bzhin du ro mnyam bsam pa'i dbus su lus dag kyang /
rnal 'byor ldan pas shes bya rang bzhin yon tan dbang gis khams kyi kha dog la sogs dbye ba ste /
zhes so / /
'dir lus kyi dbang po la sogs rnams dang dri la sogs pa'i yul rnams kyi rang bzhin ni sa la sogs pa khams rnams te kha dog bzhir 'gyur ro / /
'dir lus kyi dbye bas lus kyi dbang po dang /
yul dri dang /
bshang lam gyi dbang po dang brjod pa rnams sa'i lus kyi rang bzhin gyi kha dog ser po dang /
bsam pa'i dbang gis rlung gi rang bzhin las kha dog nag po'o / /
de bzhin du sna'i dbang po dang reg dang ngag gi dbang po dang bshang pa 'dzag pa rnams lus kyi dbye bas rlung gi rang bzhin kha dog nag po dang /
sa'i bsam pa'i dbye bas ser po'o / /
mig gi dbang po dang ro dang lag pa'i dbang po dang 'gro ba rnams lus kyi dbang gis me'i rang bzhin kha dog dmar por 'gyur zhing bsam pa'i dbang gis chu'i rang bzhin dkar por 'gyur ro / /
de bzhin du lce'i dbang po dang kha dog gi gzugs dang /
rkang pa'i dbang po dang /
len pa rnams lus kyi dbye bas chu'i rang bzhin kha dog dkar por 'gyur zhing /
bsam pa'i dbang gis me'i rang bzhin kha dog dmar por 'gyur ro / /
sa rlung me dang chu la'o / /
zhes pa ste sa'i rang bzhin dang rlung gi rang bzhin dang me'i rang bzhin dang chu'i rang bzhin la kha dog rig par bya'o / /
de bzhin du rna ba'i dbang po dang yul chos kyi dbyings dang b+ha ga'i dbang po dang khu ba 'pho ba ste /
'di dag ni lus kyi dbye bas nam mkha'i rang bzhin kha dog ljang khu dang /
bsam pa'i dbye bas ye shes kyi rang bzhin sngon po'o / /
de bzhin du yid kyi dbang po dang sgra dang mchog gi dbang po dang gci ba 'dzag pa ste /
'di dag ni lus kyi dbye bas ye shes kyi khams kyi rang bzhin kha dog sngon po dang /
bsam pa'i dbye bas nam mkha'i rang bzhin ljang khu'o / /
de'i phyir ye shes nam mkha' la sngon po ljang khur 'gyur te /
lus dang bsam pa'i rab tu dbye bas so / /
zhes so / /
lus la bsam pa'i rang bzhin nges pa'o / /
rus pa dang sha la sogs pa'i khams rnams shes rab dang thabs kyi 'khyud pa gsungs pa /
shes rab ces pa la sogs pa ste /
'dir lus la rus pa'i khams ni shes rab ste /
sha'i khams ni thabs so / /
sa dang 'du byed de dag ni phan tshun yang dag par ldan pa ste /
sra ba nyid gang yin pa de ni sa'i khams so zhes pa'i shes par byed pa las /
rus pa dang sha ni shes rab dang thabs so / /
de bzhin du shes rab dang thabs ni chu ba dang bcas pa'i khrag ste /
chu'i khams dang lhan cig tu tshor ba'i phung po'o / /
de bzhin me dag dang zhes pa tsha ba nyid dang gci ba zhes pa 'du shes te /
'di dag ni shes rab dang thabs so / /
khu ba'i khams 'du shes kyi phung po ma yin nam /
ji ltar gci ba zhes brjod ce na /
'dir lus la 'du shes gang yin pa de ni byis pa skyes pa tsam gyis te gci ba 'dzag pa las so / /
bde ba chen po'i ye shes gang yin pa de ni lo bcu drug gi mtshams su 'gyur te sa bon 'pho ba'i chos las so / /
de'i phyir gcig ba ni 'du shes kyi chos dang /
khu ba ni ye shes kyi chos so zhes pa'i khyad par las gci ba ni 'du shes kyi phung po'o /
@# / /
de bzhin du rlung dang bshang ba shes rab dang thabs te rlung gi khams dang gzugs kyi phung po'o / /
stong pa zhes pa rdul gyi khams dang khu ba zhes pa rnam par shes pa'i khams ni shes rab dang thabs te /
mchog gi lus la dpal ldan rdul dang byang chub kyi sems nyid dag tu 'gyur ro / /
de bzhin du rna ba sgra sogs gzhan rnams shes pa ni /
sgra ni shes rab bo / /
rna ba ni thabs so / /
dri ni shes rab bo / /
sna ni thabs so / /
gzugs ni shes rab bo / /
mig ni thabs so / /
ro ni shes rab bo /
lce ni thabs so / /
reg bya ni shes rab bo / /
lus ni thabs so / /
chos kyi dbyings ni shes rab bo / /
yid ni thabs so / /
bshang ba 'dzag pa ni shes rab bo / /
bshang lam ni thabs so / /
'gro ba ni shes rab bo / /
rkang pa ni thabs so / /
len pa ni shes rab bo / /
lag pa ni thabs so / /
brjod pa na shes rab bo / /
ngag gi dbang po ni thabs so / /
gci ba'i bya ba ni shes rab bo / /
b+ha ga'am rtags ni thabs so / /
khu ba 'dzag pa ni shes rab bo / /
dung can ma'i dbang po ni thabs so / /
rang gi rgyal ba'i rigs kyi dbang gis ngag gi rang bzhin la sogs kyang zhes pa ni las kyi dbang po la sogs pa'o / /
de ltar khams rnams thabs shes rab brjod pa'i rim pas lha mo sa la sogs pa rnams sangs rgyas dang bcas te rnam par snang mdzad la sogs pa dang lhan cig pa'i yul dang yul can rnams ni dbang le dang sgrub ler 'chad par 'gyur ba'i dkyil 'khor dag las brjod par bya'o / /
phan tshun shes rab dang thabs kyis 'khyud pa'i cho ga'i nges pa'o / /
! da ni rtsa rnams shes pa la sogs pas zla ba dang nyi ma khu ba rdul gyi bya ba gsungs te /
'dir lus la mngal gyi zla ba gcig gi rjes la nyin zhag so sor rtsa brgya phrag gnyis su 'gyur te /
zla ba'i nang du nyin zhag sum cus stong phrag drug gi grangs su 'gyur ro / /
zla ba bcu gnyis kyi mtshams su nyin zhag sum brgya drug cu rnams kyis stong phrag bdun cu rtsa gnyis kyi grangs su 'gyur te /
rtsa rnams stong phrag drug ni nyin mor byed pas bsgyur ba ste bcu gnyis kyis bsgyur ba'o / /
mngal gyi dbus dag tu yang byas nas yang yig gis phyi rol du yang ste zla ba bcu gnyis kyi mtha'i bar du'o / /
mngal bzung ba'i zla ba gcig bor nas lo rdzogs par gyur pa na 'phel ba gtong ste /
ri de'i rjes nas bong 'dzin pa khu ba ni /
yang yig gi mngal chags nas zla ba bcu gsum na 'phel ba'i mgo rtsom ste /
nyi ma ngag kyang 'phel bar byed do / /
zhes pa ni /
de nas zla ba dang khu ba'i rtsa'i khams kyi grangs 'phel ba yongs su chad par gyur pa na lo bcu gnyis kyi bar du rdul kyi khams 'phel bar byed do / /
kyang yig gis khu ba'i khams kyang 'phel bar byed do / /
lo ni bcu gnyis dag na nyin byed khams ni 'phel ba gtong ste /
rang gi lus po dag la'o / /
zhes pa bud med rnams kyi rdul 'byung ba'i bar du nyi ma 'phel ba ste /
kyang yig gis bsdus pa las skyes pa rnams lo bcu drug gi mtshams khu ba 'byung ba'i bar du'o / /
de bzhin du rtsa ni 'chad pa dag kyang rab tu skyes par gyur pa rtsa stong phrag bdun cu rtsa gnyis rdzogs rjes nas nyin zhag so sor rim pas zung gi grangs su 'gyur zhes pa ni 'chad par 'gyur ba las rgya cher brjod par bya'o / /
rtsa dang khams 'phel ba'i nges pa'o / /
! da ni dpal ldan 'byung ba zhes pa la sogs pas mu stegs pa gzhug pa'i don du nam mkha' la sogs pa'i de nyid nyi shu lnga rnams gsungs te /
'dir byis pa'i lus la dpal ldan 'byung ba lnga dang dbang po lnga ni nam mkha' la sogs pa 'byung ba lnga dang rna ba la sogs pa dbang po lnga ste gcig tu bsdoms na bcur 'gyur ro / /
de bzhin du lag pa la sogs pa las kyi dbang po lnga po rnams dang /
de tsam zhes pa ni sgra de tsam la sogs pa ste /
de tsam lnga ru brjod pa rnams so / /
yon tan bcas pa dag kyang yid dang zhes pa ni snying stobs dang rdul dang mun @# / /
pa dang bcas pa'i yid de /
de bzhin du dbang shes lnga'i blo dang ngar 'dzin ni nga rgyal te nang du nyon yid /
dang mchog gi rang bzhin ni mchog gi dbang po /
yang ngo / /
'di dag ni de nyid rnams te nyi shu rtsa bzhi'o / /
lus dang phyi rol srid pa gsum gyi gnas su nyi shu rtsa bzhi po 'di ni longs spyod de /
gtso bo dang gi'o / /
ji ltar gtso bo gyur pa'i zhe na /
phung po lnga'i bdag nyid dang 'jig rten gyi kun rdzob kyis rnam gsum srid la gnas bdag gi las ni bsags pa dag gi longs spyod du 'gyur ro / /
rang bzhin nyi shu rtsa bzhi'i bdag nyid ni 'dzin par byed pa'i chos can skyes bu'i gzung bar bya ba'i chos can gyi rang bzhin no / /
rang de rnams gyi gi ngo bo can yang gzung bya'i chos dang rnam gsum srid pa la gnas zhes smos pas mya ngan las 'das pa ni ma yin par bstan no / /
bral ba'i rang bzhin gzhan te /
rang bzhin gyis 'od gsal bar yod pa'o zhes pa skyes bu ni khyab byed yin pa'i phyir rang bzhin dang rnam 'gyur gang yang ma yin ni rang bzhin dang skyes bu'i nges pa'o / /
! da ni sa zhes pa la sogs pas lus la sa la sogs pa rnams kyi mtshan nyid gsungs te /
'dir lus la sa ni sra pa'o / /
chu ni gsher ba'o / /
me yang tsha ba nyid do / /
gang gi phyir bskum pa ba rkyang par byed pa'i rlung ni yang ba nyid do / /
bug pa ni stong pa'o / /
brtan pa'i rus pa ste rgyab kyi tshigs pa'i rus pa dpyi nas brtsams nas phrag pa'i mthar thug pa ni 'chi med ri bo mchog ces pa lhun po'o / /
phyi rol du char pa gang yin pa de lus la 'dir ni bdud rtsi lce dang lce'u chung dag las stU ka 'dzag pa'o / /
rdo rje ni snying ste nang lus la sgra ste rgyu ma rnams 'khrol ba gang yin pa'o / /
gzhu ste 'ja' tshon ni bshad bdag go / /
phyi rol du chu srang drug cu'i bdag nyid gyi chu tshod gang yin pa de ni lus la dbugs dang dbugs 'byung zung dag go zhes pa ste /
srog gi rlung 'byung ba dang 'jug ba zung ni chu tshod do / /
zung 'di rnams dgu brgya nyis 'gyur zhes pa brgya phrag bco brgyad rnams kyis 'pho ba gcig tu 'gyur ro / /
phyi rol du nyi ma khyim 'pho ba ni nyin zhag sum cu'i zla ba ste /
nang du ni dkyil 'khor lnga 'bab pa'i rtsa lnga rnams so / /
! skar rtsis pa rnams ni nyi ma la sogs pa'i gza' bcu rnams so / /
gza' de dag nang du bug pa'i dbye ba bcur 'gyur te bshad lam gyi bug pa ni zla ba'o / /
gci pa'i bug pa ni nyi ma'o / /
bu ba'i bug pa ni dus kyi me'o / /
kha'i bug pa ni sgra gcan no / /
mig g.yas pa'i bug pa ni bkra shis so / /
mig g.yon pa'i bug pa ni gza' lag go / /
sna g.yas pa'i bug pa ni phur bu'o / /
sna g.yon pa'i bug pa ni pa sangs so / /
rna ba g.yas pa'i bug pa ni spen pa'o / /
rna ba g.yon pa'i bug pa ni mjug ring ngo / /
slar yang bkra shis la sogs pa 'di rnams kyi dbang po drug gi dbye ba ni /
'chad par 'gyur pa'i le'u lnga pa las brjod par bya'o / /
sa la sogs pa'i nges pa'o / /
! da ni rgyu skar la sogs pa gsungs te /
thur ma bdun pa'i 'khor lo'i dbye bas byi bzhin dang bcas pa'i rgyu skar nyi shu rtsa brgyad do / /
thur ma'i rgyu skar rnams kyi zur bzhir dbyug gu'i rgyu skar bzhi ste /
de ltar na sum cu rtsa gnyis so / /
rim pa dang rim pa ma yin par rgyu ba'i dbye bas rgyu skar bcu bzhi ni nang du so rnams kyi steng gi 'khor lo la ste /
bcu bzhi ni 'og gi 'khor lo la gnas so / /
'khor lo phyed kyi dbye bas rgyu skar so rnams kyi dbye ba 'khor lo phyed steng dang 'og phyed tu 'gyur te /
rgyu skar dag ni so yi phreng ba'o / /
! rjes lo'i su nyin zhag chu tshod rnams ni tshigs kyi dbye bar 'gyur zhes pa ni /
nyin zhag so sor chu tshod drug cu'i lo'i rjes su nyin zhag gi dbugs kyi grangs su mnyam par 'gyur ro / /
chu tshod de ni nyin zhag sum brgya drug cur 'gyur te /
khyim zhag de dag kyang nang du @# / /
tshigs sum brgya drug cur 'gyur ro zhes pa tshigs kyi dbye ba'o / /
! rtsa rnams chu bo zhes pa ni /
sdeb sbyor gyi dbang gis 'dir phyi rol du 'jig rten gyi khams la rgya mtshor 'gro ba'i chu bo stong phrag bdun cu rtsa gnyis te /
nang du ni ro 'bab pa'i rtsa stong phrag bdun cu rtsa gnyis su 'gyur ro / /
! phyi rol du rgyu ma sprin te /
rgyu ma zhes pa ni rnam dbye med pa'i tshig tu byas kyi iN tra Ni zhes rnam dbye dang ldan pa don la thob bo / /
go /
rgyu ma ni sprin du 'gyur te /
ro 'bab pa'i phyir dang /
sgra sgrog pa'i mtshan nyid kyi phyi ro / /
! ri bong can gyi cha gzhan khams rnams gnyis kyi rang bzhin no / /
an+t+ra an+t+raM thob zer 'dir cha rnam pa gnyis te /
spu la sogs pa'i khams kyi rnam par 'gyur bas gcig dang /
khu ba 'pho ba'i chos kyis gzhan no / /
'di dag las slar yang spu la sogs pa'i khams kyi rnam par 'gyur bas gnas pa gang yin pa de yang rnam pa gnyis te /
ri bong can gyi cha gzhan zhes so / /
'dir spu phra mo dang spu sbom po ni tshes gcig dang gnyis pa'o / /
de bzhin du pags pa ni gsum pa dang bzhi pa'o / /
de bzhin du khrag ni lnga pa dang drug pa'o / /
de bzhin du sha ni bdun pa dang brgyad pa'o / /
de bzhin du rtsa ni dgu pa dang bcu pa'o / /
de bzhin du rus pa ni bcu gcig pa dang bcu gnyis pa'o / /
de bzhin du rkang ni bcu gsum pa dang bcu bzhi pa'o / /
de bzhin du khu ba ni bco lnga pa dang bcu drug pa ste /
cha ni khams rnams gnyis kyi rang bzhin no / /
zhes pa'i nges pa'o / /
! da ni spu dang zhes pa la sogs pas 'byung po'i skye gnas gsungs te /
'dir 'jig rten gyi khams su 'byung po'i skye gnas rnam pa bzhi ste /
'dir phyi rol tu sa'i skye gnas brtan pa ni nang du spu rnams so / /
phyi rol du rlung gi skye gnas sgong skyes ni nang du shig rnams so / /
phyi rol du chu'i skye gnas srin bu'i rigs la sogs pa drod gsher las skyes pa ni lus la yang srin bu'i rigs la sogs pa'o / /
phyi rol du mngal nas skyes pa khu ba las byung ba ni nang du khu ba nyid do / /
ma brjod pa nyid las phyi rol du nam mkha'i khams ro'i gzugs rdzus te skyes pa rnams ni nang du phra mo'i gzugs srog chags phra mo rnams te /
'byung po'i skye gnas rnam pa bzhi'o / /
! dga' ba la sogs mthe bong tshigs rnams shes pa ni /
'dir phyi rol du tshes gcig la sogs pa tshes lnga lnga ni dga' ba la sogs par brjod de /
de dag kyang dkar po dang nag po'i phyogs kyi dbye bas mthe'u chung dang mthe bong la sogs pa tshigs gsum gsum gyi rang bzhin gyis so / /
nam mkha' la sogs pa'i khams kyi dbye bas lag pa g.yon pa'i sor mo'i tshigs rnams dga' ba la sogs par 'gyur ro / /
lag pa g.yas pa'i sor mo'i tshigs rnams sa la sogs pa'i dbye bas te /
rgan po mthe bong gi tshigs la sogs dkar phyogs la pa'i dbye bas bco lnga'o / /
de bzhin du rkang pa'i sor mo'i tshigs rnams zla ba gnyis pa'i tshes kyi dbye bas shes nang phyogs la par bya'o / /
de ltar na dus so so'i dbye bas lo la yongs su 'khor ba drug tu 'gyur te /
dus drug gis so zhes pa ni dga' ba la sogs mthe bong tshigs rnams shes pa'i nges pa'o / /
! spyi bo'i pad ma lte ba'i pad ma dag kyang nus pa'o zhes pa ni /
sngar brjod pa'i cho gas lhan cig skyes pa'i skur 'gyur ro zhes pa ste /
nus pa'i nges pa'o / /
! da ni tshangs pa'i yul sa zhes pa la sogs pas mtho ris la sogs pa gsungs te /
'dir lus la gtsug tor gyi dang dang gi sgras gsang ba'i pad ma rnams tshangs pa'i yul sa gtsug tor nas mgrin pa'i mthar thug pa ni mtho ris kyi 'jig rten du 'gyur ro / /
lag mchog dag ni mi yul gyi 'jig rten du 'gyur ro / /
rkang pa dag ni sa 'og gi 'jig rten du 'gyur ro / /
! chu gter rnams dang gling rnams ni chu gter gling ste /
ri bo rnams kyang bdun rnams @# / /
grangs bzhin du lus la rgya mtsho bdun po ni gsher pa'i khams rnams te /
de dag las lan tsha'i rgya mtsho ni gci ba'o / /
chang gi rgya mtsho ni rdul lo / /
chu'i rgya mtsho ni stA ka'o / /
'o ma'i rgya mtsho ni bud med rnams kyi 'o ma dang skyes pa rnams kyi bad kan gyi khams so / /
zho'i rgya mtsho ni mgo'i klad pa'o / /
mar gyi rgya mtsho ni zhag go /
sbrang gi rgya mtsho ni khu ba'o / /
de bzhin du gling rnams te /
'dzam bu'i gling rtsibs bcu gnyis pa ni lag pa dang rkang pa'i dum bu bcu gnyis la'o / /
drag po ni sha'o / /
khrung khrung ni mchin pa'o / /
mi'am ci ni snying ngo / /
ku sha ni tshil bu'o / /
'od dkar ni rgyu ma'o / /
zla ba ni rtsa ste 'jam pa'i khams rnams so / /
ri bo zhes pa la /
rdo rje'i ri ni rkang pa dang lag pa'i sen mo rnams so / /
bsil ba'i ri ni lag pa'i rus pa'o / /
dro Na ni bre bo che'i ming ste tshad 'dzin zhes par 'gyur te de nye ba'i dpung pa'i rus pa'o / /
nor bu'i 'od ni dpung pa'i rus pa'o / /
ni Sha Ta ni drug bral lam rtsub pa ldan te /
rkang pa'i rus pa'o / /
man da ra'i ri ni byin pa'i rus pa'o / /
'od sngon ni brla'i rus pa'o / /
zhes pa ni /
ri bdun po sra ba'i khams rnams te /
brgyad pa lhun po ni /
lus kyi rgal tshigs dpyi nas brtsams nas phrag pa'i mthar thug par nges pa ste /
gsher 'jam sra ba gsum gyi rang bzhin khams rnams so / /
me rlung gi dkyil 'khor zhes pa la /
me'i dkyil 'khor ni khrag go /
rlung gi dkyil 'khor ni pags pa'o / /
rgyal po zhes pa ni 'bod pa'o / /
! skra rnams grub pa mtha' dag srid pa gsum gyi gnas su dbye ba dag gis grub pa'o / /
zhes pa ni /
'dir phyi rol du 'jig rten gyi khams la grub pa rnam pa gsum ste /
mkha' la spyod pa dang /
sa la spyod pa dang /
sa 'og na gnas pa'o / /
de dag la mkha' la spyod pa ni /
mgo las skyes pa rnams so / /
sa la spyod pa ni /
mchan khung du skyes pa rnams so / /
sa'i 'og na gnas pa ni /
b+ha ga dang rtags las skyes pa'o / /
ma brjod pa nyid las spu rnams ni 'byung po'i rigs bye ba phrag phyed dang bcas pa'i gsum gyi mtshan nyid do / /
zhes pa ni /
mtho ris la sogs pa'i nges pa'o / /
! da ni snying zhes pa la sogs pas me gsum gsungs te /
phyi'i me gsum 'dir lus la tshang tshul ni lho'i me rta gdong gi ma dang khyim bdag gi me nyi ma dang /
bsreg bya za ba'i me'o zhes pa ni /
nges pa ste gsum po grangs bzhin du /
nang lus la snying ga'i pad ma gzhu'i rnam pa la rdo rje ste glog gi me'o / /
mgrin pa'i pad ma zlum po la khyim bdag gi nyi ma'i me'o / /
lte ba'i thab khung gru bzhi pa la bsreg bya za ba'i sha za'i me'o zhes pa ni /
rab 'phro lho'i me dang /
rim pa yis /
khyim bdag gi me nyin bzhin sha za'i me sreg byed chu gter zur gyi thab khung dag la yang zhes pa'i nges pa'o / /
de las kyi me gsum po dag gi gong na me gzhan dri med 'od zer 'phro ba ye shes gzugs ni mun pa dag gi mthar /
rdul gsang ba'i pad ma dang /
nor bu'i rtse mor brtan cing dpral ba khu ba'i pad ma la mi chod pa ste /
gnas gang zhig nyi ma glog gis mi gdung ri bong 'dzin pa gza' dang skar ma la sogs med pa na ste /
sogs pas ni sha za'i me ste bzhi pa bden pa'i me ye shes kyi gzugs so zhes pa ni me gsum gyi nges pa'o / /
dang gtsug tor du brtan pa ! da ni gza' zhes pa la sogs pas gza'i chu tshod la sogs pa gsungs te /
'dir phyi rol du gza' bdun te brgyad pa ni rigs ldan gyi longs spyod do / /
brgyad po de dag ni lus kyi snying ga'i pad ma'i 'dab ma brgyad po rnams la 'gyur te /
shar gyi 'dab ma la nyi ma'o / /
mer zla ba'o / /
lho ru bkra shis so / /
bden bral du gza' lag go /
chur phur bu'o / /
rlung du pa sangs so / /
lus ngan du spen pa'o / /
dbang ldan du rigs ldan gyi longs spyod la spen pa ste /
longs spyod phyed@# / /
gzhan la ni sgra gcan no / /
rab tu gsal byas chu tshod drug cu lte ba'i pad ma la ste /
chu tshod stong pa'i 'dab ma'i 'dab ma bzhi'o / /
lhag ma 'dab ma drug cu ni /
dkyil 'khor drug cu 'bab pa'i chu tshod rnams te /
gza' so so la drug cu'i grangs so / /
smin ma'i dbus su 'dab ma bcu drug rnams la 'dab ma gnyis ni stong pa 'bab pa'o / /
'dab ma bcu bzhi la 'byung dang 'byung ba mda' zhes pa la sogs pas zla ba'i rkang pa bcu bzhi rnams so / /
de la dang po'i 'dab ma la 'byung ba zhes pa chu tshod lnga'i bdag nyid kyi rkang pa ste /
de bzhin du gnyis pa dang gsum pa la'o / /
'dab ma bzhi pa la rig byed ces pa chu tshod bzhi'i bdag nyid do / /
lnga pa la rtse mo can te rkang pa chu tshod gsum mo / /
'dab ma drug pa la lag pa zhes pa chu tshod gnyis kyi bdag nyid rkang pa'o / /
'dab ma bdun pa la ri bong can zhes pa chu tshod gcig gi bdag nyid kyi rkang pa bdun pa'o / /
de bzhin du lugs las ldog pas brgyad pa la chu tshod gcig gi rkang pa'o / /
dgu pa la chu tshod gnyis kyi bdag nyid do / /
bcu pa la chu tshod gsum gyi bdag nyid do / /
bcu gcig pa la chu tshod bzhi'i bdag nyid do / /
bcu gnyis pa la chu tshod lnga'i bdag nyid do / /
bcu gsum pa dang bcu bzhi pa la yang de ltar shes par bya ste /
zla ba'i rkang pa ma nu'i grangs su 'gyur ro / /
mi bdag ces pa ni 'bod pa'o / /
longs spyod 'khor lo ste mgrin pa'i 'khor lor 'dab ma sum cu rtsa gnyis la 'dab ma bzhi ni stong pa'o / /
gzhan 'dab ma nyi shu rtsa brgyad po rnams la byi bzhin dang bcas pa'i rgyu skar nyi shu rtsa brgyad po rnams su 'gyur ro / /
de dag ni shar gyi thur ma bdun gyi dbu ma la dbu ma gang yin pa 'god de nam gru'i mthar g.yon bskor gyis te /
gnyis pa la tha skar ro / /
gsum pa la bra nye'o / /
bzhi pa la smin drug go /
de nas dbyug gu'i rgyu skar te /
thur ma ni 'dab ma bdun pa'i ming can gyi steng pa'i rtsa'o / /
de nas byang gi thur ma bdun po rnams la g.yon gyis te thur ma dang po la snar ma'o / /
gnyis pa la mgo'o / /
gsum pa la lag go /
bzhi pa la nabs so'o / /
lnga pa la rgyal lo / /
drug pa la skag go /
bdun pa la mchu'o / /
de nas gzhan la yang de bzhin du rig par bya'o / /
slar yang lte ba'i pad mar rgyu skar rnams kyi chu tshod drug cur rig par bya'o / /
chu tshod kyi chu srang ni drug cu ste /
drug cu rnams brgya phrag sum cu rtsa drug ni gsal bar mtha' dag lus la rkang pa la sogs dag gi tshigs la'o / /
zhes pa ni /
'chad par 'gyur ba las rgyas par brjod par bya ste /
gza' la sogs pa'i nges pa'o / /
! da ni lte ba zhes pa la sogs pas srog gi nus pa lte ba la sogs pa'i 'khor lor 'khor ba gsungs te /
'dir phyi rol du nyi ma khyim bcu gnyis po rnams la /
lo'i 'pho ba'i dbye bas 'khor ba ji lta ba de bzhin du /
nang du srog gi nus pa yang khyim bcu gnyis po rnams la nyin zhag so sor 'pho ba bcu gnyis kyi dbye bas 'khor ro / /
lte ba'i chu skyes bskyed rim la sku'i dkyil 'khor gyi lha dang rdzogs rim la sa bcu gnyis dang sbyor nyi ma'i 'dab ma ngag la 'khor te mchog gi cha srog gi nus pa ni 'pho ba'i rim pas khyim bcu gnyis kyi 'dab ma rnams la /
srog zung dgu brgya nyis 'gyur dag gi 'pho bar 'gyur te zhes pa ni /
'dir ji ltar phyi rol du dbyug gu brgya phrag bco brgyad kyis nyi ma'i 'pho ba gcig tu 'gyur ba /
de bzhin du mngal nas dbugs brgya phrag bco brgyad kyis srog gi nus pa 'dab ma re rer 'pho bar 'gyur ro / /
de sreg gi nus pa yang dang por dus sbyor k+r+ka Ta nas 'dzin no /
mi'i dbang /
'dir phyi rol du nyi ma'i skye ba'i khyim ni k+r+ka Ta'o / /
de bzhin du skyes pa thams cad kyi dus sbyor gang du srog gi nus pa /
skyes par gyur pa'i khyim de ni k+r+ka Ta'i ming can du @# / /
rig par bya ste /
srog gi skye ba gnas par bya / /
zhes pa'i rigs pas so / /
dus sbyor k+r+ka Ta nas mi yi dbang zhes pa ni 'bod pa'o / /
phyi rol du dus sbyor ni khyim gang la nyi ma gnas pas 'char ba'i dus su shar nas nyin dang mtshan mor 'khor ba de la de ni de'i rgyu mtshan mngal du zhu gse pa'i zla ba de chu srin gyi zla ba yin la de nas zla ba bdun pa na srog skye ba'i phyir rig par bya ste thur ma bdun gyi dbye bas so / /
gang la shar ba de'i bdun pa ba nub cing nub pa de'i bdun pa la shar ba /
dus sbyor tshad ni dus sbyor de nyi ma shes par bya / /
phyi rol du nyi ma'i 'pho ba chad pa dang lhag pa nyin zhag rnams kyis rig par bya ba ji lta ba de bzhin du /
nang du chad pa dang yang na dpyangs 'char gyi rgyud las bshad pa'i /
rgya mtsho chu dang zla ba la / /
cha bdun thur ma grib ma re bcas / /
bgos pas thob pa chu tshod yin / /
chu srang dbugs kyang rim bzhin sbyar / /
glang dang bu mo rang sar bzhag /
'khrig pa seng ger brgyad dor ro / /
k+r+ka Ta ru bco brgyad dbri / /
lug dang srang la drug sbyin bya / /
sdig pa gnyis la bcu yang sbyin / /
gzhu dang chu srin bum pa la / /
bcu gnyis dag ni byin pa las / /
spa dwo 'das pa phyi dro lus / /
de yi nyin mo'i dbyug gur dbri / /
zhes bshad pa'o / /
lhag pa ni dbugs rnams kyis rig par bya'o / /
nyi ma'i chu tshod kyi dbye bas lus la dbugs kyi nges pa'o / /
srog gi nor dang bu lon mnyam pa ste /
k+r+ka Ta la sogs pa la nyi ma'i rkang pas bu lon dang chu srin la sogs la nor ro / /
skar rtsis kyi cho gas mnyam pa ni 'pho ba so so'i nyin zhag ste rkang pa dang bcas pa'i dbyug gu lnga bcu rtsa drug gi bdag nyid ni phyi rol du'o / /
nang du mnyam pa ni /
dbugs kyi bdag nyid de dus sbyor so so'i 'pho ba'i dbye bas so zhes pa ni /
'pho ba bcu gnyis 'khor ba'o / /
! da ni re re zhes pa la sogs pas pad ma'i 'dab ma so so la dkyil 'khor rab tu 'bab pa gsungs te /
'dir phyi rol du nyi ma'i 'pho ba re re la nyin zhag sum cus dkyil 'khor lnga longs spyod cing /
nyin zhag drug gis dbyug gu sum brgya drug cus dkyil 'khor gcig longs spyod do / /
de bzhin du nang du dbugs brgya phrag bco brgyad kyis dkyil 'khor lnga longs spyod cing /
dbugs sum brgya drug cus dkyil 'khor gcig longs spyod par 'gyur ba ni nges pa'o / /
'dir ni lte ba'i bar skor gyi 'pho ba bcu gnyis kyi rtsa chen so so'i 'dab ma re re la gnas lngar 'gyur te /
'dab ma'i nub dang byang dang lho dang shar dang dbus so / /
de la pad ma'i 'dab ma so so re re la dkyil 'khor re re 'bab par 'gyur te /
nub tu 'dzin ma'i dkyil 'khor ro / /
'dab ma'i byang du chu'i dkyil 'khor 'bab bo / /
lhor me'i dkyil 'khor 'bab bo / /
slar yang shar du rlung gi dkyil 'khor rab tu 'bab bo / /
'dab ma'i dbus dag tu yang stong pa'i dkyil 'khor 'bab ste /
so sor dbugs sum brgya drug cu ni srog gi nus pa'o / /
de ltar dbye ba lnga yis 'pho ba so sor 'gyur ro / /
dkyil 'khor lnga po 'di dag re re la dbugs sum brgya drug cu'i dbus nas rkang pa dang bcas pa'i dbugs bcu gcig bcu gcig bzung nas te ma rgyus par dus sbyor gcig rdzogs nas dus sbyor phyi ma 'char ba'i mtshams su sna bug gnyis ka nas mnyam par rab tu 'bab ste /
dman pa'i dbugs ni drug cu zhes pa ni rkang pa gsum dang bcas pa'i dbugs gsum gyis dman pa'i dbugs rkang pa dang bcas pa'i lnga bcu rtsa drug 'bab bo / /
de ltar 'pho ba'i dbye ba rnams ni nang du dus sbyor bcu gnyis kyi mtshams de bsdoms na kyi rab tu dbye bas 'gyur ro / /
zhes pa ni 'bo ba'i nges pa'o / /
! da ni stong pa zhes pa la sogs pa dkyil 'khor lnga'i lhag pa'i lha gsungs te /
'dir phyi rol du nyi ma ni lug la sogs pa 'khrig /
seng /
srang /
gzhu /
bum /
mi mnyam ba'i dus sbyor ba stong pa'i dkyil 'khor la sogs pa longs spyod cing glang la sogs /
ra /
bu mo /
sdig /
chu srin /
nya /
mnyam pa'i @# / /
dus sbyor la sa'i dkyil 'khor la sogs pa longs spyod do / /
de bzhin du nang du stong pa la sogs de nyid lnga zhes pa ni stong pa dang /
rlung dang me dang chu dang sa'i dkyil 'khor rnams nges par byang du ste sna bug g.yon par rab tu 'bab po / /
sa la sogs pa zhes pa ni /
sa dang chu dang me dang rlung dang stong pa dkyil 'khor rnams g.yas kyi sna'i bug par 'bab pa'o / /
g.yon dang g.yas kyi dkyil 'khor bcu po 'di dag la grangs bzhin du g.yon par stong pa'i dkyil 'khor rab tu 'bab pa'i dus su sgra gcan ni lhag pa'i lha'o / /
g.yas par dus kyi me'o / /
g.yon par rlung gi dkyil 'khor la zla ba'o / /
g.yas pa la nyi ma'o / /
g.yon par me'i dkyil 'khor la gza' lag go /
g.yas pa la bkra shis so / /
g.yon par chu'i dkyil 'khor la pa sangs so / /
g.yas pa la phur bu'o / /
g.yon par sa'i dkyil 'khor la mjug ring ngo / /
g.yas pa la spen pa'o / /
de ltar na nam mkha' la sogs pa'i dkyil 'khor rnams la bdag po zhing can bcur 'gyur ro / /
de bzhin du phyir zla ba drug nang du 'pho ba drug la zla ba dbang phyug tu 'gyur te lug dang 'khrig pa dang seng ge dang srang dang gzhu dang bum pa'i khyim g.yon gyi rtsa la zla ba zhes pa khu ba'i khams dbang phyug ste byang dag tu'o / /
lho ru glang dang k+r+ka Ta dang bu mo dang sdig pa dang chu srin dang nya'i khyim la nyi ma ste rdul gyi khams dbang phyug tu 'gyur ro / /
mi bdag ces pa ni 'bod pa'o / /
dkyil 'khor gyi bdag po'i nges pa'o / /
! da ni de zhes pa la sogs pas srog la sogs pa'i rlung rnams gsungs te /
'dir lte ba'i 'khor lo snying po 'dab ma bzhi'i bdag nyid do / /
de'i phyi rol du 'dab ma brgyad kyi bdag nyid do / /
de'i phyi rol du 'dab ma bcu gnyis kyi bdag nyid do / /
de'i phyi rol du 'dab ma drug cu rtsa bzhi'i bdag nyid de /
'dab ma'i sgra yis dbugs kyi chos can gyi rtsa rnams gzung ngo / /
! lte ba'i 'khor lo de steng ste sor mo phyed dang bcas pa'i bcu gnyis kyi steng snying ga'i phyogs su rtsa'i 'khor lo rtsibs brgyad kyi bdag nyid yang dag par gnas so / /
de rnams la srog la sogs pa'i rlung gi tshogs so / /
pad ma nor gyi 'dab ma dag la zla ba nyi ma me rnams te me zhes pa ni sgra gcan no / /
g.yon du zla ba'i rtsa ni ri bong mtshan ma 'bab ste kha dog dkar po'o / /
g.yas su kha dog dmar po ste nyi ma'i rtsa 'phab bo / /
'dab ma brgyad kyi dbus su dus kyi me'i gzugs sgra gcan gyi rtsa 'bab bo / /
mnyam pa dag la dus sbyor 'char ba'i mtshams su rkang pa dang bcas pa'i dbugs lnga bcu rtsa drug go /
snying ga'i chu skyes rtsibs brgyad pa 'di la thun tshod 'pho ba'i rtsa rnams rig par bya'o / /
sna'i bug par dkyil 'khor lnga 'bab par byed pa ni dbus su 'di rnams su 'gyur ro / /
rtsa dang rtsa la dbugs 'byung ba dang 'jug pa dang brgya phrag nyi shu rtsa bdun gyis srog yang dag par rgyu bar 'gyur te /
dbyug gu byed dang bcas pa'i bdun gyis so / /
! de la srog ni steng du 'bab pa'o / /
thur sel ni lte ba'i 'og tu 'bab pa'o / /
mnyam gnas ni shar gyi 'dab ma'i rtsa snar ma la lhag pa'i lha'o / /
gyen rgyu ni me'i 'dab mar rtsa lag ldan gyi lce la'o / /
khyab byed ni lho'i 'dab mar rtsa dmar ser la'o / /
klu ni bden bral gyi 'dab mar rtsa rgyal la'o / /
rus spal ni chu'i 'dab mar rtsa rgyal ba la'o / /
rtsangs pa ni /
rlung gi 'dab mar rtsa a laM bu Sha lo'o / /
lha sbyin ni /
byang gi 'dab mar 'dug rtsa igs la'o / /
nor las rgyal ba ni dbang ldan gyi 'dab ma la rtsa tshul 'chos ba zer ku hA la'o / /
srog ni rtsa su shin tu stong pa zer shu man yid mdzes ma la'o / /
thur sel ni phyogs kyi grangs bcu pa dung can ma gang gis byang chub kyi sems zag par byed pa de la lhag pa'i lha'o / /
zhes pa de ltar rlung rnam pa bcu ni /
rtsa'i 'khor @# / /
lo la las kyi dbye bas yang dag par gnas so / /
srog la sogs pa 'di dag thams cad rtsa stong phrag bdun cu rtsa gnyis po rnams la khyab pa ste /
'on kyang gnas brgyad la skyes pa brgyad do / /
dung can mtha' yang i Da la sogs rang gi snying ga'i pad ma rtsa'i 'khor lo mtha' dag go /
zhes pa mnyam gnas la sogs pa rnams kyi skye pa'i gnas te snying ga'i 'khor lo'i nges pa'o / /
! da ni gnas pa bcu pa srog ces pa la sogs pas srog la sogs pa'i bya ba gsungs te /
'dir lus la srog gi srog ste stobs byed do / /
nyi ma zla ba'i lam na gnas par gyur pa na ste nyi ma'i lam ni /
dmar ser ram ras nA'o / /
zla ba'i lam ni i Da'am la la nA ste de'i lam na gnas pa'o / /
kyang ni tshig phrad kyi don to / /
bza' dang btung ba ma lus pa ni /
ro drug zos pa dang chu la sogs pa 'thungs pa ste /
de dag ma lus pa thur sel gyi rlung gis 'og tu 'dren te zhes pa ni lung ngo / /
ste sdeb sbyor gyi dbang gis de ltar byas so / /
mtha' dag ro mnyam ste mtshungs pa'i ro'i bar du lus la mnyam gnas shes bya ba'i rlung gis 'thob par byed de /
khams bdun ro mnyam par byed do zhes pa'i 'dren no zhes rdzogs tshig thob pa la lhag ma c+na du byas don to /
lus la rgyen rgyu zhes bya ba'i rlugn gi g.yo bar byed do / /
kha dang lag pa rkang pa rnams kyis glu dang zlos gar byed de /
lus 'di la gyen rgyu nang gi skye bdun nam pags pa la sogs pa bdun nam chu dang ro drug gi de nyid kyis kha yis glu la sogs pa dang rgod pa dang smra ba la sogs pa byed do / /
lag pa rkang pa rnams zlos gar dang 'gro ba la sogs pa byed do / /
khyab byed kyis ni nad dag byed de rang bzhin yon tan dbang gis shes pa ni /
chu'i rang bzhin gyi dbang gis te ji ltar lus ni 'jig pa de lta nyid du nad byed do / /
klu yang sgreg pa byed pa nyid de /
gsal bar lag pa rkang pa bskum pa dag ni rus sbal rlung gis so / /
de ni zhes pa khro dang g.yeng ba mtha' dag rtsangs pa'i rlung gis byed do / /
glal ba dag kyang lha sbyin gyis byed do / /
lus ni lnga pa nyid du 'gyur ba nor las rgyal ba'i rlung gis gtong bar mi byed do / /
mi yi bdag po zhes pa ni 'bod pa'o / /
rlung gcig nor las rgyal ba'o zhes so / /
de ltar brjod pa'i rim pas srog la sogs pa'i rlung rnams thams cad de /
rlung rnams kyis rang bzhin gyi gnas yon tan dag ni gtong bar mi byed de /
nam mkha' la sogs pa'i rang bzhin gyi yon tan rnams so / /
srog la sogs pa'i bya ba nges pa'o / /
! da ni dmar ser zhes pa la sogs pas rtsa'i ming mu stegs byed kyi ming rnams kyis gsungs te /
dmar ser phra mo dag kyang i Da la sogs ni i Da la sog spa rtsa gsum mo / /
rnam gsum lam bgrod ces pa la /
zla ba'i lam la bgrod pa ni i da'o / /
nyi ma'i lam la bgrod pa ni dmar ser ro / /
sgar gcan gyi lam la bgrod pa ni su shu n+mO / /
snar ma ni bzhi ba'o / /
lag ldan lce ni lnga pa'o / /
rgayal ni darug pa'o / /
ri yang rgyal ba zhes pa brgyab ba'o / /
a laM bu Sha ni nor dang zhes pa brgyad pa'o / /
ku ha ni dgu ba'o / /
phyogs kyi grang ni dung can ma gang ste /
bcu pa dung can mas byang chub kyi sems bde ba'i mthar zag par byed pa'o / /
dpal ldan rtsa'i 'khor lo 'di ni rnam par mang po 'gyur te tshigs kyi dbye ba du mas so zhes pa ni /
'dir lus la tshigs kyi dbye ba'i grangs sum brgya drug cu ste /
tshigs kyi dpye ba de dag gis rtsa'i 'khor lo dbye ba sum brgya drug cur 'gyur zhing /
srog la sogs pa'i rlung gi bya ba'i dbye ba yang de bzhin du shes par bya'o / /
zhes pa ni /
rtsa'i 'khor lo nges pa'o / /
! da ni dang po zhes pa la sogs pas snying ga'i rtsa'i 'khor@# / /
lo de nyid la dbang po la sogs pa'i byin gyis brlab pa gsungs te /
'dir dbang po'i 'dab ma la thun tshod gcig gi bar du srog gi nus pas dbang po'i rang bzhin bsten to / /
me'i 'dab ma la me'i rang bzhin no / /
gshin rje'i 'dab ma la gshin rje'i rang bzhin no / /
bden bral gyi 'dab ma la bden bral gyi rang bzhin no / /
chu'i 'dab ma la chu'i rang bzhin no / /
rlung gi 'dab ma la rlung gi rang bzhin no / /
nor sbyin gyi 'dab ma la nor sbyin gyi rang bzhin no / /
dbang ldan gyi 'dab ma la dbang ldan gyi rang bzhin te /
de ltar 'dab ma brgyad po rnams la srog gi nus pa de'i rang bzhin bsten cing 'khor bar byed do / /
dbang po la sogs pa'i rang bzhin gyi nges pa'o / /
da ni mgrin pa'i 'khor lo gsungs te /
'dir snying ga'i pad ma'i steng du sor mo phyed dang bcas pa'i bcu gnyis kyi mthar mgrin pa'i 'khor lo la gza'i tshogs dang bcas pa'i rgyu skar 'khor lo yang dag gnas te /
dbyug gu'i skar ma bzhi dang gtso bo'i rgyu skar nyi shu rtsa brgyad de /
'di rnams kyis 'dab ma sum cu rtsa gnyis pa'o / /
dbyug gu'i rgyu skar bzhi dor nas 'dab ma nyi shu rtsa brgyad po rnams la nyin mtshan gyi srog yang dag par rgyu ste /
dbyug gu drug cu las nyi shu rtsa brgyad cha yis thob pa ni /
'dab ma so so la srog yang dag par rgyu'o / /
nang gi tshangs pa'i yul sa dpal ldan dpral ba dag nas dbyangs kyis yongs su bskor ba'i thig le dkar po zag /
mgrin pa'i pad ma de'i yang steng du sor mo phyed dang bcas pa'i bcu gnyis kyi mthar dpral ba'i pad ma 'dab ma bcu drug pa la stong pa'i 'dab ma gnyis dor nas 'dab ma bcu bzhi po rnams la nyin mtshan gyi srog yang dag par rgyu ste /
dbyug gu drug cu las bcu bzhi'i cha thob pas 'dab ma so sor 'dor ro / /
thig le dang rnam par bcad pa ni lte ba la rig par bya ste /
zla ba'i rkang pa rgyu pa'o / /
slar yang lte ba'i 'khor lo rtsa drug cu rtsa bzhi ni 'jigs ma la sogs pa'i ming rnams kyis so / /
snying gar brgyad ni i Da la sogs pa'i ming rnams kyis so / /
mgrin par tha skar la sogs pa'i ming dang /
stong pa bzhi'i ming rnams kyis so / /
dpral ba'i rtsa rnams la tshes gcig la sogs pa'i ming rnams kyis so / /
gtsug tor la thun mtshams bzhi'i dbye bas rdo rje bzhi'am lha la sogs pa de nyid bzhi'i ming rnams kyis so / /
mgrin pa dang dpral ba'i pad ma'i 'dab ma 'di rnams la nang du gyur pa ni 'khor lo 'dab ma brgyad par rig par bya'o / /
de bzhin du lte ba dang dpral ba la 'khor lo rtsibs brgyad pa rim pas ni sa dang chu dang me dang rlung gi rang bzhin no / /
gtsug tor la 'dab ma bzhi pa ni stong pa'i rang bzhin no / /
lte bar 'i nang skor 'dab ma bzhi pa ni ye shes kyi khams kyi rang bzhin no / /
gsang bar 'dab ma sum cu rtsa gnyis pa ste phyi rol gyi 'dab ma bcu drug rnams la dbyangs kyi rtsa'o / /
nang du 'dab ma bcu la phung po dang khams kyi rtsa'o / /
de las nang gi 'dab ma rnams la stong pa drug gi rtsa'o / /
de ltar na 'khor lo drug po rnams kyi grangs ni lnga bcu rtsa drug lhag pa'i brgya phrag gcig ste /
'chad par 'gyur ba'i 'khor lo drug po rnams la brjod par bya'o / /
'khor lo drug gi nges pa'o / /
! da ni rtsa ba zhes pa la sogs pas sna bug gnyis las dkyil 'khor lnga rab tu 'bab pa gsungs te /
'dir sna bug g.yon pa dang g.yas pa dag la rtsa ba ste 'og gi char sa'i dkyil 'khor 'bab pa'o / /
sna bug g.yon pa dang g.yas pa dag la g.yon du chu 'bab bo / /
dbus kyi g.yon pa yang re kha ste sna'i bar gyi ka ba la mngon par phyogs pa'i sna'i bug pa gnyis te /
thams cad kyi byang na lhun po'i mchu'i ngos zhes pa'i shes par byed pa las so / /
g.yas su bsreg za'i dkyil 'khor dag ni @# / /
rab tu 'bab ste /
g.yas kyang byang ngam g.yon ni ka ba yin pas gnyis ka'i phyi rol gyi sna'i bug pa'i cha'o / /
mkhur ba ngos ni g.yas sam lho /
sna bug gnyis ka'i steng du rlung gi dkyil 'khor 'bab bo / /
sna bug gnyis kyi dbus su nam mkha' ste /
sa dang chu dang me dang rlung gi dkyil 'khor gyi dbus su nam mkha'i dkyil 'khor 'bab ste g.yon gyi dus sbyor rgyu ba la g.yon dang /
g.yas kyi dus sbyor rgyu ba la g.yas nas dkyil 'khor rab tu 'bab bo / /
slar yang sna bug gnyis la gcig car du mnyam pa ye shes kyi dkyil 'khor 'bab ste /
srog gi nus pa'o / /
'di dag rnams ni 'bugs te zhes pa ni /
lte ba dang snying ga dang mgrin pa dang dpral ba dang gtsug tor dang sna bug gi dkyil 'khor rnams dbyug gu dang khyim dang thun tshod dang rgyu skar dang tshes grangs dang mtshams dang dkyil 'khor gyi dbye ba dag gis lam gsum byas nas 'bugs par byed do / /
nus pa ni srog gi nus pa de lam yan lag brug gis sbyangs na 'gro ste mchog gi gnas ni dmigs pa med pa'o / /
mi 'gyur ba'i bde bar 'gro bcu gnyis mtha' ni sor bcu gnyis kyi mtha'o / /
zla ba la cha bcu drug yod pas cha'i mthar ni sor bcu drug gi mthar ro / /
'dir sa'i dkyil 'khor rab tu 'bab pa'i rlung ni /
sna bug nas sor bcu gnyis kyi mthar 'gro ste de nas ldog go / /
chu'i dkyil 'khor gyi rlung ni sor bcu gsum 'gro ste de nas ldog go / /
me'i dkyil 'khor gyi rlung ni sor bcu bzhi 'gro ste de nas ldog go /
rlung gi dkyil 'khor gyi rlung ni sor bco lnga 'gro ste de nas ldog go /
stong pa'i dkyil 'khor gyi rlung ni sor bcu drug 'gro ste de nas ldog go /
ye shes kyi dkyil 'khor gyi rlung ni g.yon pa'i dus sbyor rdzogs sa'i dkyil 'khor gyi mthar dus sbyor gnyis po /
de dag gi dbus su ste bar du rab tu zhugs pa nas rgyu ba'i rlung dang tshad mtshungs ni sna bug gnyis nas sor bcu gnyis 'bab po / /
g.yas ba'i dkyil 'khor lnga rdzogs pa nam mkha'i mthar dbu mar zhugs pa nam mkha'i rlung dang tshad mtshungs pa ni sor bcu drug 'bab po / /
'dir gang gi tshe phyi rol du 'phel bar gyur pa de'i tshe nang du thung ngur 'gyur ro / /
gang gi tshe bcu drug la sogs pa las phyi rol du thung ngur 'gyur ba de'i tshe rlung gi rtsa'i dbang gis te rlung de'i rang gnas kyi rtsa'i dbang gis lte par te nang rlung gi rang gnas su sor mo bzhi 'phel bar 'gyur te /
srog gi nus pa 'bab pa'i nges pa'o / /
! da ni zhing zhes pa la sogs pas zhing la sogs pa rnams gsungs te /
'dir lus kyi dpung pa'i tshigs gnyis la zhing gnyis so / /
brla'i tshigs gnyis la nye ba'i zhing ngo / /
nye ba'i dpung pa'i tshigs gnyis la tshan+don ha gnyis so / /
bus mo'i tshigs gnyis la nye ba'i tshan+don ha'o / /
lag pa tshigs gnyis la nye 'di ltar bskyed pa'i rim pa la gnas bcu gnyis rdzogs pa'i rim pa la nang du sa bcu gnyis te ba'i 'du ba'o / /
lag pa'i mthil gnyis la dur khrod gnyis so / /
rkang pa'i mthil gnyis la nye ba'i dur khrod gnyis so / /
lag pa gnyis kyi sor mo la dur khrod chen po bzhi'o / /
rkang pa gnyis kyi sor mo la nye ba'i dur khrod chen po bzhi ste zhing la sogs pa'i nges pa'o / /
! bsdus pa'i rgyud kyi rgyal po dus kyi 'khor lo'i 'grel bshad rtsa ba'i rgyud kyi rjes su 'jug pa stong phrag bcu gnyis pa dri ma med pa'i 'od las /
kun 'byung gi bden pa la sogs pa'i mdor bsdus chen po ste gnyis pa'o / /
!gnas pa dgu pa da ni 'khor lo can zhes pa la sogs pas 'khor los bsgyur ba dang /
kla klo'i 'khrug pa rang gi lus la gsungs te /
'dir rang gi lus la ni mi'i lus la'o / /
phyi rol du le'u dang po las gsungs pa'i 'khor los bsgyur ba 'khor lo can gang yin pa de ni lus la rdo rje can te thugs rdo rje'i zhes pa'i don to / /
lha @# / /
mchog bdag po dbang phyug la sogs pa bcu gnyis rnams gang yin pa de dag ni ma rig pa la sogs pa'i yan lag bcu gnyis 'gog pa rnams so / /
rigs ldan gang yin pa de ni lus la yang dag pa'i ye shes te /
ni zhes pa ni rgyu de las so / /
phyi rol du glang po rta dang shing rta mngag gzhug pa gang yin pa de dag lus la 'phags pa'i tshad med pa bzhi rnams dang 'pho ba bcu gnyis so / /
phyi rol du drag po gang yin pa de ni lus la lhan cig skyes pa'i dga' ba /
rang rgyal gyi ye shes kyi ming can no / /
phyi rol du ha nu mAn gang yin pa de ni nyan thos kyi ye shes te /
rang gi lus la 'khor lo can 'khor dang bcas pa dang rigs ldan du 'gyur ro / /
de bzhin du phyi rol du gdug pa kla klo'i dbang po gang yin pa de ni lus la sdig pa'i sems so / /
phyi rol du byis pa'i blo gros sdug bsngal sbyin byed gang yin pa de ni lus la mi dge ba'i lam mo / /
phyi rol du rta la gnas pa gang yin pa de ni lus la ma rig pa 'jug pa'o / /
phyi rol du lha min dpung glang po dang rta dang shing rta dang rkang thang rnams gang yin pa de ni lus la bdud kyi phyogs tshad med pa bzhi'i mi mthun phyogs /
rnam par 'tshe ba /
gnod sems /
phrag dog /
chags sdang /
rnam pa bzhi'o / /
phyi rol du de'i g.yul la kla klo rnams sdud pa de ni rang gi lus la srid pa'i 'jigs pa 'joms pa'o / /
phyi rol du 'khor lo can chen po dang rigs ldan gyi dpal ldan rgyal ba gang yin pa de ni rang gi lus la thar pa'i lam rnyed pa'o / /
phyi rol du kai la shar 'khor lo can chen po'i chos kyi sbyin pa gang yin pa de ni rang gi lus la srid pa'i 'jigs pa 'phrog pa'o / /
phyi rol du rdzas kyis gang ba'i sa gzhi gang yin pa de ni lus la khams kyi tshogs pa 'gyur pa'i bag chags las /
rnam par dag pa'o / /
phyi rol du 'khor lo can gyi sras tshangs pa dang lha'i dbang por gyur pa rgyab kyi dum bu gcig tu chos ston par byed pa dang /
mdun te mdun gyi dum bur kla klo'i chos zad pa don du gnyer ba gang yin pa /
'jam dpal de dang 'jig rten mgon po srid pa gsum las rnam par rgyal de ni rang gi lus la dpal ldan rdul dang byang chub kyi sems bde ba ster ba'am /
smon pa'i sems dang 'jug pa'i sems so / /
rgyab kyi dum bur tshangs pa la sogs pa'i rigs rnam pa sna tshogs gang yin pa de dag ni lus la du ma'i sangs rgyas rnam par dag pa 'gyur ba'i bag chags dang bral ba'i phung po khams dang skye mched rnams kyi rang bzhin no / /
de ltar 'khor lo can dang /
kla klo dbang po'i 'khrug par 'gyur te nges par nang lus can rnams kyi lus kyi dbus su'o / /
kun rdzob sgyur ma'i gzugs te rang bzhin kyang phyi rol du ni nges par ma kha'i yul du kla klo 'khrug ste 'khrug pa min zhes pa ste /
'di ni rgyas par 'chad par 'gyur ba'i le'u lnga par mchog tu mi 'gyur ba'i ye shes grub pa las brjod par bya'o / /
! da ni dus kyi lo zhes pa la sogs pas dbu ma'i phyogs gsum dang lo gsum gyi dbye ba dag gis rigs gsum dang sum cu rtsa drug la sogs pas 'dus pa dang sgyu 'phrul dra ba la sogs pa gsungs te /
'dir dus kyi lo ni rtsa dbu ma'i lo'o / /
me grangs ni lo gsum gyi grangs so / /
lo yi nyin zhag tshogs kyis bsgyur ba ni /
zhag sum brgya drug cus bsgyur bar gyur pa ste /
dus kyi 'khor lo'i lha'i sbyang gzhi nyin zhag gi tshogs stong brgyad cur 'gyur ro / /
lo gsum po de nyid kyi zhag stong brgyad cu'i sbyong byed rgyud sde'i lha thams cad kyang bsdus na rigs gsum ste /
sku dang gsung dang thugs kyi rigs so / /
lo'i dbye bas lo dang po snying stobs dang gnyis pa rdul dang gsum pa mun pa'i rang bzhin no / /
nyin zhag zhag stong brgyad cu po bsdus na lo gsum yin la gi tshogs dus kyi 'khor lo'i lha'i sbyang gzhi de las @# / /
bgrod pa'i dbye ba 'khor lo gsum la thabs shes rab kyis phye bas brgya brgyad cu'i chas thob pa ni /
rigs drug tu 'gyur ro / /
slar yang nyin zhag gi tshogs de las zla ba'i dbye ba ste sum cu'i chas thob pa ni /
rigs sum cu rtsa drug tu 'gyur te ro yis bsgyur ba'i ro zhes pa drug gis bsgyur ba'i drug ni /
sum cu rtsa drug ste /
rnal 'byor ma rdo rje sems dpa' la sogs pa'i rnams kyi rigs so / /
de bzhin du thabs rnal 'byor pa rnams kyi'o / /
nyin zhag gi tshogs stong brgyad cu po de las gza' yis bcad pas thob pa ni /
rab gsal nges pas dus kyi 'khor lo'i dkyil 'khor ba'i lha rnams te pad ma'i gdan can gyi lha lnga bcu rtsa bzhi lhag pa'i brgya phrag gcig go / /
lhag ma gnyis ni /
shes rab dang thabs zung zhig ste /
de ltar bsdoms na lnga bcu rtsa drug lhag pa'i brgya phrag gcig ni /
dus kyi 'khor lo ste bdun gyi cha'i thob nor ni lha dang lha mo'i 'khor lo dang de'i lhag ma ni rigs ldan gyi gnas kyi lhag pa'i lha'o / /
lha dang lha mo'i 'khor lo dang rigs ldan gyi kun khyab kyi gtso bo yab yum mtshan nyid do / /
slar yang sngar gyi nyin zhag gi tshogs stong brgyad cu po de las phyogs kyis bcad pa mngon par brjod pa zhes pa ni /
bco lnga'i cha yis thob pa'i lha dang lha mo rnams kyis mngon par brjod par 'gyur te /
dus kyi 'khor lo'i bdag po zung dang lhan cig zla phyed bdun cu don gnyis kyi lha bdun cu rtsa gnyis ni lha dang lha mo'i mtshan nyid do zhes pa ni lo gsum gyi dbye bas rnal 'byor ma'i rgyud kyi nges pa'o / /
'jig rten gyi kun rdzob kyi rigs sdom pa chen po'i lha gsum dang /
bgrod pa drug rigs drug dang /
rigs zla ba sum cu rtsa drug sum cu rtsa drug ni /
rnal 'byor ma'i rgyud de /
rnal 'byor ma'i rgyud kyi nges pa'o / /
! da ni sgyu 'phrul dra ba don dam pa'i bden pas rigs so sor med kyang zhes pa la sogs pas bya ba'i rnal 'byor dang sgyu 'phrul dra ba rnal 'byor gyi rgyud 'dus pa rnams rim pa bzhin rnam pa gsum dang drug gi dbye bas gsungs te /
'dir dbu ma'i phyogs gsum gyi nyin zhag ni nyin zhag bzhi bcu rtsa lnga ste /
nyin zhag so so la dus sbyor bcu gnyis kyi dbye bas bcu gnyis kyis bsgyur pa ni /
nyin zhag gi yan lag bzhi bcu lhag pa'i lnga brgya'i grangs su 'gyur ro / /
nyin zhag gi yan lag bzhi bcu lhag pa'i lnga brgya po de las tha dad du byas pa ni /
sgyu 'phrul dra ba rnam pa gsum du yang 'gyur te /
bug pa rig byed ces pa lha zung bzhi bcu rtsa dgus sgyu 'phrul dra ba gcig tu 'gyur ro / /
slar yang 'byung ba rgya mtshos 'gyur zhes pa ni /
lha zung bzhi bcu rtsa lngas gnyis par 'gyur ro / /
me dang bdud du phri ba chu gter gyis te lha zung bzhi bcu rtsa gsum gyis gzhan du'o / /
nyin zhag gi yan lag 'di las tha dad du byas pa rnams ni bas dgu bcu go brgyad logs su bya des 'gre'o / /
gsum gyi dbye bas zung bgrangs pas sum cu rtsa bdun lhag pa'i brgya'i grangs su 'gyur ro / /
lha dang lha mo rnams ni thabs dang shes rab kyi dbye bas nyis 'gyur te re re bgrangs na bdun cu rtsa bzhi lhag pa'i nyis brgya sgyu 'phrul dra ba yi grangs su 'gyur ro / /
zhes pa ni sgyu 'phrul dra ba'i nges pa ste /
'di'i spos pa'i don ni le'u lnga pa las brjod par bya'o zhes pa ni /
sgyu 'phrul dra ba bya ba'i rnal 'byor gyi rgyud kyi nges pa'o / /
da ni 'dus pa rnam pa drug gi dbye ba gsungs te /
tha dad du byas pa'i lhag ma'i nyin zhag gi yan lag nyis brgya drug cu rtsa drug po de las dpal ldan 'dus pa dus kyi dbye ba ni zhes pa ste /
de nyid ces bya zhes pa ni /
nyin zhag gi yan lag de las tha dad du byas pa ni lha zung nyi shu rtsa lnga'i bdag nyid du 'gyur ro / /
lha zung bcu dgu tha dad du byas pas nyi shu rtsa lnga po 'di las drug gis dman pa gzhan bcu 'dus pa lha dgu'i bdag nyid du 'gyur ro / /
@# / /
nyi shu rtsa lnga'i bdag nyid dang bcu dgu'i bdag nyid de dag gi phyed kyi dbye bas rnam par phye ba ni /
dbye ba gzhan du yang 'gyur te /
nyi shu rtsa lnga'i phyed ni phyed dang bcas pa'i bcu gnyis so / /
bcu dgu'i phyed ni phyed dang bcas pa'i dgu ste 'di las phyed ni phyed dang bcas pa'i bcu gnyis la 'jug ste bcu gsum du 'gyur ro go /
de la gcig ni dgu'i bdag nyid kyi 'dus pa'o / /
gzhan ni bcu gsum gyi bdag nyid do / /
slar yang bsres pa ni /
'dus pa'i dbye ba gzhan gnyis su phyed dang bcas pa'i dgu po 'gyur te /
bcu gsum zhes pa ni bcu dang gsum mo / /
bcu dgu zhes pa ni nyi shur gcig gis ma tshang bste /
bcu gsum dang bcu dgu po 'di dag gis kyang lha zung sum cu rtsa gnyis kyi 'dus par 'gyur ro / /
bug pa ste dgu dang de nyid dang bcas te nyi shu rtsa lnga dang bcas pa ni /
lha zung sum cu rtsa bzhis 'dus pa gnyis par 'gyur te /
de ltar 'dus pa drug gi dbye ba tha dad do / /
rgyud kyi rgyal po drug po 'di dag la lha zung gi grangs sum cu rtsa gnyis lhag pa'i brgyar 'gyur ro / /
nyis 'gyur ni lha dang lha mo'i grangs te drug cu rtsa bzhi lhag pa'i brgya phrag gnyis so / /
de ltar 'dus pa dang sgyu 'phrul dra ba'i rgyud kyi rgyal po dgu po rnams la phri ba'i lhag ma gnyis po ni /
bdag dang bcas pa bzhi bcu lhag pa'i lnga brgya'i nyin shes rab dang thabs kyi dbye bas zhag gi yan lag gi grangs kyi lha dang lha mor 'gyur ro / /
rgyud 'di rnams la phung po dang khams dang skye mched dang zla ba dang nyi ma'i rkang pa rdzogs pa'i dbye bas tha dad pa ni /
mngal du ji lta ba de bzhin du le'u lnga pa las gdan gyi dbye bas brjod par bya'o / /
zhes pa ni rnal 'byor gyi rgyud kyi nges pa'o / /
! 'dir mngal nas skyes pa'i phung po dang khams rdzogs pa ni dgu'i bdag nyid kyi 'dus pa'o / /
de bzhin du phung po dang khams dang lhan cig skyes pa dang chos dang longs spyod rdzogs pa dang sprul pa'i 'khor lo rdzogs pa ni bcu gsum gyi bdag nyid do / /
de bzhin du phung po khams dang 'khor lo dang yul rdzogs pa ni bcu dgu'i bdag nyid do / /
de bzhin du phung po dang khams dang 'khor lo dang yul dang mig la sogs pa yul drug rdzogs pa ni nyi shu rtsa ba'i bdag nyid do / /
de bzhin du phung po dang khams dang 'khor lo dang yul dang dbang po dang las kyi dbang po dang gsang ba dang gtsug tor gyi pad ma rdzogs pa ni sum cu rtsa gnyis kyi bdag nyid do / /
de bzhin du phung po dang khams dang 'khor lo drug dang yul dang dbang po dang las kyi dbang po dang mchog gi dbang po dang dga' ba rdzogs pa ni sum cu rtsa bzhi'i bdag nyid kyi 'dus ma'o / /
mngal bzung nas lo bcu drug gi mtshams kyi bar du byis pa rnams rnam pa drug tu 'byung ba ni 'dus pa'i nges pa ste /
le'u lnga pa las dag pa rgyas par brjod par bya'o / /
!de bzhin du sgyu 'phrul dra ba la /
phung po dang khams dgu dang /
spu la sogs pa'i khams brgyad dang /
skye mched bcu gnyis 'khor lo bzhi dang bcas pa dang rlung dang bcas pa mkhris pa dang bad kan dang 'dus pa'i khams dang bcas pa'i las kyi dbang po drug ni bzhi bcu rtsa gsum lnga sangs rgyas lnga bzhi yum bzhi pags pa /
khrag /
sha /
rtsa /
rus pa /
chu rgyus /
rkang /
khu ba /
gyi bdag nyid kyi sgyur 'phrul dra ba'o / /
gtsug tor dang gsang ba'i pad ma dang bcas pa ni bzhi bcu rtsa lnga'i bdag nyid do / /
'dod chags dang zhe sdang dang gti mug dang nga rgyal dang bcas pa ni bzhi bcu rtsa dgu'i bdag nyid do zhes pa ni sgyu 'phrul dra ba'i ngas pa ste /
le'u lnga pa las rgyas par brjod par bya'o / /
rnal 'byor ma dang rnal 'byor gyi rgyud 'byung ba'i nges pa'o / /
! da ni phyi dang nang gi phyag rgya gsungs te /
'dir thams cad du rgyu yis 'bras bu rgyas gdab par bya ste /
'bras bus kyang rgyu la rgyas gdab par @# / /
bya'o / /
rdul gyi chos can nyid kyi phyir nyi ma ni shes rab ste rgyu'o / /
khu ba'i chos can nyid kyi phyir zla ba ni thabs te 'bras bu'o / /
gzhan bsam pa la ltos pa las khu ba'i chos can nyid kyi phyir zla ba ni shes rab ste rgyu'o / /
rdul gyi chos can nyid kyi phyir nyi ma ni bsam pa'i dbye bas thabs te 'bras bu'o / /
de thabs la bde ba skyed pa'i ltar thams cad du stong pa nyid ni shes rab ste rgyu'o / /
snying rje ni thabs te 'bras bu'o / /
! 'dir gang zhig bsam pa'i dbye bas thabs kyi bsam pa can la bde ba skyed pa'i zla ba'i cha shas nyin zhag gi tshogs bzhi bcu rtsa lnga ste /
de dag las gza'i cha yis thob pa nyin zhag drug ni rdo rje can gyi phyag rgya drug tu 'gyur te /
'khor lo dang /
rna cha dang /
mgul rgyan dang /
gdu bu dang /
ska rags dang /
thal ba dang /
mchod phyir thogs te /
dus kyi 'khor lo'i phyi rol gyi phyag rgya'o / /
gzhan pa'i nyin zhag tshogs te lhag ma gsum gyi grangs ni nang du rdo rje can gyi sku gsung mi bskyod pa 'od dpag med rin 'byung rnam snang thugs kyi don grub rdo rje sems dpa' phyag rgya ste /
phyi dang nang du phyag rgya dgur rig sangs rgyas drug gi bdag nyid kyi par bya'o / /
shes rab sku zhes pa shes rab kyi rgyud dang thabs kyi sku thabs kyi rgyud la dus sbyor gsum rnams ni snying stobs dang rdul dang mun pa'i bdag nyid de /
sku dang gsung dang thugs kyi mtshan nyid do / /
rnal 'byor ma dang rnal 'byor gyi rgyud las phyag rgya rab tu gsal bar byas pa'i nges pa'o / /
! da ni nus ma zhes pa la sogs pas dus kyi 'khor lo'i lha dang lha mo'i grangs gsungs te /
'dir 'khor lo drug gi rtsa sna tshogs pa'i rang bzhin rnams lha'i tshogs so / /
nus ma khro bo rnams ni rim pas bcu ru 'gyur te zhes pa la /
pha rol tu phyin pa bcu ni nus ma bcu dang /
gtsug tor la sogs pa'i khro bo bcu ste so sor bcu'o / /
lnga ni sangs rgyas lha mo rnams shes pa ni /
mi bskyod pa la sogs pa'i sangs rgyas lnga dang /
rdo rje dbyings kyi dbang phyug ma la sogs pa'i lha mo lnga ste so sor lnga'o / /
gzugs sogs mig la sogs pa drug ste zhes pa ni /
gzugs kyi rdo rje ma la sogs pa drug dang sa'i snying po la sogs pa drug ste /
de bzhin du so sor drug go / /
slar yang lha'i tshogs ni drug /
gnyis so zhes pa ni /
dbang po la sogs pa bcu gnyis kyi grangs so / /
rnal 'byor ma dang klu dang gtum mo brgyad ces pa ni /
tsar tsi ka la sogs pa brgyad dang /
mtha' yas la sogs pa brgyad dang /
khyi gdong ma la sogs pa brgyad de /
lha'i tshogs sku'i dkyil 'khor gyi 'di dag mtha' dag ni sgrub thabs kyi le'u las so sor ming gi dbye bas brjod par bya'o / /
srid par zhes pa ni /
phyi rol dang nang du'o / /
slar yang 'di dag thams cad shes rab dang thabs kyi dbye bas nyis 'gyur te /
'di dag brgya lnga bcu rtsa drug po dpal ldan dus kyi 'khor lo bzhi lhag brgya ste /
de'i phyed kyang lha lnga bcu rtsa gnyis kyi bdag nyid do / /
de ltar sum gnyis po nyi ma sum cha bdun cu rtsa brgyad po dang zla ba'i dbye ba ste slar yang de dag gcig nyid kyis lha lnga bcu rtsa drug pa'i brgya phrag ste yon tan gsum mtshon pa'i sdeb sbyor gyi dbang gis gsum du bcad pa ste sum gnyis la gcig gi bdag nyid kyi 'khor lor rig par bya'o / /
pad ma'i lte ba la gnas pa'i lha'i tshogs kyi nges pa'o / /
! da ni tsar tsi ka la sogs pa pad ma'i 'dab ma'i lha mo rnams gsungs te /
nyi ma'i cha las te sum cu rtsa gnyis kyi chas dbugs kyi 'khor lo las nyin zhag so sor chu tshod gnyis thob pa gang 'khor lo drug gi rtsa rnams skyong ba'i yin pa ni /
zla ba'i dbus su zhib mor brtsis na zhag sum cu rtsa gnyis na chu tshod drug cur 'gyur te /
rigs ldan ye shes kyi dbu ma'i ye shes kyi cha 'bring du brtsis pa rang bzhin no / /
de dag rnal 'byor ma ste /
chu srang lnga bcu rtsa drug bzhi cha la chu tshod du byas pa'i dus sbyor ba sres pa zhes @# / /
pa la /
dus sbyor ni /
thun mtshams bzhi ste /
de dag rigs lan la bsres pa ni /
drug cu rtsa bzhir 'gyur ro / /
de dag kyang shes rab dang thabs kyi dbye ba gnyis skyi bsgyur pb ni /
shi shu rtsa brgyad lhag pa'i brgya'i grangs su 'gyur ro / /
slar yang nyi ma'i cha las nyin zhag rab phye ste nyin zhag sum brgya drug cus rab tu phye gsung gi 'khor lo'i 'dab ma'i lha mo ba ni /
nag pa la sogs pa'i tshes kyi mtshan nyid kyi lha'i tshogs te /
de nyid sgeg mo la sogs pa bcu gnyis dang bcas pa thabs shes rab kyi dbye bas nyis 'gyur dag kyang nyi shu lhag pa'i bdun brgya'i grangs kyi lha'i tshogs su 'gyur ro / /
! mtha' dag bsdus par gyur pa zhes pa ni /
lha mo 'di dag mngon brjod rnams la dbang po la sogs pa'i gtso bo bcu gnyis gong du song ba'i tshab dang bcas pa ste /
lha bdun cu rtsa gnyis dang bcas pa phyag drug dang lhan cig pa ni /
nyi ma'i nyin zhag sum 'gyur lo gsum gyi nyin zhig gi grangs stong brgyad cu'o / /
'khor lo sdom pa chen po'i lha mo'am /
'dod pa dang /
phyir 'dod ma /
rnal 'byor ma'i rgyud la lo gnas la sogs pa'i dbye ba bdun cu rtsa gnyis sbyong bas gsum gyi nyin zhag gi sngar gyi pad ma'i lte ba'i lha grangs dang bsdoms pas dang lhag ma gnyis ni thabs rgyud kyi lha bcad pa'i lhag ma bdag po /
tshogs kyi lha dang lha gnyis su med pa'i rgyud kyi lha'i nang nas rnal 'byor ma'i lha rnams kyang yod pas mor steng brgyad cu rig par bya ba dgongs pa ste /
de ltar na nyi ma'o'i rab tu dbye ba r+'+g+yur ro / /
ri bong 'dzin pa la sgyu 'phrul dra ba dang d+'+su rnam pa dgu po mtha g+ph+yogs kyi dbye ba ste /
lha'i tshogs bzhi bcu lhag pa'i l+n+hag brgya rnams ky so / /
! de ltar nyi ma dang zla ba'i lha'i tshogs gcig tu gyur pa rnams kyis kyang dang po'i sangs rgyas su 'gyur ro / /
dang po'i sangs rgyas de la mkha' lag mi bdag rnams te nyi shu lhag pa'i rnal 'byor ma'i rgyud la lhag pa'i bdag po zung dang bcas pa'i brgya phrag bcu drug gi grangs so / /
lha dang lha mo de dag rnams kyi shes rab thabs dag mtshan mo nyin mo zhes pa ni /
grangs bzhin du shes rab mtshan mo'i cha dang nyin mo'i bcom ldan rdo rje can /
thabs nyin mo'i cha'o / /
mnyam pa'i cha ste /
nyin phyed nas mtshan phyed dang mtshan phyed nas nyin byed la rgyu skar phyed dang bcas pa'i bcu gsum gyis te /
dbyug gu'am chu tshod bcu mtshan mo shes rab tu brtag lhag pa'i brgyad brgya rnams kyis mtshan mo'i cha'o / /
de bzhin du nyin mo'i cha ste /
dpal ldan rgyu skar gyi dkyil 'khor dang po'i sangs rgyas la lha'i tshogs rgyu skar gyi chu tshod kyi grangs kyi bdag nyid du bcom ldan 'das kyis gsungs so / /
phyi rol du skar ma'i chu tshod rnams gza' thams cad kyi longs spyod yin pa ji lta ba de bzhin du nang du sku dang gsung dang thugs dang ye shes ni dbang po drug gi chos rnams kyi'o / /
gang gis rang gi lus la shes par gyur pa ste /
de ltar brjod pa'i rim pas shes rab thabs kyi bdag nyi dang po'i sangs rgyas gang gis rnag gi lus la nyin mtshan dus thun tshod la sogs pa'i dbye bas sku gsungs thugs yi shes kyi dkyil 'khor rnam sangs rgyas drug gi'o / /
dang /
zla ba 'pho ba'i dbye ba bcu gnyis rnams kyis shes par gyur pa'i rnal 'byor pa de ni /
dpal ldan 'jam pa'i rdo rje srid lha stong brgyad cu pa'i lha brgya dang nga drug gi nang nas gtsug tor gyi rtsa 'dab bzhi la thun mtshams bzhi'i rlung rgyu ba lha bzhir bzhag pa la sogs pa 'jigs 'joms sangs rgyas skye ba 'di dag la'o / /
zhes pa ni /
bsdus pa'i rgyud dang rdzogs rim ltar na'ang de rnams dbugs brtan pa'i rnal 'byor pa rtsa ba'i rgyud kyi lha 'byung ba'i nges pa'o / /
! da ni sum cu zhes pa la sogs pas mchog gi dang po'i sangs rgyas 'di las bsdus pa'i rgyud 'byung ba gsungs te /
'dir mchog gi dang po'i sangs rgyas nyi shu lhag pa'i brgya phrag bcu drug las /
sum nyi ma'i @# / /
ye shes kyi cha rags par brtsis pa cu cha yis thob pa ni /
lha lnga bcu rtsa bzhir 'gyur ro / /
slar yang gsum gyis bsgyur ba ste /
sku dang gsung dang thugs kyis bsgyur ba ni /
drug cu rtsa gnyis lhag pa'i brgyar 'gyur ro / /
de rnams las dkyil 'khor gyi lha ni /
lnga bcu rtsa bzhi lhag pa'i brgya'i grangs te /
dkyil lhag ma brgyad ni 'khor gyi gtso bo thabs dang shes rab zung gcig dang /
phyi rol gyi phyag rgya drug go / /
snying ga'i rtsa bcu'i chas mchog gi dang po'i sangs rgyas las dus kyi 'khor lo 'byung ba ste /
i Da la sogs pa dung can ma'i mtha'i bar rtsa'i dbye bas so / /
phyi rol du ni drang ba'i don to / /
bsdus pa'i dus kyi 'khor lo'i rgyud kyi nges pa'o / /
! da ni 'khor lo dag gi rtsa rnams de bzhin nyid ces sum cus bgos pa'i thob nor gsum gyis bsgyur ba dang bcus bgos pa gnad gcig la bcus bgos pa'i rgyu mtshan pa la sogs pas dus kyi 'khor lo'i rtsa rnams gsungs te /
'dir lus la rigs gsum gyi rtsa gsum ni /
lte ba dang gsang ba dang rdo rje nor bur lus dang ngag dang sems kyi thig le 'dzin pa rnams so / /
de bzhin du rigs drug gi rtsa rnams ni la la nA dang ra sa nA dang a ba d+hU tI dang bshad pa dang gci ba dang khu ba 'bab pa rnams so / /
de bzhin du rigs sum cu rtsa drug gi rtsa rnams ni /
gtsug tor la sogs pa 'khor lo drug gi rtsa drug dang /
dbang mdor bstan las /
nor bur thugs dang gsang bar gsung / /
lte bar sku ni bde chen phyir / /
zhes so / /
sgra 'dzin pa gnyis dang /
'og 'dzin pa gnyis dang /
gzugs 'dzin pa gnyis dang /
ro 'dzin pa gnyis dang /
dri 'dzin pa gnyis po 'di gsang gnas kyi nang gi dag ni gsang gnas kyi bar skor gyi rtsa bcu'o / /
lte ba'i 'khor lo'i nang gi yongs su bskor ba dang gzhan gyi zlum po rnams la 'pho ba bcu gnyis kyi rtsa rnams dang /
snying gar thun tshod brgyad kyi rtsa rnams so / /
de ltar thams cad rigs sum cu rtsa drug gi gtso mor 'gyur te /
ro'i rang bzhin can drug dang /
khams kyi rang bzhin can drug dang /
dbang po'i rang bzhin can drug dang /
yul gyi rang bzhin can drug dang /
las kyi dbang po'i rang bzhin can drug dang /
las kyi dbang po'i yul gyi rang bzhin can drug go / /
rtsa de rnams kyang phung po'i gnas su ro drug /
ces /
sa la sogs pa de bzhin du gzugs mig la sogs pa 'jug par byed pa gzugs la sogs pa drug dang /
ngag gi dbang po la sogs pa tshor ba 'jug par byed pa drug dang /
'du shes 'jug par byed pa drug dang /
'du byed 'jug par byed pa drug dang /
rnam par shes pa 'jug par byed phung pa drug dang /
ye shes cing skyed ba'i rtsa 'jug par byed pa drug ste /
rigs sum cu rtsa drug gi rtsa rnams kyang rten dang brten pa'i 'brel pas bdun cu rtsa gnyis so / /
zhes shes par bya'o / /
! de bzhin du dus kyi 'khor lo'i rtsa rnams gsungs pa /
gtsug tor la ni chu gter zhes pa ni /
'dab de rnams la brten pa'i rlung /
ma bzhi'i gzugs can bzhi ste /
thun mtshams bzhi 'jug par byed pa rnams so / /
snying gar brgyad de zhes pa ni /
rtsa snar ma la sogs pa mnyam gnas la sogs par rnams kyi rten du gyur pa rnams te /
nyin zhag so sor thun gyi dbye bas gza' brgyad rgyu bar byed pa rnams so / /
'dir 'og dang steng gi rtsa gnyis kyi brten pa ni rlung ngo / /
spyi bor mi bdag ces pa ni /
tshes bcu drug 'jug par byed pa rnams so / /
mgrin pa la yang so so'i grangs shes pa ni /
mgrin pa'i 'khor lo la rgyu skar nyi shu rtsa brgyad dang dbyug gu'i skar ma bzhi 'jug par byed pa sum cu rtsa gnyis so / /
lte bar te lte ba'i pad ma la thun phyed kyi dbye bas khyim bcu gnyis gyi rtsa'i phyi rol dbyug gu drug cu rtsa bzhi'i dbye bas du chu tshod kyi rtsa brgyad ni brgyad thun bzhi cha'i dbye bas@# / /
kyis bsgyur ba rtsa drug cu rtsa bzhi ste /
dkyil 'khor drug cu 'bab par byed pa dang /
stong pa bzhi 'bab par byed pa ste /
dbyug gu drug cu rtsa bzhi 'bab par byed pa'o / /
nyis 'gyur mi bdag ces pa ni /
sum cu rtsa gnyis te /
gsang ba'i dbus su gsang ba'i pad ma'i rtsa khu ba la sogs pa'i khams sum cu rtsa gnyis 'jug par byed pa kye rdo rjer mi phyed ma la sogs par gsungs shing sam bu Ta dang pad mchog tu pu l+li ma la sogs par gsungs pa rnams so / /
thun bzhi cha'i dbye bas /
! 'di rnams las gsang ba'i nang rim gyi rtsa drug ni 'khor lo 'gog khrag dang /
dri chu dang /
so dang /
sen mo dang /
skra dang /
ba spu la sogs pa par 'gyur ro / /
bcu yis yul 'dzin pa'i rtsa bcu 'gog par 'gyur te /
bcu po da rnams ni 'dus pa'i rang bzhin rtsa brgya lnga bcu rtsa drug po /
no / /
slar yang bcu po de dag nyis 'gyur ni bad drug kan gyi cha ste /
nyi shu'o / /
slar yang nyis 'gyur ni mkhris pa'i cha ste /
gsang ba'i rim pa gnyis pa'i bzhi bcur 'gyur ro / /
slar yang lte ba' drug cu rtsa bzhi dang gsang ba'i phyi rol gyi bcu drug po de dag rlung gi cha brgyad cur 'gyur te /
gtsug tor gyi bzhi dang dpral ba'i bcu drug de ltar 'khor lo nyi shu mgrin pa'i so gnyis dang snying ga'i brgyad drug po rnams la rtsa lnga bcu rtsa drug lhag pa'i brgya rnam par gnas pa ni /
dus kyi 'khor lo'i rtsar rtogs par bya'o / /
'di dag nges par 'chi ba ster byed bla ma'i nges pa'i dbang gis rtsa rnams su khams dang rlung tshe dang nad med kyang ster /
'khor lo drug la dus kyi rtsa stang 'og rigs drug gi rtsa drug sngar brjod pa rnams bla ma'i man ngag gis bsgoms par gyur na ni /
'chi ba'i rtsa brgyad drug po tha mal pa rnams la 'jigs pa sbyor ba yan lag drug gi 'phrog ste /
rnal 'byor pa rnams kyi sangs rgyas kyang ster las 'chi ba sel ba tsam 'di la ngo mtshar med do / /
gtsug tor la ni chu gter te bzhi'o / /
dpral bar rgya mtshos bsnun pa'i dus rnams shes pa bcu drug ste /
rtsa nyi shu po 'di dag ni /
bad kan gyi khams rab tu 'khrug pa'o / /
mgrin par so dang zhes pa ni /
rtsa sum cu rtsa gnyis so / /
snying ga'i chu skyes dag la mig gis bsgyur ba'i dus rnams shes pa ni /
rtsa brgyad de /
rtsa bzhi bcu po 'di dag ni /
mkhris pa'i khams rab tu 'khrug pa'o / /
lte ba dang gsang ba dag la grangs bzhin du chu gter drug cu zhes pa ni /
rtsa drug cu rtsa bzhi'o / /
mi bdag dag kyang ste gsang ba'i pad ma'i phyi rol yongs su bskor ba la rtsa bcu drug go / /
rtsa brgyad cu po 'di dag ni /
rlung gi khams rab tu 'khrug pa'o / /
gsang bar gzhan ni phyogs dang zhes pa ni /
par gyi yongs su bskor ba la rtsa bcu'o / /
gzhan drug kyang snying po'i yongs su bskor ba la'o / /
grangs bzhin du 'dus pa dag ste zhes pa ni /
'dus pa rab tu 'khrug pa dang /
'gog pa'i zhes pa ni /
'khor lo drug 'gog pa'i rang bzhin no / /
! de ltar na lnga bcu rtsa drug lhag pa'i brgya ni /
dus kyi 'khor lo'i rtsa lha dang lha mo'i rang bzhin gyis gnas pa byis pa rnams la 'chi ba ster bar byed pa ste /
rigs steng 'og gi rtsa gsum dang 'og gi rtsa gsum ste nang gi rtsa drug drug gi rtsa dang lhan cig 'di 'khor lo drug gi rtsa grangs su bgrangs shing 'dir yang gsal bas gsang gnas nang skor gyi rtsa yin cing /
rdor snying las /
steng 'og rtsa gsum gang yin rnams / /
'khor lo drug ni 'gog byed pa'o / /
zhes gsungs shing /
'og nas kyang gsungs pas byad las kyi sgo nas gnad gcig tu shes par bya'o / /
drug cu rtsa gnyis lhag pa'i brgya'i dus kyi 'khor lo drug gi rtsa'i bdag nyid can bsgoms par gyur pa na /
rnal 'byor pa rnams la bde ba ster bar byed pa'o / /
! slar yang rtsa drug cu rtsa gnyis lhag pa'i brgya po de dag gi rtsa so so la srob la sogs pa rlung bcu rab tu rgyu ba dang /
phung po dang khams bcu'i rang bzhin gyi rnam sbyor ba drug gi man ngag gis pa bcur 'gyur ro / /
de ltar thams cad @# / /
bcus bsgyur ba ni nyi shu lhag pa'i brgya phrag bcu drug gi grangs su 'gyur te /
rgyu skar nyi shu rtsa bdun gyi chu tshod 'bab pa rnams so / /
de bzhin du dpal ldan rgyu skar gyi dkyil 'khor mchog gi dang po'i sangs rgyas la shes rab dang thabs kyis 'di snyed kyi lha'o / /
! rgyu skar gyi dkyil 'khor rgyas pa 'di las 'jig rten gyi kun rdzob bskyed rim kyis bad kan la sogs pa'i khams 'bab pa'i lha rnams 'jig rten pa'i dngos grub sgrub pa'am rang gi lus bsgrub pa'i slad du 'jam dpal gyis phyung ba ni 'khor lo drug gi gtso mo rnams so / /
dus kyi 'khor lo'i rtsa sdom pa'i nges pa'o / /
! da ni drug ces pa la sogs pas rtsa brgya drug cu rtsa gnyis sbyong ba'i rigs drug gi rtsa bsrung ba gsungs te /
'dir lus la gang zhig rtsa sngar gsang ba'i drug gi 'khor lo brgya drug cu rtsa gnyis po 'gog par brjod pa de yang rnam pa gsum gyi lam la gnas pa ni /
steng du zla ba dang nyi ma dang sgra gcan te g.yon dang g.yas dang dbu ma'i lam la gnas pa dang /
'og tu zla ba dang nyi ma dang me'i dbye bas bshad ba dang gci ba dang khu ba'i lam la gnas pa'o / /
grog dang thur sel de ni rnal 'byor bas lus la bsrung bar bya'o / /
gang gis shes na /
bla ma'i nges pa'i dbang gis shes pa la /
bla ma'i nges pa ni sbyor ba yan lag drug ste /
de yis 'chi ba las bsrung bar bya'o / /
gang zhig srog chags rnams la 'chi ba ster ba ni /
drug po 'di rnams la srog zhugs pa'o / /
drug la gal te srog ni rab zhugs gyur na de tshe mi rnams kyi ni dus thams cad du 'chi ba 'joms par nges te /
mtha' gcig tu'o / /
drug po 'di dag gi nang nas phra mo ni /
dbu ma a ba d+hU tI ste /
phra mo de la srog ma zhugs par gyur na rnal dbu ma la rnal 'byor 'byor pa rnams kyis 'chi ba'i yul ni gang du gcod par byed de /
nges par 'chi ba'i yul gcod par mi byed do / /
! bsdus pa'i rgyud kyi rgyal po dus kyi 'khor lo'i 'grel bshad rtsa ba'i rgyud kyi rjes su 'jug pa stong phrag bcu gnyis pa dri ma med pa'i 'od las /
nang du 'khor los bsgyur ba dang kla klo'i 'khrug pa dang dus kyi 'khor lo'i rigs kyi rgyud dang rtsa'i rigs 'byung ba'i mdor bsdus chen po ste gsum pa'o / /
! / /
da ni srog ces pa la sogs pa lus can rnams kyi dus ma yin par 'chi ba'i mtshan nyid gsungs te /
'dir lus la lte ba'i 'khor lo rtsibs bcu gnyis pa'i khyim gyi 'khor lo ste /
lug la sogs pa mi mnyam pa'i dus sbyor gyi bdag nyid gnas pa bcu gcig pa gcig gis bar du chod pa dang /
de bzhin du glang la sogs pa mnyam pa'i dus sbyor gyi bdag nyid gcig gis bar du chod pa'i 'dab ma ste /
de'i phyir sna bug la g.yon pa'i srog yang dag par rgyu ba ni /
lug la sogs pa mi mnyam pa'i dus sbyor drug la g.yon du 'gyur ro /
g.yas pa'i glang la sogs pa mnyam pa'i dus sbyor rnams la sna bug g.yas su srog yang dag par rgyu par 'gyur te /
dbyug gu lnga lngas 'pho ba bcu gnyis rnams nyin zhag so sor 'gyur ro / /
de ltar nyin mtshan gyi dbyug gu drug cus 'pho ba bcu gnyis te /
drug ni g.yon gyi sna bug la'o / /
drug ni g.yas kyi sna bug la'o / /
dbu ma la bcu gnyis rab tu 'jug pa rnams su'o / /
! lus la nad dang bral ba rnams ni /
khams mnyam pa nyid de /
nad kyis zil gyis mnan pa rnams ni rlung dang mkhris pa dang bad kan gyi khams mi mnyam pa nyid do / /
khams mi mnyam pa de 'pho ba las srog 'pho ba mi'i bar mnyam pa ste /
des na rtsa gcig ste /
g.yon pa la nyin dang mtshan mor rgyun ma chad par gal te 'bab na de'i tshe 'tsho ba dag ni dus kyi lo ste /
dbu @# / /
ma'i lo brgya rdzogs pa'i mtshan nyid ni mi rnams kyi 'tsho ba'i grangs su 'gyur ro / /
gal te phyogs gcig zhag bco lnga g.yon nas rnam par ma chad 'bab na ni /
de'i tshe phyed dang bcas pa'i lo ni tsher 'gyur te /
de nas 'chi bar 'gyur ro / /
gal te zla ba gcig tu rnam par ma tshad de bar chad med par tsa g.yon par 'bab na de'i tshe 'tsho ba zla ba gsum du 'gyur ro / /
! de ltar rnal 'byor bas ni rang lus dag la zla bgrod 'chi ba dus kyi 'khor lor shes par bya / /
zhes pa ni /
'chi ltas kyi yul la dus kyi 'khor lo rtsibs bcu zhes pa ni zla ba ril por bar chad med pa ma yin yang nyin mtshan bar ma chad par 'bab pa bsags pa ma dgongs te nA ro pa /
gnyis pa'i mthar khyim gyi 'khor lo te /
ba'i 'chi ltas pas de nyid sa la bris nas 'dab ma dang po la 'chi ltas kyi nyin zhag gcig dang /
phyi ma la tshes zla ba sum cu rtsa drug dgod par bya'o / /
de nas zla ba gcig mi 'bab bo / /
'chi ltas kyi nyin zhag 'phel ba ni /
zla ba gnyis pa'i mthar zla ba gsum pa 'jug pa na g.yon pa'i rtsa de'i re mig nang ma nyid kyi 'dab ma la dang po'i nyin zhag dang bsdoms pa nyin zhag gnyis 'bab bo / /
de nas zla ba gsum par ni mi 'chi ltas kyi rlung 'bab bo / /
zla ba bzhi pa'i sngar gyi 'chi ltas kyi nyin zhag dang bsdom pa mthar zla ba lnga 'jug pa'i mgo na g.yon pa'i rtsa ra nyin zhag gsum du 'bab bo / /
zla ba lnga pa de nas zla ba drug pa la mi 'bab bo / /
de ltar 'di rgya dpe la yang gsum zhes 'byung yang /
'gyur gzhan las nga zhi zhes pa legs so na zla ba drug gi sa 'chi ltas kyi nyin zhag gsum song ste /
bar gyi sngar kyi gnyis kyi steng du gcig bsnan pas zhes pas zhag dang po'i steng du brtsegs par gsal te de lta min na zhag drug 'gro ba'i phyir ro / /
nA ro pas kyang de ltar snga ma snga ma dang lhan cig tshogs pa'i zla ba dang po dpag gsum pa dang lnga pa las gsum po 'di rnams nyid 'chi ltas kyi nyin zhag tu rnam par bzhag go / /
zhes so / /
'chi ltas ma byung ba'i zla gsum gyi zhag gsum ni mthar g.yas dang g.yon gyi 'chi ltas kyi chos can no / /
'chi ltas shes par bya ba ni /
dus ma yin par 'chi ba ste /
'chi ltas min pa ni /
lo brgya'i mtshams su 'chi ba'o / /
de ltar na 'chi ltas kyi nyin zhag dang bcas pa 'tsho ba'i zla ba sum cu rtsa drug las zla ba drug song ste /
de nas 'dab ma de la srog gi rlung yang dag par rgyu ba med do / /
'pho ba bcu gcig dang dbugs 'byung ba dang 'jug pa dang drug brgya lhag pa'i stong phrag nyi shu rtsa gcig gis nyin mtshan du 'gyur te /
'dir khyim gyi 'dab ma ste rtsa yongs su dor te bskams na dbugs kyi 'khor lo ni dman pa med pa'o / /
de nas 'dab ma gnyis pa la nyin zhag bzhi pa dang nyin zhag lnga pa dang nyin zhag drug pa ni /
zla ba bdun pa dang brgyad pa dang dgu pa la grangs bzhin du 'bab ste /
'tsho ba'i zla ba'i tshogs sum cu po de nyi khri chig stong drug brgya ste nyung du song ba las 'chi ltas gtogs pa'i zla ba gsum song ngo / /
de nas zla ba tshes lhag ma nyi shu rtsa bdun bzung nas 'dab ma gsum pa la rnams kyi mgo nA ro bas /
dgu ba'i dang por drug ste /
sngar nyin zhag gsum du rnam par bzhag pa sngon gyi 'dab ma'i nyin zhag rnams dang lhan cig 'chi ltas kyi nyin zhag drug go /
zhes so / /
srog yang dag par rgyu'o / /
'dab ma gnyis spangs shing 'pho ba bcu yis nyin mtshan byed de /
'dab ma bcu srog yang dag par 'pho'o / /
zla ba nyi shu rtsa bdun las slar yang zla ba so so la nyin zhag bdun g.yon gyi rtsar 'bab ste /
nyin zhag brgyad dang nyin zhag dgur 'bab pa'o / /
de nas zla ba nyi shu rtsa bdun las zla ba gzhan gsum gyis dman par 'gyur ro / /
de bzhin du sngar brjod pa'i sngar gyi drug gi steng du gcig bsnan pas chogs tshe lhag ma zla ba nyi shu rtsa bzhi bzung nas khyim gyi 'dab ma gsum pa dor te /
'dab ma dgu la srog yang dag par 'pho bar byed do / /
de bzhin du nyin @# / /
zhag bcu dang nyin zhag bcu gcig dang /
nyin zhag bcu gnyis g.yon gyi rtsar 'bab bo / /
de nas 'dab ma bzhi pa dor te /
'tsho ba'i zla ba nyi shu rtsa bzhi las zla ba gsum gyis dman par 'gyur ro / /
de bzhin du nyin zhag bcu gsum dang nyin zhag bcu bzhi dang nyin zhag bco lnga ste /
de nas 'dab ma lnga pa dor te 'dab ma bdun la 'pho bar byed do / /
zla ba nyi shu rtsa gcig las zla ba gsum gyis dman par 'gyur ro / /
der bzhin du nyin zhag bcu drug dang /
nyin zhag bcu bdun dang /
nyin zhag bco brgyad dang zla ba so sor rim pa bzhin du 'bab po / /
de nas 'dab ma drug pa dor te /
'dab ma drug la 'pho bar byed cing /
'tsho ba'i zla ba bco brgyad las zla ba gsum gyis dman par 'gyur ro / /
de bzhin du nyin zhag bcu dgu dang /
nyin zhag nyi shu dang /
nyin zhag nyi shu rtsa gcig 'bab bo / /
de nas khyim gyi 'dab ma bdun pa dor te /
khyim gyi 'dab ma lnga la nyin mtshan gyi srog 'pho bar byed do / /
de nas 'tsho ba'i zla ba bco lnga las bdun pa ni rdzogs pa'i dus te zla ba gsum gyis dman par 'gyur ro / /
de bzhin du nyin zhag nyi shu rtsa gnyis dang /
nyin zhag nyi shu rtsa gsum dang /
nyin zhag nyi shu rtsa bzhi bar chad med par gang gi tshe 'bab pa de'i tshe 'dab ma brgyad pa dor te 'dab ma bzhi la 'pho bar byed do / /
'tsho ba'i zla ba bcu gnyis las zla ba gsum gyis dman par 'gyur ro / /
de bzhin du nyin zhag nyi shu rtsa lnga dang /
nyin zhag nyi shu rtsa drug dang /
nyin zhag nyi shu rtsa bdun gang gi tshe 'bab pa de'i tshe 'dab ma dgu pa dor te 'dab ma gsum la 'pho bar byad de /
'tsho ba'i zla ba dgu las zla ba gsum gyis dman par 'gyur ro / /
de bzhin du nyin zhag nyi shu rtsa brgyad dang /
nyin zhag nyi shu rtsa dgu dang /
nyin zhag sum cu gang gi tshe 'bab pa de'i tshe 'dab ma bcu pa dor te /
'dab ma gnyis la 'pho bar byed do / /
'tsho ba'i zla ba drug las zla ba gsum gyis dman par 'gyur ro / /
de bzhin du nyin zhag sum cu rtsa gcig dang /
nyin zhag sum cu rtsa gnyis dang /
nyin zhag sum cu rtsa gsum gang gi tshe 'bab pa de'i tshe 'dab ma bcu gcig pa dor te 'dab ma gcig la 'pho bar byed do / /
'tsho ba'i zla ba gsum las nyin zhag bcu dgus dman par 'gyur ro / /
de nas sngar gyi 'dab ma la ma bab pa'i nyin zhag gsum pa ni /
'dab ma bcu gnyis la nyin zhag gnyis 'bab bo / /
de nas 'dab ma bcu gnyis pa 'dor ro / /
de nas lte ba la nyin zhag gcig 'bab ste /
srog gi 'khor lo'i dang po gcod pa'i skabs su bar gyi zla ba gsum 'chi ltas kyi rlung dbugs chad par 'gyur pa'i bar du'o / /
de nas rtsa g.yon pa'i 'chi ltas kyis gang dag rnal 'byor pa ma yin pa'i mi rnams 'chi bar 'gyur ro / /
khyim gyi 'khor lo rim pa gnyis pa byas nas rim pa g.yon pa'i rtsa la zla ba'i 'chi ltas kyi nges pa'o / /
snying stobs dang rdul dang mun pa'i dbye bas zla ba so sor 'chi ltas kyi nyin zhag re re lhag pas 'phel lo / /
! 'dir khyim gyi 'khor lo bgod pa ni /
khyim gyi 'khor lo rim pa gnyis pa byas nas rim pa dang po la 'chi ltas kyi nyin zhag rnams dang /
rim pa phyi ma la 'chi ltas kyi zhag gsum gsum gyis 'dab ma re re 'dor bas nyin zhag gi lhag ma'i tshe'i zla ba rnams so / /
de la 'khor lo'i rtsibs dang po la 'chi ltas kyi nyin zhag gsum dang zla ba sum cu'o / /
rtsibs gnyis pa la 'chi ltas kyi nyin zhag drug dang lhag ma tshe'i zla ba nyi shu rtsa bdun no / /
de bzhin rtsibs gsum pa la 'chi ltas kyi nyin zhag dgu dang de bzhin du zla ba nyi shu rtsa bzhi'o / /
bzhi pa la nyin zhag bcu gnyis dang zla ba nyi shu rtsa gcig go / /
lnga pa la nyin@# / /
zhag bco lnga dang zla ba bco brgyad do / /
drug pa la nyin zhag bco brgyad dang zla ba bco lnga'o / /
bdun pa la nyin zhag nyi shu rtsa gcig dang zla ba bcu gnyis so / /
brgyad pa la nyin zhag nyi shu rtsa bzhi dang zla ba dgu'o / /
dgu pa la nyin zhag nyi shu rtsa bdun dang zla ba drug go / /
bcu pa la nyin zhag sum cu dang zla ba gsum mo / /
'khor lo'i rtsibs bcu gcig pa la /
'chi ltas kyi nyin zhag sum cu rtsa gsum dang mjug tu zla ba gsum zad pa'o / /
de nas khyim gyi 'khor lo'i rtsibs dang po la sngar ma rgyus pa'i nyin zhag gsum pa gang yin pa de'i nyin zhag gnyis ni /
'dab ma bcu gnyis pa la g.yas kyi rtsa zad pa'i don du g.yas kyi rtsa la 'bab bo / /
nyin zhag gcig ni /
dbugs kyi 'khor lo zad pa'i don du dbu ma a ba d+hU tI la 'bab bo / /
de nas zla ba'i 'chi ltas kyis g.yon gyi rtsa las srog 'gro ste /
zla ba'i 'chi ltas kyi nges pa'o / /
! da ni lnga nas shes pa la sogs pas rtsa g.yas pa la nyi ma'i 'chi ltas gsungs te /
'dir lus la zla bas phyogs dang po la rkang pa dang po'i chu tshod gsum 'chi ba la mjug tu sna bug thon nas srid pa gzhan du nyi ma'i yon tan snying stobs dang rdul dang mun pa rnams bzung nas 'chi ltas kyi nyin zhag nges par bstan te /
nyi mas zla ba'i yon tan sgra dang reg pa dang gzugs dang ro dang dri rnams bzung nas 'chi ltas kyi nyin zhag nges par bstan to / /
khyim lnga'i bar du lnga lhag pa ste lnga pa lnga yis so / /
de nas khyim gsum gsum lhag pas rtsa re re 'dor bar gnyis ni gcig lhag pas so / /
rkang pa dang po'i chu tshod lnga de zhag nyi shu rtsa bdun nas rtsa ba nas 'di man chad lnga lnga lhag pas rtsa re re 'dor ba 'chi ltas kyi nyin zhag nyid 'tsho ba'i nyin zhag yin pas tha dad med la /
grangs kyang gcig /
brtsams nas nyin zhag sum cu rtsa gsum gyi bar du rgyu ste /
nyin zhag bco lngas khyim brgyad pa 'dor ro / /
bcu yis khyim dgu pa 'dor ro / /
lnga yis khyim bcu pa 'dor ro / /
gsum gyis khyim bcu gcig pa 'dor te /
de ltar na /
nyin zhag sum cu rtsa gsum du g.yas kyi rtsa la srog rgyu'o / /
de nas khyim bcu gnyis pa la g.yon gyi rtsa'i khams zad pa'i don du g.yon gyi rtsa la nyin zhag gnyis so / /
dbugs kyi 'khor lo zad pa'i don du dbu ma'i rtsa la nyin zhag gcig ste /
de nas 'chi bar 'gyur ro / /
! bkas par bstan pa 'di lta ste /
mtshams kyi nyin zhag lnga nas nyin zhag nyi shu rtsa lnga'i bar du nyin zhag bgrod pa skye ba lnga ni 'phel ba dag gis skye ba ste /
nyin zhag lnga dang /
bcu dang /
bco lnga dang /
nyi shu dang /
nyi shu rtsa lnga rnams te /
skyes pa nas khyim lnga rnams la'o / /
lo gsum nas 'chi ba'i 'chi ltas kyi de nas re re lhag pas /
khyim drug pa dang bdun pa la rim pa bzhin du snying stobs dang rdul zad pa'i don du nyin zhag nyi shu rtsa drug dang nyi shu rtsa bdun no / /
de nas dus ni rdzogs par 'gyur na bcu ni gsum gyis bsgyur ba dag /
khyim brgyad pa dang dgu pa dang bcu pa la srog rgyu'o / /
de nas bcu gcig pa la gsum lhag pa'i zla bar 'gyur ba ji srid pa nyid do / /
lo rnams ni /
'chi ltas 'dab ma gcig par kyi nyin zhag gi lhag ma'i lo ste /
khyim gyi 'khor lo la skye ba'i khyim la sogs pa'i khyim bcu gnyis po rnams la'o / /
gsum gong gi sum cu la gsum bsnan pas mig zla ba ste /
skye ba'i khyim la 'chi ltas kyi nyin zhag gi lhag ma lo gsum mo / /
gnyis pa la lo gnyis so / /
gsum pa la lo gcig ste /
'chi ltas kyi nyin zhag gi lhag ma 'tsho ba'i lo rnams so / /
de nas drug gsum zung dang zla ba gang zhes pa ni /
khyim bzhi pa la zla ba drug po de dag rnams so / /
lnga pa la zla ba gsum mo / /
drug pa @# / /
la zla ba gnyis so / /
bdun pa la 'chi ltas kyi nyin zhag gi lhag ma 'tsho ba'i zla ba gcig go / /
skye ba'i gnas ka rka Tar byas par nyi ma shar ba de nas bdun pa'i gnas ni rdzogs pa'o / /
mngal nas skyes pa rnams kyi bzung pa'i zla ba ni chu srin no / /
de nas bdun pa ni srog skye ba'i zla ba sta /
ka rka Ta'o / /
zla ba'i rtsa 'phel ba yongs su btang ba'i phyir khyim bcu chu srin du byas pa na nyi ma nub cing mtshan mo zla ba 'char ba de nyid 'chi ltas gnyis pa'i mthar slar yang chu mngal srin du 'gyur te /
mngal bzung ba nas zla ba bcu gsum pa'o / /
de'i phyir ka rka Ta ni /
srog gi skye ba'i gnas te /
nyi ma kho na'i ma yin no / /
de nas 'char te /
skye ba de nas chu srin 'char ba ste khyim bdun pa 'char ba ni /
nyi ma nub pa zhes bya ba rdzogs pa'i dus so / /
rdzogs pa'i dus de nas srog phyir mi ldog par 'gyur te /
lha dang lha ma yin dang mi rnams kyis lus la ka rka Ta'i rjes su brtan par bya bar mi nus so / /
mtshan mo'i cha la zla ba 'char ba'i dus shes pa la /
zla ba 'char ba zhes bya ba ni /
khu ba'i khams la zad pa'i don du gsal ba rgyu ba 'chi ba 'jug pa'o / /
zla ba khu ba la 'chi ba 'char ba yin gyi khu ba'i khams 'char zhing 'phel ba ni ma yin te /
de zad byed 'chi ltas kyi rlung zhugs pa'i phyir ro / /
rdzogs pa'i dus bdun pa'i rjes de nas khu ba zad pa'i don du /
rtsa g.yas pa la srog nyin zhag sum cu rtsa gsum rgyu'o / /
pas zla ba 'char zhes par gyi tshig mi mngon de nas rtsa g.yon pa la nyin zhag gnyis dang /
rtsa dbu ma la nyin zhag gcig ste /
'chi ltas kyi nyin zhag nyi shu rtsa bdun pa yan chad kyis rtsa 'dab bdun pa yan chad bcad pa'i rjes su 'tsho 'i 'dab ma brgyad pa dgu pa bcu pa bcu gcig pa bzhi pa'i nyin zhag lhag ma ni tshes nyin zhag sum cu rtsa drug yod pa las 'chi ltas kyi nyin zhag las 'tsho ba'i nyin zhag la sogs pa med pas rtsa 'dab brgyad pa gcod pa la zhes pa nyin zhag bco lnga dang /
phyogs dgu pa gcod pa la shes pa bcu dang /
bcu pa gcod pa la mda' zhes pa lnga dang /
bcu gcig pa gcod pa la yon tan zhes pa gsum dang /
bcu gnyis pa gcod pa la g.yon pa gnyis shes pa gnyis dang /
nyin zhag gcig ste /
nyi ma'i 'chi ltas la 'chi ltas kyi nyin zhag 'phel tshul dang lhag ma 'tsho ba'i nyin zhag gi cha nas ston par bshad pa gcig gi nges pa'o / /
! da ni rang gi gnas nas shes pa la sogs pas bshad pa gnyis pa dbugs kyi 'khor lo 'dor ba la dbu mar bsdoms pas zhag sum cu so drug yin gyi /
dus zhabs pa'i ltar /
nyin zhag bco lnga rgyus na bco lnga nas 'chi ba dang /
r+wa ba'i ltar nyi shu rtsa brgyad rgyus na bco lnga nas 'chi ba la sogs pa ma yin no / /
nyin zhag de rnams kyi sgo nas rtsa 'dor tshul ston pa gsungs te /
'dir lus kyi lte ba'i pad ma la rtsa bcu gnyis kyi bdag nyid can khyim gyi 'khor lo'o / /
de la skye ba'i gnas ni /
khyim dang po'i rtsa ste mngal nas skyes pa'i byis pa'i dus sbyor gang yin pa de nyid glang la sogs pa mnyam pa'i rtsa'i rang bzhin can no / /
rang gi gnas de nas mchog gi cha srog gi nus pa yis khyim gyi 'khor lo ste /
rtsa'i 'khor lo rtsibs bcu gnyis pa dkyil 'khor drug cu'i bdag nyid can 'dor te /
nyams dang lhag ma mtshungs pa yi zhes pa la /
nyams pa ni /
rgyu ba'i nyin zhag rnams te /
lnga dang bco lnga dang nyi shu dang nyi shu rtsa lnga dang nyi shu rtsa drug dang nyi shu rtsa bdun ni nyams pa'o / /
lhag ma ni /
lo gsum dang /
lo gnyis rim gyis dang /
lo gcig dang /
zla ba drug dang /
zla ba gsum dang /
zla ba gnyis dang /
zla ba gcig ni /
nyams pa'i lhag ma ste /
nyams pa'i lhag ma de dag rnams kyis 'dab ma dang po la sogs pa nas ji srid rtsa'i 'dab ma bdun pa'i bar de srid du rim pas lo dang zla ba ste /
lo gsum mig ri bong can gyi rtsa gsum 'dor ro / /
zla ba drug gsum zung dang zla ba @# / /
rnams kyis rtsa bdun 'dor ro / /
zhag gis kyang rdzogs pa nas ni lhag ma mtshungs pa'i zhes pa la /
rdzogs pa'i dus ni /
skye ba'i gnas kyi mtshams nas bdun pa ste /
nyi ma dang rdul nub pa'i dus so / /
rdzogs pa'i dus de nas srog gi nus pa rgyu ba'i tshe'i nyin zhag mtshungs pa rnams kyis khyim gyi rtsa yongs su 'dor te /
tshes nyin zhag bco lnga dang /
phyogs nyin zhag bcu dang /
mda' nyin zhag lnga dang /
yon tan zhes pa ni nyin zhag gsum ste /
nyin zhag sum cu rtsa gsum po 'chi ltas kyi nyin zhag dang 'di rnams kyis /
rtsa brgyad dang /
dgu pa dang /
bcu pa dang /
khyim gyi rtsa bcu gcig pa dkyil 'khor lnga 'bab par byed pa ni nyi ma'i rab tu rgyu bas 'dor te /
rtsa g.yas pa gcig bu nas 'bab pas so / /
bcu gnyis pa ni /
rtsa g.yon pa la nyin zhag rim pa bzhin gnyis dang dbu ma la nyin zhag gcig gi ste /
lte bar rab tu zhugs pas so / /
de ltar rdzogs pa nas nyin zhag sum cu rtsa drug gis nyin mor byed pa'i 'chi ltas kyi sbyor bas mi rnams 'chi bar 'gyur ro / /
bshad pa gnyis pa'i nges pa'o / /
! da ni sngon du zhes pa la sogs pas 'dab ma bcu gnyis la lo gsum gyi nyin zhag 'dor ba gsungs te /
'dir khyim gyi 'khor lo la skye ba'i dus sbyor gyi rtsa ni sngon zhes brjod de /
skye ba'i dus sbyor gyi 'dab ma de la lo gsum gyi nyin zhag gi tshogs stong brgyad cu'i nang nas mda' dang me dang 'jig rten zhes pa /
nyin zhag gi tshogs sum cu rtsa lnga lhag pa'i sum brgya 'dor bar byed do / /
de nas 'dab ma de stong par byas te /
lhag ma'i nyin zhag nA ro pas /
nyin zhag lnga 'bab bo / /
de nas tshe lo brgya pa rnams kyi bzhin du 'phel ba bcu gnyis kyis 'pho bar bya ba'i gi tshogs bzung 'chi ltas kyi nyin zhag lnga dang bcas pa'i nas srog gi nus pa 'dab ma gnyis pa la 'jug go / /
de nas nyin zhag gi tshogs de las rgyu ba dang bcas pa ste /
snga ma las 'dab ma phyi mar rgyu ba'i nyin zhag bcu dang lhan cig tu /
mda' dus rtse mo can zhes pa /
nyin zhag gi tshogs bzhi bcu rtsa lnga lhag pa'i sum brgya 'dab ma gnyis pa la 'dor ro / /
de nas lhag ma bzung nas 'dab ma gsum pa la 'jug ste /
gnyis pa stong par 'gyur ro / /
slar yang de nyid la rgyu ba'i nyin zhag bco lnga dang lhan cig nyin zhag bdun cu lhag pa'i brgya 'dab ma gsum pa la 'dor ro / /
lhag ma bzung nas bzhi pa 'jug ste /
gsum pa stong par 'gyur ro / /
de nas rgyu ba'i nyin zhag nyi shu dang lhan cig mig sbrul zhes pa /
nyin zhag gi tshogs brgyad cu rtsa gnyis 'dab ma bzhi pa la 'dor ro / /
lhag ma bzung nas lnga pa la 'jug ste /
bzhi pa stong par 'gyur ro / /
slar yang rgyu ba'i nyin zhag nyi shu rtsa lnga dang lhan cig ri bo mda' ste /
nyin zhag gi tshogs lnga bcu rtsa bdun 'dor ro / /
lhag ma bzung nas drug pa la 'jug ste /
lnga pa stong par 'gyur ro / /
slar yang rgyu ba'i nyin zhag nyi shu rtsa drug dang lhan cig gi nyin zhag gi tshogs nyi shu rtsa brgyad 'dor ro / /
de nas 'dab ma bdun pa la 'jug ste /
drug pa stong par 'gyur ro / /
de nas bdun pa la rgyu ba'i nyin zhag gi tshogs nyi shu rtsa bdun 'dor ro / /
lhag ma nyin zhag gi tshogs sum cu rtsa drug bzung nas 'dab ma brgyad par 'jug ste /
bdun pa stong par 'gyur ro / /
de nas brgyad pa la nyin zhag bco lnga 'dor ro / /
lhag ma nyin zhag 'dir nA ro pas /
rtsa 'dab brgyad pa man chad gcod pa la 'pho ba lngas nyin zhag bco lnga /
'pho ba lngas nyin zhag bcu /
'pho ba gsum gyis nyin zhag lnga /
'pho ba gnyis kyis nyin zhag gsum zhes gsungs pa ni /
'grel pa las /
nyin zhag sum cu rtsa gsum po 'di rnams kyis rtsa brgyad pa dang dgu pa dang bcu pa dang @# / /
khyim gyi rtsa bcu gcig pa dkyil 'khor lnga 'bab par byed pa ni /
nyi ma'i rab tu rgyu bas 'dor te rtsa g.yas pa gcig pu nas 'bab pas so zhes pa dang 'gal lo / /
nyi shu rtsa gcig bzung nas dgu pa la 'jug ste /
brgyad pa stong par 'gyur ro / /
de nas dgu pa la nyin zhag bcu 'dor ro / /
lhag ma nyin zhag bcu gcig bzung nas bcu pa la 'jug ste /
dgu pa stong par 'gyur ro / /
de nas bcu pa la nyin zhag lnga 'dor ro / /
lhag ma nyin zhag drug bzung nas /
bcu gcig pa la 'jug ste /
bcu pa stong par 'gyur ro / /
de la nyin zhag gsum 'dor ro / /
lhag ma nyin zhag gsum bzung nas bcu gnyis pa la 'jug ste /
bcu gcig pa stong par 'gyur ro / /
de la nyin zhag gnyis 'dor ro / /
lhag ma nyin zhag gcig bzung nas lte ba la 'jug ste khyim gyi 'dab ma bcu gnyis pa'i rtsa stong par 'gyur ro / /
de ltar nyi ma'i dbu ma'i lo gsum gyi nyin mkhyis pa'i bdag nyid rdul gyi khams bskams pas 'dang ma zhag stong brgyad cu'i grangs rnams kyi srog gi nus pas khyim gyi 'khor bad kan gyi bdag nyid snying stobs kyi khams bskams pas /
lo rtsibs bcu gnyis pa 'dor ro / /
de nas lte ba la nyin zhag gcig dbu mar 'bab ste /
de nas dbugs kyi 'khor lo btang nas rnam par shes pa srog gi rlung dang lhan cig 'go ba drug po gzhan du 'pho bar byed do / /
zhes nA ro pa nyi ma'i 'chi ltas kyi nges pa'o / /
! 'dir dgod pa ni /
sngar gyi dgod pa bzhin du rim pa rlung gi rang bzhin mun pa'i khams zad pa las rjes su chags pa'i sna bug g.yas nas thon nas dag mi dge'i las kyis 'phangs nas gnyis la lo'i dbye ba dang nyin zhag 'dor ba'i dbye ba ste /
rim pa snga ma la 'chi ltas kyi nyin zhag dgod cing /
rim pa phyi ma la lhag ma tshe'i nyin zhag dgod do / /
'khor lo gnyis pa la nyin zhag 'dor ba dgod cing /
snga ma'i 'dab ma rnams la rim pas stong pa dgod do / /
! g.yas pa'i rtsa glang la sogs pa'i mnyam pa'i dus sbyor las skyes pa rnams la nyi ma'i 'chi ltas te /
lug la sogs pa mi mnyam pa'i dus sbyor las skyes pa tshe thung pa rnams la zla ba'i 'chi ltas so / /
nyi ma'i 'chi ltas kyi nges pa'o / /
! da ni nyi ma dbu ma'i 'chi ltas kyi lo'i rim pas mtshams su 'chi ba'i 'chi ltas kyi rnam gzhag byis pa'i skye bo mu stegs pa rnams kyis brjod pa sems can rnams rmongs pa skyed par byed pa gang yin pa de'i dgag pa brjod par bya'o / /
'dir mu stegs pa rnams brjod pa grag ste /
te de dang mtshungs par rtsa g.yas pa la chu tshod lnga rab tu rgyu bas tshe lo brgya'o / /
chu tshod drug rab tu rgyu bas cha lo dgu bcu'o / /
chu tshod bdun rab tu rgyu bas tshe lo brgyad cu'o / /
chu tshod brgyad rab tu 'bab pas tshe lo lnga bcu'o / /
chu tshod dgu rab tu rgyu bas tshe lo sum cu'o / /
chu tshod bcu rab tu rgyu bas tshe lo nyi shu rtsa drug go / /
chu tshod bco lnga rab tu rgyu bas tshe lo bcu bzhi'o / /
chu tshod sum cu rab tu rgyu bas tshe lo bcu gnyis so / /
nyin mtshan rab tu rgyu bas tshe lo bcu'o / /
nyin zhag gnyis rab tu rgyu bas tshe lo brgyad do / /
nyin zhag gsum rab tu rgyu bas tshe lo ngag go / /
nyin zhag bzhi rab tu rgyu bas tshe lo lnga'o / /
de nas nyin zhag lnga rab tu rgyu bas tshe lo gsum mo / /
zhes pa ni /
mu stegs pa rnams kyi g.yas kyi lam la chu tshod dang dbugs kyi nges pa'o / /
! de nyid ni thams cad mkhyen pas gsungs pa'i rigs pas rnam par dpyad na mi 'thad de /
'dir mi rnams kyi 'chi ltas med pa la g.yon dang g.yas kyi rtsa la lnga ste /
mnyam pa dang mi mnyam pa'i dus sbyor rnams la dbyug gu lngar srog gi rlung 'bab bo / /
skyes yin lugs la bu tshe lo brgya pa'i srog ni /
g.yon dang g.yas pa dag la skyes pa na lo bdun du bgrod pa'i dbye bas@# / /
dbugs 'phel lo / /
de nas lo drug cu rnams ni /
bgrod pa 'phel ba'i dbye bas chu srang 'phel lo / /
de nas lo sum cu rnams ni /
zla ba gsum gyi dbye bas chu tshod 'phel lo / /
de nas lo gsum dang phyogs gsum ni nyin zhag gi dbye bas 'phel lo / /
zhes pa ni /
drug cu re bdun gyi bar res bar du chod pa dus 'phel pa'i rigs pa'o / /
! rigs dgu bcu go bdun gyi bar bgrod pa'i zla ba gsum por nas pa 'di las mngal nas skyes pa'i byis pa drug cu re bdun gyi bar gang zhig dus ma yin par 'chi bar 'gyur ba /
lo dbus ma'i 'chi ltas kyi gsum mam lo lnga'am lo bcu gnyis sam /
lo nyi shu la sogs pas 'chi ba de la chu tshod lnga'i steng du chu tshod drug dang bdun la sogs pa rab tu rgyu ba'i rim pa ni /
don med pa ste / /
mngal nas skyes pa nas lo gsum /
dus min du 'chi ba'i 'chi ltas kyi tha ma'i mtshams yin pa'i phyir ro / /
! 'dir gal te skyes pa'i zla ba gcig dang zhag drug gi rjes su 'chi bar 'gyur na /
de'i tshe skyes pa'i nyin zhag nas dus min gyi 'chi ltas ni lo gsum gyi gong du 'chi na lugs ldog bu 'byung la lo gsum gyi rjes nas 'chi na lugs 'byung du 'byung ngo / /
lugs ldog tu 'byung tshul ni brtsams te srog gi rlung rdzogs pa'i dus nas nyin zhag tshes phyogs mda' dang yon tan la sogs pa rgyu'o / /
de bzhin du mngal nas skyes pa nas zla ba gnyis kyi mtha' dang /
zla ba gsum gyi mtha' dang /
zla ba bzhi'i mtha' dang /
zla ba drug gi mtha' dang /
lo'i 'dab ma brgyad pa mtha' dang /
lo gnyis kyi mtha' dang /
lo gsum gyi mthar ra 'chi na 'dab ma bdun par nyin zhag nyi shu rtsa bdun rgyu ba la sogs pa man chad 'byung ba ra 'chin nyin zhag nyi shu rtsa drug rgyu ba man chad 'byung ba 'chin nyin zhag nyi shu rtsa lnga rgyu ba man chad ra 'chin nyin zhag nyi shu rgyu ba man chad ra 'chin zhag bco lnga man chad 7ra 'chin nyin zhag bcu rgyu ba man chad 'chi ba ni /
nyin zhag sum cu rtsa gsum rgyu ba nas g.yas kyi rtsa lnga lnga spel nas rgyu bas sgra la sogs pa'i yon tan lnga zad pa'i dbye bas nyin zhag lnga rgyu ba dang /
g.yon gyi rtsa la snying stobs la sogs pa'i yon tan gsum zad pa'i dbye bas na nyin zhag lnga rgyu ba nyin zhag gcig gi bar lugs las ldog pas so / /
de bzhin du lte ba ste dbu ma la srog rab tu zhugs pa las mngal nas skyes pa'i nyin mtshan nas dang po la yang 'chi bar shes par bya'o / /
de bzhin du skyes pa nas 'dab ma bcu gnyis pa la srog 'char ba las nyin zhag gsum pa la 'chi ba'o / /
de bzhin du 'dab ma bcu gcig pa la srog 'chad ba las nyin zhag drug pa la 'chi'o / /
de bzhin du khyim gyi 'dab ma bcu de la snga ma bzhin spyod pa'i don med do / /
pa la srog chags pa las lnga pa lan cig nyin zhag bcu gcig pa la'o / /
de bzhin du khyim gyi 'dab ma dgu pa la srog 'char ba de dag rgyu gsum dang lhan cig las nyin zhag nyi shu rtsa gcig pa la'o / /
de bzhin du rim pas khyim gyi 'dab ma brgyad pa la srog 'char ba las nyin zhag sum cu rtsa drug pa la'o / /
de bzhin du khyim gyi 'dab ma bdun pa la srog 'char ba las zla ba gnyis na'o / /
de nyid kyi bco lnga dang lhan cig de bzhin du 'dab ma drug pa la srog 'char ba las zla ba gsum na'o / /
de bzhin du lnga de nyid kyi bco lnga dang lhan cig pa la srog 'char ba las zla ba bzhi na'o / /
de bzhin du 'dab ma bzhi pa la de nyid kyi nyi shu rtsa bdun dang lhan cig nyin zhag nyi shur srog 'char ba las zla ba drug de nyid kyi nyi shu rtsa drug pa dang lhan cig na'o / /
de bzhin du 'chi ltas kyi nyin zhag phyogs te bco lnga dang bcas par gsum de nyid kyi nyi shu rtsa lnga dang lhan cig pa la srog 'char ba las de nyid kyi bco lnga dang lhan cig lo gcig de nyid kyi nyi shu dang lhan cig na'o / /
de bzhin du gsum pa la srog 'char ba las /
@# / /
phyogs dang bcas pa'i lo gcig na'o / /
'di bzhin du bsgyur na rgya dpe dang mthun /
nyin zhag bcu gnyis pa la srog 'char ba las lo gnyis na'o / /
'dab ma dang po la sog 'char ba las lo gsum na'o / /
! lo nyi ma'i 'chi ltas la bzhi pa la nyin zhag ni /
rigs pa ma yin te /
de bzhin du mngal nas skyes pa nas lo brgya'i mtshams su 'chi ba'i 'chi ltas kyi bar de nyid kyi bcu dang lhan cig du yang mi rigs pa 'o / /
'di ni de nyid kyi lnga dang lhan cig nyi ma'i 'chi ltas kyi nges pa ste /
nyi 'chi ba'i 'chi ltas kyi ma'i ji lta ba de bzhin du snying stobs la sogs pa yon tan gsum gyi dbye bas mngal nas skyes pa 'on kyang bde mchog gi rgyud rdo rje mkha' 'gro dang sdom 'byung la sogs par bcu bzhi nas bzhi'i bar gyi 'chi ltas gsungs pa ni gzhug pa la ldem por dgongs so / /
las zla ba'i 'chi ltas kyi nges pa'o / /
! de g.yas g.yon gnyis kas lo gsum tshun chad las lhag pa mi rtogs pa bzhin du dus phyi ma'i steng gi rna ba las dbang phyug gis smras pa /
ji ltar g.yon pa de bzhin g.yas / /
bzhin nyid du dbu ma yang / /
'dab ma dang po nas zhag gsum rgyus na zla ba sum cu nas 'chi nges pa la sogs pa lo gsum mthar ni 'chi ba ster / /
zhes pa ste /
gzhan gyi grub mtha' la yang la yar nges pa yod do / /
zla ba dang nyi ma'i 'chi ltas kyi nges pa'o / /
!di ltar mngal nas skyes pa rnams kyi rang gi las las nyin zhag gcig nas brtsams stong brgyad cu'i bar te lo 'di ltar byis pa'i zla ba'i lam mam /
nyi ma'i lam gyi lo gsum gyi mthar 'chi ba gang yin pa de'i nyin zhag gcig nas brtsams te nyin zhag so so la 'chi ba'i dbye bas /
brgyad cu lhag pa'i stong phrag gi dbye bas tha dad pa ni 'dir nges pa med de /
gsum gyi mthar nyin zhag stong bdun cu don dgu dang don brgyad pa sogs pa so so la 'chi 'di bzhin bsgyur na rgya dpe dang mthun gnyis dang de bzhin du nyin zhag stong don brgyad dang don dgu la sogs pa ba'i dbye bas 'chi ltas stong 'chi ltas kyi dbye ba sa khyA dz+nyA ya ti brgyad cu'i tha dad du mtha' gcig tu dbye ba tha dad pa'i byas pa'i 'chi ba gang yin pa de ni zla ba'i lam mam nyi ma'i lam 'di la nges pa med do / /
'on kyang lte ba'i rtsa las dbugs rab tu rgya ba'i 'chi ltas kyi nyin zhag rnams kyi srog gi grangs kyi dbang du byas nas shes par byed do / /
de'i phyir 'chi ltas kyi 'khor lo ni /
'chi ba'i 'khor lo ste /
de nyid khyim gyi 'khor lo'i rtsa rnams las mngal nas skyes pa rnams kyi las stong brgyad cu'i nges pa med pa srog gi dbugs nam mkha' la sogs pa dkyil 'khor lnga rgyu ba go rim gyis yongs su 'dor ba'o / /
de nas dbugs lte ba ste dbu ma la rab tu zhugs pa'i nyin zhag de la 'chi'i zhes pa ni /
rigs pa'o / /
!nyi ma'i dbu mar rab tu rgyu bas lo brgya'i mtshams su lo gsum gyi dus kyi mtshan nyid 'di ni yongs su brtags pas sems can thams cad kyi 'chi bar bcom ldan 'das kyis gsungs so zhes zer ro / /
dbu mar rab tu rgyu bas lo brgya'i mtshams la lo gsum gyi dus kyi mtshan nyid 'di ni sems can thams cad kyi nyi ma'i 'chi bar bcom ldan 'das kyis yongs su brtags pas gsungs so zhes zer ro / /
! de nyid ni zla ba'i cha phyogs gsum gyi chos kyis g.yon pa zla ba'i 'chi ltas su 'di bzhin bsgyur na legs lo gsum phyogs gsum yod pa la mi 'gyur bas bsal te 'dir 'chi ltas kyi gang zhig zla ba'i chos phyogs gsum gyi g.yon pa'i 'chi 'dod pa mi rigs te /
lo gsum phyogs gsum gyi lo gsum gyi 'chi ltas yin pas nyi ma'i 'chi ltas su 'gyur na /
phyogs gsum zla ba'i cha yin pas zla ba'i 'chi ltas su 'gyur dgos pa la ltas kyi 'chi bar mi 'gyur ba des na rigs pa mtshungs pas nyi ma'i chos lo gsum gyi nyi ma'i 'chi ltas su 'gyur zar ba ni byis pa mi mkhas pa rnams kyis rab tu brtags pa'o / /
g.yon pa'i rtsa la zla ba'i chos gsum la sogs pa rgyus pa /
las kyang 'chi ltas kyi 'chi ba ji ltar med de yod pas bsal /
des na /
g.yon pa zla ba'i g.yas pa la nyi ma rab tu rgyu ba las 'chi @# / /
ltas kyi 'chi bar thams cad mkhyen pas gsungs so zhes pa ni /
mi shes pa rnams kyi tshig go / /
!'dir lo gsum gyi lhag pa'i lha ni nyi ma'i sgras srog gi rlung ste /
phyogs gsum gyi bdag po ni zla ba'i sgras thur sel gyi rlung ngo / /
'dir i Da dang dmar ser dang su shu na rnams kyi bdag po ni /
srog dang nyi ma ste /
lte ba las steng du 'o na lo gsum phyogs gsum nyi zla'i cha yin pa la nyi zla'i 'chi ltas la ji ltar sbyor zhe na rab tu rgyu ba'i phyir ro / /
bshang ba dang gci ba dang khu ba'i rtsa de'i rgyu mtshan g.yon pa g.yas dbus ma rnams kyi bdag po ni /
thur sel te /
lte ba las 'og tu rgyu ba'i phyir ro / /
de ltar na zla ba la 'og tu yon tan gsum dang /
nyi ma la steng du dkyil 'khor dang yul lnga'i yon tan lnga'o / /
de nas 'og dang steng gi rtsa dag la 'og la yon tan gsum gyi dbye bas zla ba g.yon pa la zla ba'i 'chi ltas dang yon tan lnga yi dbye bas g.yas pa la nyi ma'i 'chi ltas so / /
zla ba nam mkha' la sogs pa sgra la sogs pa nyi ma'i 'chi ltas kyi nges pa'o / /
so gsum ! da ni dus kyi lo zhes pa la sogs pas dbu ma yongs gsum tshan du 'phel ba 'di dag dus min gyi 'chi ltas yin gyi dus 'char 'dod pa nang ste la sogs pa ni 'khrul par shes par bya'o / /
khyim lnga'i bar du lnga tshan du 'phel bas su rdzogs pa'i dus su 'chi ba'i mtshan nyid gsungs te /
'dir skyes pa dang bud med rnams kyi lus la snying stobs dang rdul dang mun pa'i dbye bas srog rab tu rgyu ste /
phyed dang bcas pa'i zla ba bcu lhag pa'i lo dgu bcu rtsa drug gi bar du g.yon dang g.yas la dkyil 'khor lnga 'bab bo / /
de rnams kyi dbu ma'i dbugs gcig tu dril na /
lo gsum dang phyogs gsum gyi bar ni dbu ma'i dus te tshe lo brgya pa'i mi rnams kyi nges pa'o / /
de la g.yon pa dang g.yas pa dang dbu ma'i rtsa gsum ni /
snying stobs dang rdul dang mun pa'i rang bzhin can te /
'di rnams las dus su 'chi ba'i ltas ni mun pa'i rtsa dbu ma la rgyu ba'i grangs g.yas pa srog dang g.yon pa thur sel gyi rang bzhin gyis bzung nas /
g.yon pa dang g.yas pa la mi mnyam pa dang mnyam pa'i nyin zhag gis rgyu ste /
dus kyi lo ste /
lo gsum dang phyogs gsum gyi bar du /
rdzogs par gyur nyin zhag bgrod pa'i dbang gis shes pa la /
nyin zhag ni /
nyi shu rtsa lnga lhag pa'i brgya phrag bcu gcig ste /
de dag gi bgrod pa'i dbang gis ji srid srog zad par 'gyur ba ste /
de srid du rang bzhin pa 'pho zhing rgyu bar byed pa ste /
zla ba zhes pa ste g.yon pa'i lam dang nyi ma'i lam g.yas pa la mi mnyam mnyam pa'i nyin zhag re re 'phel bas rim pas so / /
zhes pa ni /
gal te dang po lug la sogs pa mi mnyam pa'i dus sbyor la skyes par gyur na g.yon pa'i rtsa la nyin zhag gcig rgyu'o / /
gal te glang la sogs pa mnyam pa'i dus sbyor la skyes par gyur na g.yas pa la nyin zhag gnyis rgyu'o / /
de nas slar yang 'pho ba'i dbye ba ste tshad ni mi mnyam mnyam pa'i nyin zhag rnams kyis /
g.yon pa la rgyu ba'i mjug dang g.yas pa la rgyu ba'i mjug tu 'chi ltas rgyu ba'i nyin zhag gi chad kyis g.yas g.yon du 'pho bar byed pa ni /
bcu gnyis rtsibs kyi g.yas g.yon du khyim gyi 'khor lo la rim pas dkyil 'khor lnga yongs su 'dor ba'i slad du ste /
g.yon gyi rtsa la nam mkha' la sogs pa'i dkyil 'khor zad pa'i don du 'pho bar byed cing /
g.yas kyi rtsa la sa la sogs pa'i dkyil 'khor zad pa'i don du 'pho bar byed do / /
! de la 'dir g.yon pa la nyin zhag gcig dang gsum dang /
lnga rgyu ba dang 'pho ba'i nyin zhag rnams kyis lug la sogs pa mi mnyam pa'i 'dab ma drug po rnams la stong pa'i @# / /
dkyil 'khor rab tu 'bab pa'i rtsa srog gi rlung gis 'dor ro / /
g.yas pa la nyin zhag gnyis dang bzhi dang drug rgyu ba dang 'pho ba'i nyin zhag drug rnam kyis glang la sogs pa mnyam pa'i dus sbyor drug po rnams la sa'i dkyil 'khor rab tu 'bab pa srog gis 'dor ro / /
de bzhin du g.yon pa'i rtsa la nyin zhag bdun dang dgu dang bcu gcig gis rlung gi dkyil 'khor 'dor ro / /
g.yas pa la nyin zhag brgyad dang bcu dang bcu gnyis kyis chu'i dkyil 'khor 'dor ro / /
de bzhin du g.yon pa'i 'dab ma la nyin zhag bcu gsum dang bco lnga dang bcu bdun gyis me'i dkyil 'khor 'dor ro / /
g.yas pa'i 'dab ma la nyin zhag bcu bzhi dang bcu drug dang bco brgyad kyis me'i dkyil 'khor 'dor ro / /
slar yang g.yon pa'i 'dab ma la nyin zhag bcu dgu dang nyi shu rtsa gcig dang nyi shu rtsa gsum gyis chu'i dkyil 'khor 'dor ro / /
g.yas pa'i 'dab ma la nyin zhag nyi shu rtsa gnyis dang nyi shu rtsa bzhis rlung gi dkyil 'khor 'dor ro / /
slar yang g.yon pa'i 'dab ma drug la nyin zhag nyi shu rtsa lnga dang nyi shu rtsa bdun dang nyi shu rtsa dgus sa'i dkyil 'khor 'dor ro / /
g.yas pa la nyin zhag nyi shu rtsa drug dang nyi shu rtsa brgyad dang sum cus nam mkha'i dkyil 'khor 'dor te /
de ltar mi mnyam pa dang mnyam pa'i nyin zhag rnams g.yon pa dang g.yas pa la rgyu ba dang /
nyin zhag sum cu po rnams kyi 'pho ba'i nyin zhag sum cus dus sbyor bcu gnyis kyi rtsa'i 'dab ma rnams la dkyil 'khor lnga yongs su 'dor ro / /
de nas g.yon pa'i rtsa mi mnyam pa'i 'dab ma rnams la sum cu rtsa gcig rgyu ba dang 'pho ba'i nyin zhag sum cu rtsa gcig gis kyang g.yon pa lus snying stobs kyi khams zad do / /
g.yas pa'i rtsa la nyin zhag sum cu rtsa gnyis rgyu ba dang /
'pho ba'i nyin zhag sum cu rtsa gnyis kyis kyang rdul gyi khams zad do / /
de nas mi mnyam pa'i 'dab ma la nyin zhag sum cu rtsa gsum rgyu ba dang /
'pho ba'i nyin zhag sum cu rtsa gsum gyis mun pa'i khams zad de /
de ltar bad kan gyi rtsa zad pa ni snying stobs kyi khams dang /
mkhris g.yas pa dag pa'i rtsa zad pa ni rdul gyi khams dang /
rlung gi rtsa zad pa ni mun pa'i khams shes brjod de /
nyin zhag sum cu rtsa gsum rgyu ba dbu ma'i sems dang 'pho ba'i nyin zhag sum cu rtsa gsum gyis so / /
g.yas g.yon gyi phung po'am khyim gnyi ga'i nyin zhag bsdus pas nyin zhag gsum gyis dman pa'i lo gsum dang phyogs gsum gyi nyin zhag nyi shu rtsa gnyis lhag pa'i brgya phrag bcu gcig tu 'gyur ro / /
dkyil 'khor lnga dang snying stobs dang rdul dang mun pa'i rtsa gcod pa ni /
srog gi rlung gi gnas rtsa rnams yongs su 'dor ba ste /
de ltar phyed dang bcas pa'i zla ba dang ji srid lo gsum gyi nyin zhag rnams srog rgyu bas so / /
! de nas gzhan ni sum cu dag dang ste /
mngal bzung ba'i zla ba'i nyin zhag gi tshogs nyin zhag sum cu'i bdag nyi dang /
'tsho ba dag gis mtshan ma gsum gyi bar du'o / /
nyin zhag sum cu rtsa gsum gyi mjug tu g.yas pa'i rtsa la 'chi ltas rgyu zhing 'pho spyir lo brgya'i ye shes kyi cha la lo gsum phyogs gsum yod pas 'chi ltas de tsam du 'phel /
lo gsum phyogs gsum gyi ye shes kyi cha la nyin zhag sum cu so bzhi lhag tsam zhig yod pas nyin zhag sum cu sngar gyi rtsa ma chags pa'i zla ba gcig dang dag pa sbyar nas ston pa ba thams cad med pas rang bzhin pa nyin zhag sum cu rtsa gsum gyi bar du phung po dang khams rnam par gcod pa ste /
'dir gzugs la sogs pa'i phung po lnga dang /
sa la sogs pa'i khams lnga dang /
lus kyi dbang po la sogs pa'i dbang po lnga dang /
dri la sogs pa'i yul lnga@# / /
dang /
bshang lam la sogs pa'i las kyi dbang po lnga dang /
smra ba la sogs pa'i las kyi dbang po'i yul lnga ste /
'di dag rnams nyin zhag sum cu rtsa gsum gyis gcod cing phan tshun yang dag par sbyor rigs ba med par 'gyur ro / /
! de nas dbugs kyi 'khor lo zad pa'i don du nyin zhag gcig dbu ma la 'jug go /
phung po drug pa dang /
khams drug pa dang /
dbang po drug pa dang /
yul drug pa dang /
las kyi dbang po drug pa dang /
las kyi dbang po'i yul drug pa dang /
khu ba 'pho ba ni /
'chi ba'i mthar 'gyur te /
phung po dang khams dang skye mched rnam par gcod pa'i nges pa'o / /
! da ni dbugs shes pa la sogs pas skye bar gyur pa rnams kyi dus su 'chi ba'i dbugs rgyu ba gsungs te /
'dir lus la dbugs kyi 'khor lo dang /
chu srang gi 'khor lo dang /
chu tshod kyi 'khor lo dang /
nyin zhag gi 'khor lo ni /
phyi rol la ji lta ba de bzhin du lus la yang ngo / /
de la dbugs drug gi bdag nyid ni /
dbugs kyi 'khor lo'o / /
chu srang drug cu'i bdag nyid ni /
chu srang gi 'khor lo'o / /
chu tshod drug cu'i bdag nyid ni /
chu tshod kyi 'khor lo'o / /
nyin zhag stong brgyad cu'i bdag nyid ni /
'chi ltas kyi chu srang gcig la dbugs drug yin pa'i phyir /
'khor lo'o / /
nyin zhag lnga bcu rtsa drug lhag pa'i brgya phrag bcu gcig gi bdag nyid ni lo brgya'i dus kyi 'chi ba'i nyin zhag gi g.yas g.yon gyi 'chi ltas lo gsum gyi dus ma yin pa'i 'khor lo'o / /
dbugs la sogs pa'i 'khor lo 'di rnams las 'chi dbu ma'i lo gsum phyogs gsum la nyin zhag gsum gyis dman pa dang 'chi ltas kyi nyin zhag so bzhi rnams gcig tu bsdoms pa'am ba ni /
dang po dbugs kyi rang bzhin dang /
de nas chu srang gi rang bzhin dang /
de nas chu tshod kyi rang bzhin dang /
de nas nyin zhag gi rang bzhin gyis rgyu ste /
g.yon gyi rtsa dang g.yas kyi rtsa la grangs bzhin du re re lhag pas so / /
! dang por re shing dbugs rgyu ba ni /
bgrod pa'i yan lag nas ni lo bdun dag gis shes pa ste /
'dir skyes pa gang la lo brgya'i mtshams su 'chi ltas med na /
dus kyi 'chi ba 'bang bar 'gyur ro / /
de'i bgred pa dang po gnyis ni /
g.yon pa'i rtsa dang g.yas pa'i rtsa la dkyil 'khor lnga 'bab pa can gyi srog gi rlung 'bab bo / /
de nas bgrod pa gsum pa la g.yon pa'i dus ma yin pa'i rtsa'i nam mkha'i dkyil 'khor la dbugs gcig lhag por rgyu'o / /
bgrod pa bzhi zla ba bcu dang phyed du gsal pa la mi rgyu'o / /
de nas lo gsum pa'i bgrod pa lnga pa la g.yas pa'i rtsa'i sa'i lo gnyis pa'i dkyil 'khor la dbugs lhag por rgyu'o / /
slar yang bgrod pa drug pa la mi rgyu'o / /
de nas bgrod pa bdun pa la g.yon pa'i rtsa'i nam mkha'i dkyil 'khor la dbugs gsum lhag por rgyu'o / /
bgrod pa brgyad pa la rgyu ba ma yin no / /
de bzhin du lo lnga pa'i bgrod pa dgu pa la g.yas pa'i rtsa'i sa'i dkyil 'khor la dbugs lo bzhi pa'i bzhi lhag por rgyu'o / /
bcu pa la ma yin no / /
slar yang lo drug pa'i bgrod pa bcu gcig pa la g.yon pa'i rtsa'i stong pa'i dkyil 'khor la dbugs lnga rgyu'o / /
bgrod pa bcu gnyis pa la ma yin no / /
de nas lo bdun pa'i bgrod pa bcu gsum pa la g.yas pa'i rtsa'i sa'i dkyil 'khor la dbugs drug rgyu'o / /
bgrod pa bcu bzhi pa la ma yin no / /
de ltar dbugs drug gi 'khor lo ste /
de ni ming gi rnam grang li p+tA 'am chu srang gcig tu 'gyur ro / /
dbugs kyi 'khor lo longs pa'i bar 'di la phyed dang bcas pa'i zla bas dman pa'i lo bdun no / /
lo bdun gyi mtshams 'di nas chu srang gi 'khor lo'i steng du dbugs rgyu bar mi 'gyur zhing /
chu srang gi dngos pos chu srang rgyu ba ni /
bgrod pa @# / /
'gro ba'i dbang las lo ni drug cus kyang zhes pa ste /
lo bdun po de'i steng du gzhan lo drug cu ji srid par gcig gis bar du chod pa'i bgrod pa dag gis g.yon gyi rtsa'i nam mkha'i dkyil 'khor la gcig la sogs pa'i mi mnyam pa'i chu srang rnams chu srang lnga bcu rtsa dgu'i bar dang /
g.yas kyi rtsa'i sa'i dkyil 'khor la gnyis bgrod pa re re rgyu zhing re re mi rgyu bas la sogs pa'i mnyam pa rnams re re lhag pas chu srang drug cu'i bar du mi gsum lnga mnyam pa dang mnyam pa'i dus sbyor gyi rang zhin gyi 'dab ma drug drug la rgyu'o / /
chu srang drug cus chu srang gi 'khor bzhi drug lo ste /
de nyid ni /
chu tshod gcig tu 'gyur ro / /
lo drug cu rtsa bdun gyi mtshams 'di lugs la sogs pa g.yon pa glang la sogs pa g.yas pa nas 'chi ba'i ltas kyi rlung chu tshod kyi rang bzhin gyi chu tshod de nas lo drug cu na rgyu ba ni /
zla ba gsum las sum cu'i lo yis shes pa ste /
slar yang chu tshod phyed dang bcas pa'i zla bas dman pa'i gcig dang por byas nas g.yon gyi rtsa dang g.yas kyi rtsa la mi mnyam pa dang mnyam pa'i chu tshod gcig gis bar du chod pas rgyu ste /
bgrod lo sum cu la chan drug cu pa phyed la zla ba gsum gyis g.yon gyi rtsa'i nam mkha'i dkyil 'khor la chu tshod gcig rgyu'o / /
gzhan zla ba gsum gyis gcig la sogs pa gnyis pa la sogs pa ma yin no / /
slar yang gzhan bgrod pa phyed la zla ba gsum gyis g.yas kyi rtsa'i sa'i dkyil 'khor la chu tshod gnyis rgyu'o / /
de ltar zla ba gsum gsum gyis g.yon dang g.yas kyi khyim gyi 'dab ma drug drug gi nam mkha'i dkyil 'khor dang sa'i dkyil 'khor la 'chi ba'i chu tshod kyi rang bzhin chu tshod drug cu po rnams rgyu'o / /
de'i phyir phyed dang bcas pa'i zla bas dman pa'i lo dgu bcu rtsa bdun gyi mtshams su chu tshod kyi 'khor lo rgyu ste /
de nyid nyin zhag gcig tu 'gyur ro / /
de nas g.yon pa dang g.yas pa'i rtsa la nyin zhag gi rang bzhin gyi 'khor lo sngar brjod pa'i rim pas rgyu ste /
de'i phyir nyin zhag bgrod pa'i dbang las dus kyi lo dang phyogs kyis kyang zhes pa ste /
lo gsum chu tshod drug cu po /
dang kyang yig gis phyogs gsum dang gzhan nyin zhag sum cus kyang ngo / /
! 'dir 'chi ba'i nyin zhag rgyu ba'i grangs ni /
dus kyi 'chi ltas kyi 'khor lo dag las phyed bcas sum cu rtsa gnyis kyis bgos pa'i zhes pa ste /
nyi shu rtsa lnga lhag pa'i brgya phrag bcu gcig las mngal bzung ba'i dus kyi zla ba'i thob pa'i nyin zhag gi tshogs ni lte ba'i mthar thug par rig par bya'o / /
de yang 'dir lo gsum phyogs gsum phyed dang bcas pa'i sum cu rtsa gnyis kyis thob pa dbu ma rgyu ba'i nyin zhag sum cu rtsa bzhi dang chu tshod sum cu rtsa drug dang chu srang lnga dang phyed dang bcas pa'i g.yon dang g.yas pa'i 'chi ltas dang mtha' gcig dbugs gnyis nang gi zla lhag te /
so bzhi la sogs 'di dag las nyin zhag lo gsum phyogs gsum gyi nyin zhag la gcig ni lte ba ste dbu ma la'o / /
lhag ma ni /
g.yon dang g.yas pa'i 'chi ltas su rig par bya'o / /
nyin zhag so sor rgyu ba ni /
nyin zhag re'i steng du /
zer yang zhib tu brtsis na dbugs gnyis dang dbugs bcu gsum cha bzhi chu tshod lhag par 'gyur te /
mtha'i rgyu ba ni /
g.yas pa'i rtsa la'o / /
gsum gsum la sogs dus kyi 'chi ba'i nges pa'o / /
! da ni g.yas g.yon lte ba'i phyogs shes pa la sogs pas lte ba'i gcig chu srang lnga dbugs bcu gsum cha bcu de'i bcu bdun cha drug 'khor lo la sogs pa'i rtsa gcod pa gsungs te /
'dir lte ba la khyim gyi rtsa bcu gnyis dang dkyil 'khor drug cu gnas pa bcu bzhi pa 'bab par byed pa drug cu ste /
dgu yis bsnun pa'i lag 'gro zhes pa /
brgyad la dgu yis bsnun pa ni /
@# / /
bdun cu rtsa gnyis su 'gyur ro / /
dgu yis bsnun pa'i lag 'gro lte ba'i 'khor lo 'di las phyogs dang phyogs la rtsa ni gcod par byed do / /
'dir phyogs ni /
nyin zhag bco brgyad kyis rig par bya ste /
phyogs de yis lo gsum la g.yon gyi stong pa la sogs pa'i dkyil 'khor 'bab par byed pa'i rtsa sum cu 'dor zhing / /
g.yas kyi sa la sogs pa'i re re lo gsum la dkyil 'khor drug cu'i rtsa gcod pas rtsa re re gcod byed kyi zhag grangs kyi dkyil 'khor 'bab par byed pa sum cu 'dor ro / /
de ltar sum cu sum cu ste /
phyogs drug cus srog gi rlung gis rtsa drug cu po yongs su 'dor ro / /
phyogs drug cu po thams cad du dkyil 'khor gyi rtsa rnams las lo gsum gyi phyogs rnams kyis lte ba'i rtsa don gnyis po thams cad 'dor ram snyam na /
ma yin te /
nyin zhag drug gi mtshams su 'chi ba las lhag pa'i rtsa rnams su rlung bcu rgyu bar byed pa la dgos pa'i phyir drug gi cha shas maN+Da la bA hi nI lte ba'i bdun cu rtsa gnyis po yongs su dor nas de ma gtogs dkyil 'khor lnga 'bab par byed pa 'dor ro / /
las kyi 'khor lo bya ba zhes pa'i tshigs las nyin zhag rtse mo can gyis rtsa ni re re 'dor /
zhes pa rtsa tshan bcu gnyis po gcod pa la /
'dir lus la las kyi 'khor lo ni /
de ma bcad par bzhag lag pa dag gi tshigs drug dang /
gzhan thams cad gcod cing 'og ma rnams kyi'ang drug cha mi 'dor bar 'jog par rigs par bya'o / /
rkang pa dag gi tshigs drug po rnams la zla ba bcu gnyis kyi dbye ba las nang du tshigs bcu gnyis kyi dbye bas tha dad pa'i 'khor lo bcu gnyis kyi bdag nyid do / /
tshigs kyi 'khor lo so so la rtsa sum cu ste /
tshigs bcu gnyis po rnams la /
rtsa sum brgya drug cu'o / /
de rnams las g.yas pa'i phrag pa dang dpung ba'i tshigs la chu srin gyi zla ba'i tshe grangs sum cu'i dbye bas rtsa sum cu lta sum cu khams sum cu rlung sum cu yi ge sum cu'o / /
g.yon pa'i phrag pa dang dpung pa'i tshigs la dpyid ra dbo'i zla ba'i tshes grangs sum cu'i dbye bas rtsa sum cu'o / /
de bzhin du g.yas pa'i nye ba'i dpung ba'i tshigs la dpyid 'bring nag ba'i zla ba'i rtsa sum cu rnams so / /
g.yon pa'i nye pa'i dpung pa'i tshigs la dpyid tha sa ga zla ba'i rtsa rnams so / /
g.yas pa'i lag pa dang dpung pa'i tshogs la dbyar ra snon gyi zla ba'i rtsa rnams so / /
g.yon pa'i lag pa dang nye ba'i dpung ba'i tshigs la dbyar 'bring chu'i zla ba'i tshes grangs sum cu'i dbye bas rtsa sum cu ste /
lag pa dag gi tshigs drug gi las kyi 'khor lo rnam pa drug la rtsa brgyad cu lhag pa'i brgya'o / /
de nas g.yas pa'i brla dang dpyi'i tshigs la dbyar tha gro bzhin gyi zla ba'i tshes sum stod cu'i dbye ba sa rtsa sum cu'o / /
g.yon pa'i brla dang dpyi'i tshigs la dpyid ra khrums kyi zla ba'i rtsa sum cu'o / /
de bzhin du g.yas pa'i brla dang byin pa'i tshigs la ston 'bring tha skar gyi zla ba'i rtsa sum cu'o / /
g.yon pa'i brla dang byin pa'i tshigs la ston tha smin drug gi zla ba'i rtsa sum cu'o / /
g.yas pa'i rkang pa dang tshigs la mgo'i rtsa sum cu'o / /
g.yon pa'i rkang pa dang byin pa'i tshigs la dgun 'bring rgyal gyi zla ba'i tshes sum cu'i rang bzhin gyi rtsa sum cu ste /
de ltar na rkang pa dag gi tshigs drug gi las kyi 'khor lo la rtsa brgyad cu lhag pa'i brgya'o / /
lag pa la sogs pa'i las kyi dbang po'i bya ba 'jug pa'i dang por gyur pa'i phyir las kyi 'khor lo'o / /
rtsa 'di dag las nyin zhag rtse mo can gyis te /
so sor nyin zhag gsum gsum gyis rgyu ba las /
lo gsum gyi nyin zhag brgyad cu lhag pa'i stong gi grangs 'di rnams len pa la sogs pa kyis /
las kyi 'khor lo bcu gnyis po rtsa sum brgya drug cu srog gi rlung gis 'dor ro / /
! bya ba zhes pa'i @# / /
zhes pa ni /
len pa dang 'gro ba la sogs pa'i bya ba byed pa'i phyir bya ba zhes pa ste /
de gang yin na lag pa dang rkang pa'i sor mo'i tshigs drug cu rnams la rtsa drug drug gi bdag nyid kyi 'khor lo ste /
de yang sa dang chu dang me dang rlung dang stong pa dang ye shes kyi rtsa'i rang bzhin gyi bdag nyid can no / /
des na tshigs so so la gnas pa ni /
rtsa drug gi bdag nyid de /
bco lnga bco lnga ste tshigs re re drug cu po rnams la rtsa sum brgya drug cu'o / /
de dag las kyang rtsa so so ni /
lo gsum gyi bar la nyin zhag gsum gsum gyis yongs su 'dor te /
las kyi 'khor lo la ji lta ba bzhin no / /
! gang gi g.yas pa'i lag pa dang nye ba'i dpung pa'i tshigs la rtsa sum cu 'dor ba de'i tshe lag pa g.yas kyi sor mo lnga'i steng rtse mo rnams su rtsa re re la drug drug 'dor te /
de ltar zla ba'i nyin zhag tshes 'dor bya ste ba'i rtsa drug cu dang las kyi 'khor lo dang bya ba'i 'khor lo'i rtsa rnams kyi 'dor byed lo gsum gyi nyin zhag tu gcig ces pa'o / /
rnams kyis sor 'dor byed de nyid kyis mo lnga po rnams la rtsa sum cu 'dor ro / /
g.yon pa la yang de bzhin du rig par bya'o / /
gang te zhag dgu bcu gi tshe g.yas pa'i dpung pa dang nye ba'i dpung pa'i tshigs la 'dor ba de'i tshe sor mo'i tshigs dbu ma'i mtshams rnams la rtsa sum cu 'dor ro / /
g.yon pa la yang de bzhin no / /
gang gi tshe g.yas pa'i phrag pa dang dpung pa'i tshigs la 'dor ba de'i tshe sor mo'i 'og gi rtsa ba'i tshigs kyi mtshams la nyin zhag dgu bcus rtsa sum cu 'dor ro / /
g.yon pa la yang de bzhin du shes pa bya'o / /
gang gi tshe g.yas pa'i rkang pa dang byin pa'i tshigs la sum cu 'dor ba de'i tshe rkang pa g.yas pa'i sor mo'i steng gi tshigs kyi mtshams la nyin zhag dgu bcus rtsa sum cu 'dor ro / /
g.yon pa la yang de bzhin no / /
gang gi tshe g.yas pa'i byin pa dang brla'i tshigs dgu bcu pa la 'dor ba de'i tshe sor mo'i dbu ma'i tshigs kyi mtshams rnams la rtsa sum cu 'dor ro / /
rkang pa g.yon pa la yang de bzhin du shes par bya'o / /
gang gi tshe g.yas pa'i dbyi dang brla'i tshigs la 'dor ba de'i tshe rkang pa'i sor mo'i 'og gi tshigs kyi mtshams rnams la rtsa sum cu 'dor ro / /
g.yon pa la yang de bzhin du shes par bya'o / /
! da ni rtsa rnams kyi lhag pa'i lha'i yi ge brjod par bya ste /
'dir g.yon pa'i phrag pa dang dpung pa'i tshigs la nam mkha' la sogs pa'i dbyangs thung ngus drug gi phye ba'i ka sde lugs las ldog pas so / /
de bzhin du g.yas pa'i phrag pa dang dpung pa'i tshigs la ye shes la sogs pa'i dbyangs ring pos phye ba'i ka sde'o / /
g.yon pa'i dpung pa dang /
nye ba'i dpung pa'i tshigs la nam mkha' la sogs pa'i dbyangs thang dus drug ga phye nga yi gnas bzung ba'i sum cu ba'i tsa sde'o / /
g.yas pa la ye shes la sogs pa'i dbyangs ring po drug gis drug gi phye ba'o / /
g.yon pa di lag pa dang nye ba'i dpung pa'i tshigs la nam mkha' la sogs pa'i dbyangs drug gis phye ba'i Ta sde'o / /
g.yas pa la ye shes la sogs pa'i dbyangs kyis phye ba'o / /
de ltar byang du bgrod pa zla ba drug go / /
de nas lho la g.yas pa'i dpyi dang tshigs la ye shes la sogs pa'i dbyangs ring po drug gis phye ba'i sa sde'o / /
g.yon pa la nam mkha' la sogs pa'i dbyangs thung ngus phye ba'o / /
de bzhin du g.yas pa'i byin pa dang brla tshigs la ye shes la sogs pa'i dbyangs drug gis phye ba'i ta sde'o / /
g.yon pa la nam mkha' la sogs pa'i dbyangs thung ngus phye ba'o / /
de bzhin du g.yas pa'i rkang pa dang byin pa'i tshigs la ye shes la sogs pa'i dbyangs ring po drug gis phye ba'i sa sde'o / /
g.yon pa la nam mkha'@# / /
la sogs pa'i dbyangs thung dus phye ba ste /
nam mkha'i gsal byed la sogs pa lugs las ldog pas so / /
de ltar dbyangs ring po drug dang thung du drugI dbye bas sde pa so so la yi ge sum cu'i sum cu bdag nyid ni nang du las kyi 'khor lo'i 'khor lo bcu gnyis kyi rtsibs sum cu po rnams la'o / /
de nas bya ba'i 'khor lo'i g.yas pa'i mthe bo la sogs pa'i tshigs so so la ka yig la sogs pa'i gsal byed so so ye shes la sogs pa'i dbyangs ring po drug gis phye ba ste /
mthe bong gi 'og gi tshigs kyi mtshams kyi rtsa drug gi bdag nyid la ye shes la sogs pa'i dbyangs kyis phye ba'i gsal byed ka yig go /
de bzhin du mdzub mo'i tshigs 'og mi la dbyangs drug gis phye ba'i kha yig go /
gung mo'i tshigs la ga yig go /
ming med gyi tshigs la g+ha yig go /
mthe'u chung gi tshigs la ye shes la sogs pa'i dbyangs ring po drug gis phye ba'i nga yig go /
g.yon pa'i mthe'u chung gi 'og gi tshigs kyi mtshams la nam mkha' la sogs pa'i dbyangs thung dus phye ba'i nga yig go /
ming med kyi tshigs la g+ha yig go /
gung mo'i tshigs la ga yig go /
mdzub mo'i tshigs la kha yig go /
mthe bo'i tshigs la nam mkha'i la sogs pa'i dbyangs thung du drug gis phye ba'i ka yig go /
de bzhin g.yas pa'i mthe bo la sogs pa'i tshigs kyi phreng ba gnyis la dbyangs ring pos phye ba'i tsa sde'o / /
g.yon pa la dbyangs thung dus phye ba'o / /
de bzhin du g.yas pa'i tshigs kyi phreng ba gsum pa la dbyangs ring pos phye ba'i Ta sde'o / /
g.yon pa la dbyangs thung dus phye ba'o / /
de bzhin du g.yas pa'i rkang pa'i sor mo'i tshogs rnams la dbyangs ring pos phye ba'i pa sde'o / /
g.yon pa la dbyangs thung dus phye ba'o / /
g.yas pa'i tshigs dbu ma rnams la dbyangs ring pos phye ba'i ta sde'o / /
g.yon pa la nam mkha' la sogs pa'i dbyangs thung dus phye ba'o / /
g.yas pa'i steng gi tshigs gyi mtshams rnams la ring pos phye ba'i sa sde'o / /
g.yon pa'i sor mo'i tshigs kyi mtshams rnams la nam mkha' la sogs pa'i dbyangs drug gis phye ba lugs las ldog pas so zhes pa ni /
lo dang po la ste /
! lo gnyis pa la yon tan dang 'phel bas phye ba dang /
lo gsum pa la ya Nar wa la sogs pas phye ba'i sde pa drug go /
'da na rgyas par 'chad par 'gyur pa las brjod par bya ste /
'dir ma spros sa / /
! mgrin rang bzhin gyi dbyangs drug gis phye ba'i sum brgya drug /
pa dag las rgyu skar rtsa ni sum cu sum cu nyin dang nyin la zla ba'i nang du rim pas 'dor ba ste /
sum cu sum cu 'og tu dam thag zhes pa ni /
mgrin ba'i 'khor lo la yang rgyu skar nyi shu rtsa brgyad kyi rtsa de dag dbyangs kyi bdag nyid kyi nyin zhag nyi shu rtsa brgyad kyis 'dor ro / /
thig ler gnas pa ste dpral bar gnas pa zla ba'i rkang pa rtsa bcu bzhi'i bdag nyid ni /
dbyangs shin tu ring po'i bcu bzhi'i sngar gyi lta bu nyin zhag bcu bzhis thung ngu dang ring po'i ste chu tshod nga drug la nyin zhag tu byas pa'i phyogs zla phyed kyi nang du 'dor ro / /
gza'i rtsa ni yul dang snying stobs la sogs pa'i yon tan gsum gyi nyin zhag brgyad kyis 'dor ro / /
gsang bar gnas pa gsal byed sum cu'i bdag nyid kyi rtsa rnams ni /
dus kyi 'chi bas 'dor te /
rtsa gcod pa'i nges pa'o / /
brgyad rgyu ba snying ga'i brgyad stong pa'i rtsa brgyad gcod byed kyi yan lag ! da ni sde pa zhes pa la sogs pa las kyi 'khor lo la rtsa rnams lo gsum dang gsal byed dang srog rnams nyi ma'i rang bzhin gyis yin pas te zhag sum cu so gsum gyis stong pa'i rtsa gnyis a ba d+hU tI dang bcas pa srog gi rlung rim pa dang rim pa ma yin pas gcod pa sde pa'i ming rnams kyis gsangs te /
'dir las kyi 'khor @# / /
lo rtsibs bcu gnyis pa la rkang pa dang lag pa'i tshigs bcu gnyis pa rnams la so sor rtsa sum cu'i bdag nyid kyi 'khor lo'o / /
mchu'i zla ba la sogs pa'i tshes sum cu'i lhag pa'i lha dang ldan pa'i 'khor bcu gnyis po de dag las g.yas pa'i lag pa dang rkang pa'i tshigs drug la rnam par bcad pa la sogs pa dbyangs ring po drug gis phye ba'i ka la sogs pa'i sde pa drug gsal byed kyi chos kyis sdud pa'i rim pas so / /
de bzhin du g.yon pa'i lag pa dang rkang pa dag gi tshigs kyi 'khor lo drug la nam mkha' la sogs pa'i dbyangs thung ngu'i dbye bas phye ba'i sde pa drug nam mkha' la sogs pa'i gsal byed kyi chos ye shes la sogs pa'i gsal byed kyis bskyed pa'i rim pa ste /
so sor sdud pa brjod pa'i nga yig la sogs pas so / /
sde pa dbyangs dang bcas pa de dag rnams las nyin mor byed pa lo gsum gyi srog gi rlung 'chi ba dang lhan cig khyim gyi drug dbye bas bgrod pa rgyu ba ste zhes pa la /
bgrod pa ni /
dang po byang du bgrod pa ste /
chu srin la sogs pa dang mchu'i zla ba la sogs pa'o / /
drug zla ba drug pa bgrod pa de nyid du lag pa g.yas pa dang g.yon pa'i tshigs kyi 'khor lo drug po rnams la rgyu'o / /
de bzhin du bya ba'i 'khor lo lag pa'i sor mo'i tshigs kyi mtshams kyi 'khor lo rtsa drug gi bdag nyid can sum cu po rnams kyi sor mo'i tshigs kyi 'khor lo so so re re la ka la sogs pa'i gsal byed rnams te /
de yang lag pa la sogs g.yas pa'i sor mo'i tshigs kyi mtshams kyi 'khor lo bco lnga pa rnams la dbyangs ring po drug gis phye ba rnams sdud pa'i rim pas rgyu'o / /
g.yon pa la nam mkha' la sogs pa'i gsal byed nam mkha' la sogs pa'i dbyangs kyis phye ba rnams bskyed pa'i rim pas so / /
de bzhin du lhor bgrod pa la las zhes bya ba rkang pa gnyis kyi tshigs kyi 'khor lo drug po rnams dang /
bya ba zhes bya ba sor mo'i tshigs rnams la'o / /
! 'dir mchu'i zla ba dang chu srin gyi 'pho ba la tshes kyi dbye bas tshes zhag la zla ba dang 'pho ba'i gza'i dbye bas nyi ma rgyu bar shes par bya'o / /
gang du nyi ma nyin mo 'phel pa der zla ba mtshan mo 'grib bo / /
gang du zla ba sum cu 'phel ba der nyi ma 'grib bo / /
'di ltar phyi rol tu chu srin la sogs pa khyim drug la nyi ma rgyu ba 'phel te /
nang du g.yas kyi phrag pa dang dpung pa'i tshigs kyi 'khor lo chu srin gyi rtsa 'pho ba'i sum cu'i bdag nyid rnams la mtshan mo ka la sogs pa'i nyin mo dbyangs ring pos phye ba sum cu rnams ming gi chos can dang srog rlung gi chos can gyi lhag pa'i lha'o / /
rtsa dang po la k+kAH ste /
de bzhin du tshigs gsum gsum po thams cad la yi ge rnams rim pa bzhin no / /
'di lta ste /
k+kAH k+k+lI k+kU k+k+rI k+kI k+kA /
zhes pa ni /
dang po'i rtsa drug dang /
de bzhin du bya ba'i 'khor lo'i mthe 'di rnams lha dang rtsa dang sa dang dus sbyor dang zla ba re re la rigs lnga dang ye shes lnga dang khams lngar phye zhing de re re la rigs dang khams drug drug tu phye ba'o / /
de la dang po nam mkha'i khams chos dbyings ye shes mi bskyod pa la rigs lngar phye ba'i dang pa sa'i khams rnam par snang mdzad me long lta bu'i ye shes la rigs drug gis phye ba ni /
bo g.yas pa'i 'og gi tshigs kyi rtsa drug po rnams la'o / /
de bzhin du kh+khAH kh+kh+lI kh+khU kh+kh+rI kh+khA /
zhes pa ni /
las kyi 'khor lo'i gnyis pa'i rtsa drug dang /
bya ba'i 'khor lo'i mdzub mo'i 'og gi tshigs kyi mtshams kyi rtsa drug la'o / /
de bzhin chu'i khams snang ba mtha' g.yas so sor rtog pa'i ye shes la rigs drug gis phye ba du me'i khams rin chen 'byung ldan mnyam pa nyid kyi ye shes la rigs drug gis phye ba ni /
g+gAH g+g+lI g+gU g+g+rI g+gA /
zhes pa ni /
las kyi 'khor lo'i gsum pa'i rtsa drug dang /
bya ba'i @# / /
'khor lo'i gung mo'i 'og gi tshigs kyi mtshams kyi rtsa drug la'o / /
de bzhin du g+h+g+hAH na g+h+g+hI g+h+g+hU g+hi g+h+rA g+hi g+hA g+ha g+hA /
zhes pa /
las kyi 'khor lo'i bzhi pa'i rtsa drug dang /
bya ba'i 'khor lo'i ming med kyi 'og gi tshigs /
kyi mtshams kyi rtsa drug la'o / /
de bzhin du d+dAH d+d+lI d+dU d+d+rI d+dAM d+dA /
rlung /
khams don yod grub pa bya ba grub pa'i ye shes la rigs drug gis phye ba zhes pa ni /
las kyi 'khor lo'i lnga pa'i rtsa drug dang /
bya ba'i 'khor lo'i mthe'u chung gi 'og gi tshigs kyi nam mkha'i khams mi bskyod pa chos kyi dbyings kyi ye shes la rigs drug gis phye ba ni /
mtshams kyi rtsa drug la'o / /
de ltar nyin zhag drug gis sa la sogs pa'i dkyil 'khor re nyi mas srog gi rlung gi 'dor mi nyan zhag sum cus dkyil 'khor lnga 'dor ro / /
de nas g.yon pa'i rtsar bum pa la yang dag par 'pho'o / /
der las kyi 'khor lo dang bya ba'i 'khor lo la yang nam mkha' la sogs pa'i rim pas ka sde'o / /
'dir de ba'i zla ba dang bum pa'i 'pho ba g.yon pa'i phrag pa dang dpung pa'i tshigs kyi las kyi 'khor lo'i rtsa sum cu po rnams la nam mkha'i dkyil 'khor la sogs pas nga yig la sogs pa'i gsal byed nam mkha' la sogs pa'i dbyangs thung ngus phye ba rnams so / /
'di lta ste /
da di dri du d+li ngaM /
zhes pa ni /
nam mkha' la sogs pa dkyil 'khor drug gi mtshan nyid kyi dang po'i rtsa drug dang /
bya ba'i 'khor lo'i g.yon pa'i mthe'u chung gi 'og gi tshigs kyi mtshams kyi rtsa drug la'o / /
de bzhin du g+ha g+hi g+h+ri g+hu g+h+lI g+haM /
zhes pa ni /
las kyi 'khor lo'i gnyis pa rlung gi dkyil 'khor gyi rang bzhin gyi rtsa drug dang /
bya ba'i 'khor lo'i ming med kyi 'og gi tshigs kyi mtshams kyi rtsa drug la'o / /
de bzhin du ga gi gri gli gaM /
zhes pa ni /
las kyi 'khor lo'i gsum pa me'i dkyil 'khor gyi rtsa drug dang /
bya ba'i 'khor lo'i gung mo'i 'og gi tshigs kyi mtshams kyi rtsa drug la'o / /
de bzhin du kha khi khI khU kh+li khaM /
zhes pa ni /
las kyi 'khor lo'i bzhi pa'i chu'i dkyil 'khor gyi rtsa drug dang /
bya ba'i 'khor lo'i mdzub mo'i 'og gi mtshams kyi tshogs drug la'o / /
de bzhin du / /
ka ki kri ku kli kaM zhes pa ni /
las kyi 'khor lo'i lnga pas sa'i dkyil 'khor gyi rtsa drug drug dang /
bya ba'i 'khor lo'i mthe bong gi 'og gi dang po'i tshigs kyi mtshams kyi rtsa drug la ka yig gi dbyangs drug ste /
de ltar dus gcig la g.yas pa dang /
g.yon pa sdud pa dang skyed pa'i dbye bas chu srin dang bum pa dag gi ka la sogs pa'i dbyangs drug cu'o / /
de nas tsa sde dbyangs dang bcas pa rnams nya dang lug gi dbye bas las kyi 'khor lo'i g.yas pa'i drug las dgun smad kyi dus dpung pa dang nye ba'i dpung ba'i tshigs la rgyu ste /
bya ba'i 'khor lo'i rtsa sum cu po nyin zhag drug gi rlung gi khams bya ba grub pa'i ye shes don yod grub pa la thabs shes gnyis kyis dbye /
de re re la rigs lnga lngas dbye /
de re re la rigs drug gi dbye ba dang sbyar /
dbye bas sa la sogs pa'i dkyil 'khor rnams la rtsa sde dbyangs dang bcas pa rnams sdud pa'i rim pas rgyu'o / /
'di lta ste /
ts+tsAH ts+ts+lI gz+tsh+ts+tshU ts+tsh+ts+tshI ts+tsh+ts+tshI ts+tsAH zhes pa ni / /
sa la'o /
tsits+lA ts+tsh+ts+tshI tsitsra'i ts+tsA /
zhes pa ni / /
chu la'o / /
dz+dzAH dz+dz+lI dz+dzU dz+dz+rI dz+dzI dz+dzA /
zhes pa ni /
ma la'o / /
dz+h+dz+hAH dz+h+dz+h+lI dz+h+dz+hU dz+h+dz+h+rI dz+h+dz+hI dz+h+dz+hA /
zhes pa ni /
rlung la'o / /
ny+nyAH ny+ny+lI ny+nyU ny+ny+rI ny+nyI ny+nyA /
zhes pa ni /
nam mkha' la ste las kyi 'khor lo la dbyangs sum cu'o / /
bya ba'i 'khor lo la yang g.yas pa'i mthe bo'i dbu ma'i tshigs nas mthe chung gi dbu ma'i tshigs kyi bar tshigs lnga'i rtsa drug drug po rnams la tsa la sogs pa'i yi ge sum cu rnams sdud pa'i rim pas shes par bya'o / /
de bzhin du @# / /
las kyi 'khor lo la g.yon pa'i dpung pa dang nye ba'i dpung pa'i tshigs kyi rtsa sum cu dang /
bya ba'i 'khor lo la yang mthe'u chung gi sor mo'i dbu ma'i tshigs nas mthe bo'i dbu ma'i tshigs gyi bar tshigs lnga'i rtsa drug drug po rnams la nya la sogs pa'i yi ge sum cur 'gyur ro / /
'di lta ste /
nya nyi nyri nyu ny+li nyaM /
zhes pa /
nam mkha'i dkyil 'khor la'o / /
dz+ha dz+hi dz+h+ri dz+hu dz+h+li dz+haM /
zhes pa ni /
rlung la'o / /
dza dzi dzri dzu dz+li dzaM /
zhes pa ni /
me la'o / /
tsha tshi tshri tshu tsh+li tshaM /
zhes pa ni /
chu la'o / /
tsa tsi tsri tsu ts+li tsaM /
zhes pa ni /
sa la'o / /
de ltar dpyid kyi dus su khyim gyi dbye bas tsa sde rnams rgyu'o / /
de nas me'i khams mnyam nyid ye shes la thabs shes gnyis su dbye /
de re re la rigs thug tu phye ba dang sbyar /
las kyi 'khor lo la g.yas pa'i lag pa dang nye ba'i dpung pa'i tshigs kyi rtsa sum cu po rnams dang /
bya ba'i 'khor lo la g.yas pa'i mthe bo'i steng gi tshigs la sogs pa tshigs lnga pa'i rtsa drug drug la Ta sde rnams glang gi dbye bas sdud pa'i rim pas rgyu'o / /
'di lta ste /
T+TAH T+T+li T+TU T+T+rI T+TI T+TA /
zhes pa ni /
sa la'o / /
THTHAH THTHlI THTHU THTHrI THTHA /
zhes pa ni /
chu la'o / /
D+DAH D+D+li D+DU D+D+rI D+DI D+DA /
zhes pa ni /
me la'o / /
D+h+D+hAH D+h+D+h+lI D+h+D+hU D+h+D+h+rI D+h+D+hI D+h+D+hA /
zhes pa ni /
rlung la'o / /
N+NAH N+N+lI N+NU N+N+rI N+N+rI N+NA /
zhes pa ni /
nam mkha' la'o / /
de ltar sdud pas so / /
de nas las kyi 'khor lo la g.yon pa'i lag pa nye ba'i dpung dang nye ba'i dpung pa'i tshigs kyi rtsa sum cu po rnams dang bya ba'i 'khor lo la lag pa g.yon pa'i mthe'u chung gi steng gi tshigs nas mthe bo'i tshigs kyi mtshams lnga'i rtsa drug drug la nam mkha' la sogs pa'i dkyil 'khor gyi rim pa Na yig la sogs pa'i yi ge rnams so / /
'di lta ste /
Na Ni Nri Nu N+li NaM /
zhes pa ni /
nam mkha' la'o / /
D+ha D+hi D+h+ri D+hu D+h+li D+hAM /
zhes pa ni /
rlung la'o / /
Da Di Dri Du D+li DaM /
zhes pa ni /
me la'o / /
T+ha T+hi T+h+ri T+hu T+h+li T+haM /
zhes pa ni /
chu la'o / /
Ta Ti Tri Tu T+li TaM / /
zhes pa ni /
sa la ste /
glang dang 'khrig pa'i khyim gyi dbye bas so ga'i dus su rgyu ste /
de ltar byang du bgrod pa la lha rtsa tshes khams rlung yi ge brgya brgyad cu rnams ni /
nyin mor byed pa nang du srog khyim drug gyi dbye bas bgrod par zla ba drug gi bar du rgyu ba ste zhes so / /
phyi nas nyin zhag re re lhag pas nyin dang nyin la ldog par 'gyur zhes pa ni /
phyi nas lhor bgrod pa la zla ba drug zla ba'i nang du thur sel gyi rlung la 'chi ba rgyu'o / /
nyi ma ldog par 'gyur te zla ba drug gi bar du nyin mo dman par 'gyur ro / /
zla ba drug gi bar du zla ba'i mtshan mo 'phel bar 'gyur te /
nyi zla gang 'phel ba de'i rgyu ba zla ba drug rnams la 'chi ba rgyu'o zhes pa'i rigs pas so / /
lag pa'i g.yon pa sor mo'i steng gi tshigs nas ji brtsams te zla ba drug la srid g.yas pas phrag pa dpung pa'i tshigs kyi rtsa dang po'i mthar thug par nyin zhag re la rtsa res rim pas nyi ma ldog par 'gyur ro / /
'dir lhor bgrod pa la zla ba thur sel gyi rlung gis 'chi ba rgyu ba ni /
las kyi 'khor lo la g.yas pa'i dpyi dang brla'i tshigs kyi rtsa sum cu po rnams dang /
bya ba'i 'khor lo la g.yas pa'i mthe bong gi 'og gi tshigs nas mthe'u chung gi tshigs kyi mtha'i bar du sor mo'i tshigs lnga po rnams kyi rtsa drug drug la sa bon pa sde'i la sogs pa dbye ba yi ge sum cu rnams dus ka rka Ta'i dbye bas sdud pa'i rim pas rgyu ste lo gsum gyi dag pa'o / /
'di lta ste /
chu'i khams so sor rtog pa'i ye shes 'od dpag med la thabs shes gnyis su dbye /
de re re'ang rigs lngar dbye /
de re re la rigs drug tu phya ba dang sbyar p+pAH p+p+lI p+pU p+p+rI p+pI p+pA /
zhes pa ni /
sa la'o / /
ph+phAH ph+ph+lI ph+phU ph+p+rI ph+phI ph+phaM zhes pa ni /
chu la'o / /
b+bAH b+b+lI
