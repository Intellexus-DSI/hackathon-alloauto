@## / /
na mo gu ru many+dzu g+ho ShA ya /
'dir 'jam dbyangs a ra pa tsa na'i sgrub thabs mdor bsdus nyams su len tshul ni /
sgrubs yul gsal btab la /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
lan gsum gyis skyabs 'gro dang /
bdag gis sems can thams cad kyi rmongs pa'i mun pa gsal nas shes rab kyi snang ba rgyas par bya /
de'i phyir du 'phags pa 'jam dpal gyi bsgom bzlas zab mo nyams su blang bar bya'o / /
lan gsum gyis sems bskyed la /
rang @# / /
skad cig gis 'phags pa 'jam dpal du gsal ba'i thugs ka'i d+hIH yig gi 'od zer gyis rang bzhin gyi gnas nas 'phags pa 'jam dpal la sangs rgyas dang byang chub sems dpa'i tshogs kyis bskor ba oM badzra sa mA dzaH zhes spyan drangs /
na mo gu ru b+h+yaH na maH sarba ta thA ga ta A r+ya many+dzu shrI sa pa ri wA re b+h+yaH zhes phyag btsal /
oM sarba ta thA ga ta A r+ya many+dzu shrI sa pa ri wa ra ar+g+haM pra tI ts+tsha ye swA hA /
pA dyaM pra tA ts+tsha ye sa hA /
badzra puSh+pa /
d+hU pe /
A lo kai /
gan+d+he /
nai wi dye /
shap+ta AH hUM /
zhes mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
len gsum gyis rgyun bshags dang /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
btang snyoms la gnas par gyur cig /
ces tshad med bzhi bsgom /
oM swa b+ha wa shud+d+ha sarba d+harma swa b+ha wa shud+d+ha nyahaM /
chos thams cad stong pa nyid du gyur /
stong pa'i ngang las rang gi snying sgo nga lta bu'i nang du paM las padma dkar po 'dab ma drug pa'i lte bar a las zla ba'i dkyil 'khor gyi steng du /
d+hIH yig dmar ser ring cha tshig drag dang bcas pa /
de las 'od zer 'phros /
don gnyis byas /
'dus yongs su gyur pa las /
rang nyid 'phags pa 'jam dpal sku mdog dmar ser zhal gcig phyag gnyis kyi /
g.yas ral gri dang /
g.yon pa'i mtheb srin gyis ut+pa la'i steng du glegs bam bsnams pa /
mtshan dpes mdzes shing lang tsho bcu drug lon pa'i na tshod can /
ral pa'i zur phud g.yon du spud cing zhi 'dzum sgeg pa'i nyams dang ldan pa /
rin po che'i rgyan dang dar gyi na bzas klubs shing zla ba'i rgyab yol can /
sku las skyes pa'i 'od kyi phung po'i dbus na zhabs rdo rje'i skyil krung gis bzhugs pa'i spyi bor oM /
mgrin par aH thugs kar hUM /
thugs ka'i hUM las 'od zer 'phros pas bsgoms pa dang 'dra ba'i ye shes pa dang dbang gi lha rnams oM badzra sa mA dzaH dzaH hUM baM hoH dam tshig pa dang gnyis su med par gyur /
dbang gi lhas dbang bskur /
mi bskyod pas dbu brgyan par gyur /
ces bskyed la /
oM sarba ta thA ga ta Ar+ya many+dzu shrI sa pa ri wA ra ar+g+haM nas /
shap+ta AH @# / /
hUM gi bar gyis sngar ltar mchod /
gzhon nu'i sku lus 'chang ba po / /
ye shes sgron me rab gsal zhing / /
'jig rten gsum gyi mun sel ba / /
'jam pa'i dbyangs la phyag 'tshal lo / /
zhes pas bstod /
rang gi thugs kar zla ba'i steng du 'khor lo ser po rtsibs drug pa'i lte bar d+hIH rtsibs la 'bru drug /
mu khyud la shes rab blo 'phel gyi gzungs sngags 'khod pa'i 'od zer gyis rang gzhan gyi rmongs mun bsal /
'khor 'das kyi mkhyen rab thams cad bsdus te rang la thim par gyur par bsams la /
na mo many+dzu shri ye /
ku mA ra b+hu tA ya /
bo d+hi sa twA ya /
mahA sa twA ya /
mahA kA ru Ni kA ya /
tadya thA /
oM a ra dze /
bi ra dze /
shud+d+he bi shud+d+he /
sho d+ha ya /
bi sho d+ha ya /
a ma le /
bi ma le /
nir ma le /
dza ya wa re /
ru ru tsa le /
hUM hUM hUM phaT phaT phaT swA hA /
zhes dang /
oM a ra pa tsa na d+hIH zhes bzlas rjes /
sngar ltar mchod bstod dang yig brgyas brtan par byas la /
lce'i rtsa bar d+hIH mgo gre phugs su bstan pa la dmigs nas dbugs thangs gcig la d+hIH brgya rtsa gcig bgrangs te /
lus thams cad d+hIH ra gyur par bsaM de nas /
dge ba 'di yis myur du bdag /
'phags pa 'jam dpal 'grub gyur nas / /
'gro ba gcig kyang ma lus pa / /
de yi sa la 'god par shog /
nyin mo bde legs mtshan bde legs / /
nyi ma'i gung yang bde legs shing / /
nyin mtshan rtag tu bde legs pa / /
dkon mchog gsum gyi bkra shis shog /
ces bsngo smon dang shis brjod bya'o / /
zhes 'jam dbyangs a ra pa tsa na'i sgrub thabs mdor bsdus 'di yang 'di skor gyis dge'i yig cha mang du mthong ba'i legs cha phyogs gcig tu bsdus te dge slong d+harma b+ha dras sbyar ba'o / /

