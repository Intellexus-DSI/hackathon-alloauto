@# / /
rje btsun rdo rje rnal 'byor ma nA ro mkha' spyod dbang mo la brten pa'i sin+d+hUr ra'i sgrub pa'am bsnyen sgrub sbrags ma'i 'don sgrigs mkha' spyod zhing gi 'jug dngos zhes bya ba bzhugs so / / /
mtshan snyan snying du bzung zhing zlos tsam gyis / /
gsang gsum ngo mtshar mchog gi byin 'beb ma / /
dbyings kyi dA ki khyod kyis bdag dang 'gro / /
nges par mkha' spyod zhing du grongs shig kyi / /
'dir rje btsun rdo rje rnal 'byor ma'i bsnyen pa legs par song ba'i sgrub pa pos sin+d+hUr ra'i sgrub pa'am bsnyen sgrub sbrags ma ji ltar bya ba'i man ngag zhib par bsnyen yig gzhung du bkod pa ltar la /
ngag 'don ji ltar bya ba ni /
thun dad pos bdag 'jug len dgos pas skyabs sems nas bsam mi khyab kyi bar bdag bskyed bzlas pa dang bcas pa /
bum pa bsgrub pa /
mdun bskyed sgrub mchod rnams dkyil chog nas 'byung ba ltar bstod pa'i mjug rdzogs par legs par btang /
mtshams 'dir bzlas pa bya dgos pas /
rang nyid rnal 'byor ma'i nga rgyal gyis dkyil 'khor gyi mdun du 'khod par mos la| rang dang mdun bskyed gnyis ka'i thugs ka'i chos 'byung sngags phreng sa bon dang bcas pa las 'od zer dmar po lcags kyu lta bu spros pas phyogs bcu'i zhing rab 'byams na bzhugs pa'i bla ma rgyal ba sras bcas /
gnas gsum gyi pho nya gsum spyi dang /
khyad par lhan skyes kyi pho nya rnams kyi thugs rgyud rang dbang med par bskul te rdo rje rnal 'byor ma'i rnam par nam mkha'i khams gang ba spyan drangs nas thugs brtse zhing chags pas rang dang mdun bskyed la sib sib thim pas de dag thams cad dgyes bzhin rang gi dbang du gyur /
yang 'od zer dpag tu med pa phyogs bcur 'phros pas /
phyogs bcu'i sangs rgyas dang byang @# / /
chub sems dpa' thams cad dang sngags kyi nus pa thob pa'i gang zag thams cad kyi byin rlabs dang nus pa thams cad 'od zer dmar po'i rnam par bsnus nas rang dang mdun bskyed la thim pa dang /
mdun bskyed las kyang byin rlabs nus mthu thams cad 'od zer dang sngags phreng gi rnam par spyan drangs te /
rang la thim pas sngags nus byin rlabs khyad par can thog rgyud byin gyis brlabs /
mchog thun gyi dngos grub thams cad thob par gyur par bsam /
oM oM oM sarba bud+d+ha DA ki nI ye badzra war+N+NA nI ye badzra bai ro tsa nI ye A gats+tsha hUM hUM hUM phaT phaT s+w+'+hA /
zhes bzla /
de nas he ru ka'i yig brgyas lhag chad bskang /
oM badzra yo gi nI ar+g+nyaM nas shap+ta'i bar gyis mchod /
sngags de la 'bru gsum btags pas nang mchod 'bul /
dpal ldan rdo rje mkha' 'gro ma / /
zhes sogs sh+lau ka gnyis kyis bstod /
de nas bdag 'jug man dkyil chog las 'byung ba ltar bya zhing /
mi 'dra ba'i khyad par tshogs kyi 'khor lo dang /
smon lam shis brjod rgyas pa thun dang po la mi bya bar thun tha ma'i mjug tu bya dgos pas /
thun dang po gsum la gtang rag zin nas /
dge ba 'di yis nas| de yi sa la 'god par shog /
thal mo sbyar te /
rje btsun rdo rje rnal 'byor mas bdag dang sems can thams cad dag pa mkha' spyod du 'khrid par mdzad du gsol / /
'jig rten dang 'jig rten las 'das pa'i dngos grub ma lus pa stsal tu gsol /
zhes gsol ba gdab /
yig brgya tshar gsum brjod cing /
ma 'byor pa dang nyamS pa dang / /
zhes pa nas /
de kun mgon pos zod par mdzod / /
ces bzod par gsol zhing lhag chad bskangs la /
badzra muH ye shes pa rang bzhin gyi gnas su gshegs /
dam tshig pa bdag dang sin+d+hUr ra la thim par gyur /
ces thun re bzhin du her bsdu bya dgos /
de nas shis brjod mdor bsdus byas nas thun mtshams la 'jug /
thun phyi ma rnams la yang bdag 'jug len na cho ga tshang ma gong ltar la /
'on kyang bdag bskyed bsdus pa dang /
mdun bskyed la mchod phreng tshigs bcad mi bya bar sngags tsam gyis phul bas chog pas /
oM sarba ta thA ga ta sarba pa'i ra yo gi nI ar+g+haM sogs kyis chu gnyis nyer spyod rig ma bcu drug 'dod yon lnga rnams sngags rkyang pas mchod /
de dag ni phyi'i mchod pa'o / /
nang mchod ni /
sngar byin gyis brlabs pa'i nang mchod g.yon pa'i mthib srin gyis mthong zhing /
oM mchod do / /
drin can rtsa brgyud kyi bla ma dam pa rnams gyi zhal du oM AH hUM /
oM oM oM sarba nas| phaT phaT phaT swAhA /
yi dam gyi lha rje btsun rdo rje rnal 'byor ma'i zhal du oM A hUM /
rgyud sde bzhi'i yi dam lha tshogs rnams kyi zhal duX chos skyong srung ma rnams kyi zhal duX gnas gsum gyi dpa' bo mkha' 'gro rnams kyi zhal duX gnas bdag gzhi bdag rnams kyi zhal duX 'gro ba rigs drug lam rgyud lnga skye gnas bzhis bsdus pa'i sems can thams cad tshim zhing zag med kyi bde bas rgyud gang nas myur du bla med byang chub thob pa'i skal ba dang ldan par gyur cig /
oM AH hUM /
de nas rang gi lce rtser myang la 'bru gsum brjod pas gsung rdo rje mnyes par bsams pa ni nang mchod do / /
yid 'byung gi mchod pa ni /
na mo chos kyi dbyings kyi byin rlabs dang /
sangs rgyas dang@# / /
byang chub sems dpa' thams cad kyi thugs rje rnam par dag pa'i byin rlabs dang /
gsang sngags dang phyag rgya'i mthu dang /
bdag gi mos pa dang /
ting nge 'dzin dang smon lam gyi dbang gis 'jig rten gyi khams na bdag pos yongs su ma bzung ba'i mchod pa'i bye brag ji snyed yod pa dang /
gzhan yang byang chub sems dpa' kun tu bzang po'i rnam par thar pa las byung ba'i mchod pa'i sprin gyi phung po lta bu bsam gyis mi khyab pa zhig /
bla ma dang rje btsun rdo rje rnal 'byor ma'i lha tshogs sangs rgyas dang byang chub sems dpa' thams cad kyi spyon lam du 'byung zhing rgyas par gyur cig /
oM sarba bid /
pU ra pU ra /
su ra su ra /
A wa rta ya /
A wa rta ya hoH na maH sa man+ta bud+d+ha naM /
a b+hi sma ra ye spa ra Na i maM ga gan khaM d+harma d+h+wA tu a ga sha sa man+ta maM /
sarba ta thA ga ta a pa re shwa d+ha le /
maN+Da le ma ma pra Ni te /
puNyai dz+nyA na ba le na sarba thA ga ta ba len+ta ban+d+ha swa s+than ba len tsa ye swAhA /
zhes phyag rgyar bcas pa bya /
de nas bstod pa ni rol chen bya zhing /
oM bcom ldan 'das ma rdo rje phag mo la phyag 'tshal hUM hUM phaT /
oM phags ma rig ma'i dbang phyug khams gsum gyis mi thub hUM hUM phaT /
oM 'byung po'i 'jigs pa thams cad rdo rje chen pos 'joms hUM hUM phaT /
oM rdo rje'i gdan bzhugs gzhan gyis mi thub dbang byed spyan hUM hUM phaT /
oM gtum mo khro mo'i g+thugs kyis tshangs pa skem par mdzad hUM hUM phaT /
oM bdud rnams skrag cing skem pas gzhan gyi phyogs las rgyal hUM hUM phaT /
oM rmugs byed rengs byed rmongs byed kun las rnam par rgyal hUM hUM phaT /
oM rdo rje phag mo sbyor chen 'dod dbang ma la 'dud hUM hUM phaT /
ces bstod /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum brnyes / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'chung gcod cing / /
'jig rten bya bar rab 'jug ma / /
de snyed rnams la phyag 'tshal lo / /
zhes bstod /
gong ltar bzlas dmigs dang bzlas pa mchod bstod mdor bsdus zin rjes /
gtor ma nang mchod ltar byin gyis brkabs la /
mgrin rnams kyi ljags la zhes sogs nas gtor rdzongs bar dkyil chog ltar bya /
de nas gtang rag gi mchod bstod /
nyer bsdu /
smon shis mdor bsdus sogs gong gi thun dang po ltar bya /
thun tha ma'i skabs gtor rdzongs yan 'di ltar la /
de nas tshogs kyi 'khor lo nas /
gtang rag /
'dod gsol yan dkyil chog ltar la /
de nas smin lam rgyas pa /
yig brgya lan gsum /
ma 'byor pa dang sogs bzod gsol byas la /
badzra muH ye shes pa rang bzhin gyi gnas su gshegs /
dam tshig pa bdag dang sin+d+hU ra la thim /
mgron gzhan rnams rang gnas su gshegs par gyur /
ces brjod /
de nas /
phun tshogs dge legs kun gyi dpal mnga' ba / /
sogs shis brjod rgyas par bya'o / /
de lta bu'i tshul gyis bsnyen yig las 'byung ba ltar sngags grangs 'bum brag bzhi longs pa na mtshan thog thag gi bzlas pa bcas bsnyen yig las 'byung ba ltar bya'o / /
de ltar rje btsun rdo rje rnal 'byor ma nA ro mkha' spyod dbang mo'i sin+d+hU ra'i sgrub pa ji ltar bya tshul cho ga'i go rim shin tu gsal bar bkod pa 'di yang /
dge bsnyen rdo rje rab brtan dang /
ser byes tshab dge slong thub bstan dngos grub bcas nas nan gyis bskul ngor /
7pha bong kha'i sprul ming pa bde chen snying pos bsgrigs pa'i yi ge pa ni chab mdo'i grwa ngag ldan dpon lhas bgyis pa 'gro don 'phel / / / /
7sa byir 'dzugs zhus ma dpe phyi mor bgyis te gsar bskrun mdzad pa'o / /
