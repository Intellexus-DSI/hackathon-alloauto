@# / /
'dul ba'i sdom tshig gnad bsdus snying po tshig don brjed byang las ma'i rnam 'byed spyir bstan dang bcas pa'i skor bzhugs so / /
@## / /
rnam 'byed 'grel phyir spyir bstan 'di / /
rnam 'byed gnyis rjes bshad pa 'thad / /
rdzas bkag bzang dang 'dra ba dang / /
mi la dud 'gro rnam 'byed dang / /
dang blang yang zhes rin phreng bzhed / /
rdzu 'phrul can min 'dul byed dang / /
lhag ma re gcig zhu las btus / /
de'i phyir rang bzo'i nyes pa med / /
mdor bsdus rtogs dang tshig tshogs bskyungs / /
gnyis rtogs dgos pa yod pa'i phyir / /
spyir bstan brtsams pa 'bras med min / /
gzhung tshan 'ga' zhig mtha' dag dang / /
'ga' zhig ltung ba phal cher la / /
spyir bstan pas na spyir bstan te / /
mgu spyad don med reg ma nyams / /
ga ga tshil dang sen sogs dang / /
yang dag len byed de snod drug /
spyir bstan zhar la byung phyir btags / /
yan lag rnam bzhag rnam dag tu / /
ma zad bslab @## / /
byin 'dis kyang 'gyur /
! /
ltung kun thun mong yan lag rten / /
bsnyen rdzogs sdom pa gso rung ldan / /
bslab tshigs gcig dang bslab rgyun gcig /
bslab pa bcas dang 'brel ba bzhi / /
bsam pa shes pa rang bzhin gnas / /
thun mong min pa gzhi sogs las / /
'du shes kyis dmigs kun slong skye / /
sbyor ba 'jug pa'i gzhi phyir gzhi / /
sems can yin min gnyis dgos gsum / /
sems can spyis bskyed 'khrig byin gnyis / /
bye brag mis bskyed dud 'gros bskyed / /
mi spyis bskyed pa gsod pham ste / /
bye brag la yang tshan pa dgu / /
tha snyad ma rdzogs rdzogs spyi dang / /
dge slong pha ma dge tshul dang / /
rab byung mu stegs khyim pas so / /
khyim spyi pho mo tshogs bskyed bzhi / /
dud 'gros bskyed pa 'debs spyod gsod| /
sems can min la 'byung bas bskyed / /
sa rko mer reg chur khrus rtse / /
'byung gyur gyis bskyed gnas gos zas / /
snod spyad ltung la brten pa lnga / /
'du shes nges sam yid gnyis kyang| /
kun slong rdzogs byed rig byed dang / /
ched du bya ba'i de rnam gsum / /
rang don dgos pa zhe drug skabs / /
kun slong gsum ldan gzhan gnyis ldan /
! /
sbyor ba lus tsam ngag tsam dang / /
gang rung gnyis ka'i byed can bzhi /
! /
bde ba nyams myong la sogs pa / /
mthar thug phal cher sil bur gnas /
! /
ltung ba gcig tu skye lugs ni / /
rnam 'byed nyid du so sor bstan / /
bslab rgyun bsam rgyun bcas pa dang / /
kun slong gzhi sbyor tha dad pas / /
ltung ba tha dad skabs 'dir bstan /
! /
spyi don bstan zin so so la / /
rten yul tha dad skye lugs dang / /
bsam dngos byed pa zhar byung dang / /
sel ba dbang byed yan lag lnga /
! /
rten la bslab bsam tshigs mtshan bzhi / /
nyams dang ma chags zhes pa'i skabs / /
ltung rten bslab pa'i yan lag ni / /
ltung ba sde lnga kun la khyab| /
ngo bo bsnyen rdzogs gsor rung ldan / /
sel ba ma blangs ma skyes nyams / /
ma blangs khyim par ltung med sdig /
ma rdzogs rab byung rnam gsum nyes / /
rdzogs kyang ma skyes nyams par yang /
@# / /
! ltung ba kun spyod gang zag de / /
bsnyen sdom dgos pa sgrub nus las / /
'chab pa'i sems kyis phyir bcos su / /
mi rung nyams shing 'chab med bzlog /
'chab sems pham pa'i yan lag phyir / /
pham pa 'chab med ma grub kyang / /
sder gtogs spom po dag bya'i phyir / /
bslab pa spyod ces mdo sdes 'dod / /
'chab sems yod na gsor mi rung / /
blangs kyang sdom pa mi skye zhing / /
med na bzlog par gsum ga mthun / /
'chab sems yod dam med kyang rung / /
pham pas sdom gtong snga rabs 'dod / /
rang la ltung byed bskyed phyir dang / /
gzhan la gzhi med bag tsam bskyed / /
gcig la pham bzhi rim byung srid / /
sngon gyi gral thob yod phyir dang / /
rang gi bslab pa 'bul yod phyir / /
'dir ni pham pas sdom mi gtong /
! nyams dang ma chags ltung sbyor nyes| /
nyams pas nyes las che bskyed dgag /
ma skyes ltung sbyor nyes par grub /
! /
bsnyen par ma rdzogs zhes sogs skabs /
! /
ma rdzogs rang byung rnam gsum gyis / /
nyis brgya nga gsum gzhir zhugs tshe / /
blangs 'das phyogs mthun ltung med 'gyur / /
dge tshul pha mar che long tsam / /
rtsa ba bzhi dang yan lag drug /
nyams pa gsum bcas bcu gsum steng / /
rtsa rjes chos drug gnyis bsnan pas / /
dge slong ma la nyi shu lnga /
! /
zhib na dge tshul pha ma la / /
blangs 'das so bdun srog gcod las / /
mi gsod 'debs spyod dud 'gro gsod / /
rku dang mi tshangs spyod rdzun las / /
rdzun dang gzhi med bag tsam dang / /
dbyen dang rjes phyogs khyim sun 'byin / /
shes bzhin shes ngor 'phya dang zas / /
lhag ma gzhi med bslab pa spong / /
'bras mchan tshod ma phan tshun 'gebs / /
tsug tsug la sogs bzhi la yang / /
'du shes bsgyur ba'i cha nas bzhi / /
chang 'thung gar glu rol mo byed / /
rgyan 'dogs kha dog dri byug dang / /
mal che mtho dang dus min zas / /
rin chen reg dang bar ma gsum / /
dge slob ma la chos bcu gnyis / /
bsnan pas blangs 'das zhe dgur 'gyur /
! /
rin phreng tsug tsug sogs bzhi bsal / /
khri ni che mtho phreng gsum bsnan / /
bsdu ba mkhan slob so so las / /
thob pa las 'das gnyis su 'dus / /
yang na tshul khrims bag yod dang / /
brtul zhugs las 'das gsum du 'dus /
! /
khang pa gnyis brtsigs phyogs mthun te / /
rin phreng blangs 'das yin zhes gsungs / /
mtshan nyid rab byung ma rdzogs pas / /
rang gi bslab gzhi las 'das nyes / /
chang 'thung man ltos chad lci rung / /
nyes ming bshags pas 'dag rung ba / /
@# / /
rim bzhin pham 'dra bshags bya'i nyes /
! /
mang bas spa bkod gyur spong phyir / /
rtsa bzhi yan lag drug bcas bcu /
! /
chad lci dgag bya che chung gis / /
rim bzhin rtsa bzhi chang dang gzhan| ! /
legs min nyes par byas pas nyes /
! /
rtsa ba bzhi 'das pham 'dra'i nyes / /
yan lag drug 'das bshaD bya'i nyes / /
bstan par zhugs pa ma rdzogs phyir / /
rab byung nyes las che mi bskyed /
! /
ma rdzogs blangs 'das zhes pa'i mdos / /
ltung med phyogs mthun rnams ma gtogs / /
sde bzhir rab byung rnam gsum la / /
nyes byas re rer gsungs pa bsdus /
! /
de'i phyogs thun skabs dge tshul phar / /
gos 'chang snod 'chang zhag gcig 'bral / /
sa rko rtsa sngon mi gtsang 'dor / /
rin chen mer reg spangs nas za / /
byin len ma byas gsog 'jog za / /
shing 'dzegs shing gcod sa bon 'joms| /
bcu gsum ltung med bye bshad gsungs / /
'jog gnyis dgon 'bral dge tshul nyal / /
mi smra 'gro lngar ltung med sbyar /
! /
bco brgyad de las dge tshul mar / /
dgon 'bral ma gtogs bcu bdun steng / /
chos gos nyi ma dang po dang / /
zla ba phyed phyed mi rlob dang / /
bslab par bslabs pa mi rdzogs dang / /
rjen pa 'tshod bzhi ltung med gnang / /
de la dgon 'bral nyes med kyang / /
gnang ba'i tha snyad mi 'thob ste / /
shing drung bkag phyir dge slong mar / /
dgon pa'i 'bral ltung ma bcas phyir /
! /
nyer gcig de las dge slob mar / /
sa rko gzhan gyi rin chen reg /
byin len ma byas gsog 'jog za / /
skye gcod blangs 'das bshags bya'i nyes / /
gsog 'jog phyogs mthun bsngam bya'i phyir / /
lhag ma phyed dang bco lnga gnang / /
khyim par bkag phyir nub lhag phyed / /
dge slob ma la shing gcod nyes / /
sa bon 'joms pa ltung med phyir / /
sdom gcig bsdus kyang gnyis su phye / /
mi gtsang 'dor bas rjes mthun grangs / /
ltung med grangs la 'dun bsgyur gyis / /
sa bon skye gcod dge slong mar / /
ltos par gsungs pa'i steng nas dpyad /
! /
blangs 'das ltung med ma gtogs pa / /
lhag ma nyis brgya 'am yang na ni / /
srog gcod bzhi dang rdzun bcu gsum / /
rku spyod gnyis dang phyi dro'i zas| /
ma bsgyur gos dang chang 'thung ba'i / /
blangs 'das nyer gnyis ltung med bcas / /
phyed dang so dgu ma gtogs pa / /
nyis brgya phyed dang bco lnga 'am / /
de steng khang gnyis nub lhag phyed / /
ma gtogs nyis brgya bcu gnyis sam / /
de steng tsug tsug sogs ma gtogs / /
lhag ma nyis brgya brgyad phyogs mthun /
! /
phyogs mthun che long dbye ba ni / /
rtags dang slong dang snod dang ni / /
longs spyod 'phyar g.yeng @# / /
'dod pa dang / /
gnod gnas ma gus mi sbyong ba'i / /
gzhi las byung ba'i blangs 'das bcu / /
khyim pa'i lus gos snod spyad rtags / /
skra spu tshad lhag 'jog mthun pa / /
skra 'dreg nyes dang 'doms spu 'dreg /
khyim pa'i gos mthun mu stegs gos / /
rung tshad ldan pa'i snod med mthun / /
mdog dbyibs tshad rgyur skyon chags snod / /
rang don rin chen slong mthun pa / /
slong dang slong bar rigs pa sogs / /
gser dngul spong ba'i phyogs mthun pa / /
ba so'i khab ral byed 'jug sogs / /
gar phreng mal che mthor mthun pa / /
rgyug mchongs chu la rtse ba sogs / /
spyod mthun rab byung rtags nyams mthun / /
'byin reg sogs dang khang gnyis sogs / /
srog gcod phyogs mthun brdeg zas sogs / /
dbyen byed phyogs mthun gnas phyung nyal / /
mtha' dag nyams mthun zhes kyang bya / /
mkhan por ma gus phyogs mthun pa / /
tshangs pa mtshungs spyod gzhan ma gus / /
blangs 'das bcu la dpyad par 'os /
! /
bsdu ba sdom nyams bar nyams dang / /
so sor kun nyams gnyis su 'dus / /
mtshan nyid mkhan slob gang rung las / /
dngos su blangs dang ma blangs nyes / /
blangs 'das phyogs mthun nyes byas so / /
gang gi phyogs mthun gang yin pa / /
'dod pa las byung spyod mthun dang / /
gnod pa las byung gsod mthun sogs /
! /
cir 'gyur 'das na bsdam byar 'gyur / /
mdo 'dis zhu bar phyogs mthun kun / /
gsum la nyes byas re gsungs bsdus / /
yid kyi zhes pas lung dgongs bkral /
! /
bslab byin 'dra nyid ces pa'i skabs / /
mdo sdes pham pa ma byung yang / /
sder gtogs sbom po dag phyir dang / /
snga rabs pham pas sdom btang bas / /
slar blangs sngar pham dag phyir dang / /
bye smras pham pas mi gtong nyams / /
nyams byed pham pa dag phyir du / /
sa gzhan gnas pa'i dman spyod lnga / /
ngo bo bar mas bsdus pa'i dge /
ji srid 'tsho 'am ma grol bar| /
gsol bzhi'i las kyis byin par 'dod /
! /
bslab byin dge slong pha ma ni / /
rnam dag dge slong pha ma dang / /
dgra bcom bden smra 'dun bsgyur dang / /
mi smra 'gro gsum ma gtogs pa'i / /
nyes gzhi zhugs tshe rnam dag bzhin / /
sde lnga rdzogs bskyed rten la 'dra / /
dgra bcom bslab byin las grol bas / /
bslab byin dgra bcom bden smra med / /
kha skong min phyir phyi gnyis kyang / /
'on kyang 'di la zhib cha dgos /
! /
mdo 'dis zhu bar rnam dag bzhin / /
bslab byin la yang mthar 'gyur zhes / /
sde bzhi re la re gsungs bsdus /
! /
rnam dag yul la bslab byin ni / /
bsnyen par @# / /
ma rdzogs ldan pa'am 'dra / /
ji ltar ldan tshul mu bzhi las / /
sel bas bsnyen par ma rdzogs mu / /
rnam dag yul dgos ltung zhe drug /
bslab byin yul byas mi rdzogs te / /
bsngos bsgyur tshig la khyad du gsod / /
bslab pa spong dang mi smra 'gro / /
bzhi la na smad zhu bar gsungs / /
'chab brjod ma gtogs bzhi bcu dang / /
'chab brjod gnyis kyi phyed la'ang sbyar / /
pham pa 'chab brjod skur 'debs gsum / /
yul rten mtshan mthun mi mthun rung / /
lta ba mthun na bslab byin dang / /
mi mthun rnam dag kho nas bskyed / /
lta mtshan mthun dang mi mthun las / /
bslab byin rnam dag rim bskyed ces / /
gnam ldeng 'dul 'dzin rin phreng mthun /
! /
yan lag sgo nas ma rdzogs mu / /
ma rdzogs spyis bskyed ltung lnga las / /
ma lon rdzogs byed ma gtogs pa| /
bslab byin yul byas rdzogs pa ni / /
'don dang gnas ngan len brjod la / /
zhu chung nas gsungs bstan bcos mthun / /
zhu chen na smad sbyor la dgongs / /
bden smra nub lhag dngos gzhir sbyar /
! /
ma rdzogs bya 'grub ma rdzogs mu / /
bslab pa byin pas rnam dag la / /
byin len stobs 'chags reg na 'jig /
de yi lag nya gsog 'jog gis / /
lag nya gsog 'jog 'gyur ba min /
! /
bsnyen rdzogs bya ba mi 'grub mu / /
gnas mal gding ba sdud pa dang / /
phyi dro grong rgyu brjod yul la / /
go mi chod par zhu bar gsungs / /
chos gos brgab yul sogs la sbyar| ! /
de la ma yin zhes pa'i skabs / /
bslab byin yul la bslab byin ni / /
ma rdzogs mi ldan rdzogs pa ste / /
rnam dag yul dgos zhe drug rdzogs / /
ma rdzogs spyis bskyed lngar ltung med| /
byin len 'chags dang 'jig min zhing / /
lag nya gsog 'jog phan tshun 'gyur / /
gnas mal gding sdud grod rgyu brjod / /
gos sogs byin brlab yul du rung / /
zhu bar bslab byin dge slong la / /
brdeg gzas 'gyod skrod rdzogs gsungs pa / /
rten yang bslab byin nyid la dgongs / /
de nyid mu gzhan gsum la'ang sbyar /
! /
dge slob mar yang zhes pa'i skabs / /
ltung rten dge slob ma'i yul la / /
dge slong bslab pa byin mo ni / /
ma rdzogs mi ldan rdzogs mu bzhi / /
yul rten bslab byin skabs dang 'dra /
! /
bsam pa'i yan lag sel bcas ni / /
'gro gzhan rnam pa bsten na gsungs / /
'di don lus kyi cha nas ni / /
tha mal lus gnas mi dgos pa'i / /
ltung ba bdun gyi dpang byas nas / /
dge slong sngags sam sman dag gis / /
'gro gzhan rnam @# / /
pa bsten pa'i tshe / /
ltung ba'i sbyor dang mthar thug bar / /
dge slong 'du shes yod gyur na / /
de dag dngos gzhi rdzogs pa la / /
dge slong gzhan 'dra zhu ba las / /
mi tshangs spyod dang srog gcod bzhi'i / /
ltung ba rdzogs gsungs mdo 'dir bsdus / /
rku dang 'byin la mdor bsdus sbyar / /
so sor bshags pa yan chad kyi / /
brgya dang bzhi bcu zhe gcig las / /
sngar gyi ltung bdun ma gtogs pa / /
lhag ma brgya dang so bzhi ni / /
sprul pas byas na mi rdzogs te / /
bal 'khur skye ba gcod pa dang / /
don mthun dang ni sbed dang bzhir / /
rdzu 'phrul gyis byas na smad gsungs| /
lhag ma brgya dang sum cur sbyar / /
de bzhin de dag bdag nyid lus / /
mi snang byas na mi rdzogs te / /
pham rdzun 'khrig tshig bsnyen bkur dang / /
gzhi med bag tsam bal 'khur dang| /
bden smra don mthun gru dben gnyis / /
'dug gnas 'dus za nyal shom gnyis / /
gcer pu brdeg gzas nub lhag dang / /
smra dang bsnyil sdud 'gyod bskyed dang / /
rtse dang lhan cig dngangs byed sbed / /
gzhi med skyes med rku dang nyan / /
mi smra ma gus dus min 'gro / /
zas bcas skya rengs da gdod dang / /
so sor bshags bya bzhi rnams te / /
de ltar ltung ba bzhi bcu la / /
lus mi snang byas na smad gsungs / /
lhag ma go bzhir de nyid sbyar / /
gzugs gzhan bsgyur dang mi snang gis / /
lus kyi tha snyad las nyams pas / /
rang rang dgag bya mi rdzogs phyir / /
brgya dang so bzhi de yi rten / /
lus ni tha mal gnas pa dgos / /
'chad tshul 'di dang 'dul 'dzin mthun / /
gzugs bsgyur dgag bya mi rdzogs pa'i / /
bal 'khur skye gcod sogs ma gtogs / /
sde lnga phal cher dngos gzhi ru / /
rin phreng las gsungs bam lngar mthun / /
'di don bsam pa'i cha nas ni / /
gzugs gzhan bsgyur tshe sbyor mtha'i bar / /
dge slong 'du shes yod la rdzogs / /
mthar med sbyor ba'i na smad nyid / /
khyab pa sde lnga thams cad la / /
bcas rten shes rang gnas pas khyab /
! /
sel ba gtso phal bzhi re brgyad / /
smyo 'khrugs sdug gzir shes med gtso / /
gnyid myos snyoms 'jug brgyal ba phal / /
ci 'gyur sel ba gtso bo bzhi / /
sbyor mtha' gang zhugs de'i ltung med / /
gnyis kar zhugs na ltung gtan med / /
dngos gzhir gnyis kar ma zhugs dgos / /
phal pa bzhi la mthar thug na / /
bcol gyur dus 'brel kun rdzogs snyam /
! /
tshigs kyi yan lag zhar byung bcas / /
tshigs sngar spyor byas zhes sogs bzhi / /
ma rdzogs rten la sbyor byas nas / /
bsnyen par @# / /
rdzogs tshe mthar thug na / /
rdzogs la mthar thug na smad du / /
tshigs sngar sbyor byas zhes pas bstan /
! /
bsnyen par rdzogs pas sbyor byas nas / /
ma rdzogs la babs mthar thug na / /
rdzogs la spyor ba'i na smad du / /
phyi ma la yang zhes pas bstan / /
sde lnga'i dngos gzhir med mi rung / /
sbyor ba brtsams nas mthar thug bar / /
bsnyen rdzogs bslab tshigs gcig pa dgos /
! /
mdo 'dis zhu bar sor bshags yan / /
rdzun sogs zhe gnyis ma gtogs pa / /
dgu bcu go dgur gsungs pa bsdus / /
zhe gnyis la yang mdor bsdus sbyar /
! /
pham pa snga ma gsum dang 'byin / /
'khrig tshig bsnyen bkur smyan byed dang / /
gzhi med bag tsam lhag mas skur / /
dud 'gro 'debs spyod gsod gsum la / /
sbyor mthar bslab tshigs tha dad par / /
zhu bar dngos gzhi rdzogs gsungs pa / /
bslab tshigs phyi mar med mi rung / /
sbyor ba nges par byas la dgongs /
! /
pham lhag sbyor ba sbom po'i phyir / /
bslab tshigs sngar brtsams pham sbyor min / /
sdom sems 'phel dang 'dun log phyir / /
bslab tshigs yar 'phos na smad tsam / /
sdom sems med phyir ? tshe / /
pham 'dri'i dngos gzhir bam TIk gsungs /
! /
mtsho TIk mtha' dag spong 'dod pas / /
yan lag nges dang bral gyur gyi / /
spang bya re rer log dgos na / /
sdom skye mi srid 'gyur zhes gsungs /
! /
sbyor ba gnang la tshad bzung la / /
tshigs kyi sel bar na smad med / /
lo drug stan la tshigs sel gyis / /
mar 'phos sbyor nyes yar ltung med / /
zhar byung rdzas bkag bzang po'i skabs / /
bal nag dngos su bkag pa bas / /
yul 'gar dkon zhib rin che bas / /
bal dkar bzang por gyur pa dang / /
srin bal dngos su bkag ba dang / /
'dra ba bU klu la yi ras / /
rtsa las byas pa'i mon dar la'ang / /
dgag pa de ldan dngos gzhi rdzogs / /
dkon zhing rin ches bskyed pa ni / /
srin bal 'ba' zhig cha gnyis dang / /
bal 'khur rmel dang gser dngul reg /
mngon mtshan nyo tshong bsod pa slongs / /
khab ral bcu gcig rin phreng gsungs / /
bal khur rmel dang nyo tshong gsum / /
'dul 'dzin dor bas dpyad par 'os /
! /
mtshan gyi yan lag zhar byung bcas / /
mtshan gyur ces sogs mdo tshan dgu / /
pha mar ltung ba mnyam por bcas / /
thun mong sdom gyis bsdus pa'i ltung| /
thun mong ltung ba'o pham pa bzhi / /
smyan dang gzhi med bag tsam dang / /
bsgo gyur bzhi bcas lhag ma bdun / /
'chang sogs bcu dang gser dngul len / /
mngon mtshan nyo tshong lhung @# / /
bzed 'tshol / /
'thag gnyis byin 'phrogs bsdos bsgyur dang / /
gsog 'jog spang ltung bcu dgu 'o /
! /
ltung byed 'ba' zhig dgu bcu las / /
skrod dang ma bskos sogs bcu dang / /
yang yang dang ni bsod pa dang / /
nyal sar 'dug 'greng gdeng med spyod / /
ma lon ras chen bco brgyad po / /
bkol lhag bdun cu rtsa gnyis dang / /
bslab pa dral ba'i sor bshags te / /
de ltar brgya dang rtsa gsum las / /
mtshan nyid ci 'dra'i thun mong ba / /
lnga bcu rtsa drug dbang byas nas / /
dge slong sbyor ba byed bzhin pas / /
mtshan gyur pa la mthar thug na / /
dngos gzhi sngar med gsar skye dang / /
skyes zin gnas pa'i zhing rten du / /
mtshan gyur pa ni zhes pas bstan / /
de yang dge slong pha ma la / /
ltung ba che chung mnyam por bcas / /
ltung ba'i yan lag thun mong ba / /
mtshan nyid ci 'dra zhu ba las / /
rku dang smyan dang skur 'debs gsum / /
'chang 'jog slong dang slong rigs dang / /
rin thang so sor skur ba dang / /
gser dngul skyed gnyis ltung bzed 'tshol / /
'thag gnyis rdzun 'don skye ba gcod / /
rim gnyis 'dug gnas phye dang ni / /
spangs za dus min kha nas med / /
gcer bu dmag gsum me reg dang / /
nub lhag kha bsgyur rin chen reg /
khrus byed rtse dang rkun ma dang / /
sa rko mgron dang chang 'thung dang / /
dus min zas bcas skya rengs dang / /
khab ral gding g.yan bde gshegs gos / /
bzhi bcu brgyad la dngos su gsungs / /
mi tshangs spyod dang srog gcod bzhi / /
pham rdzun bden smra sa bon 'joms / /
de ltar brgyad la mdor bsdus sbyar /
! /
mtshan nyid ci 'dra nga drug 'di / /
mtshan gzhan gyur kyang dngos gzhi rdzogs / /
ltung gzhan mtshan gzhan ma gyur dgos / /
sa bon skye 'jig sdom gcig kyang / /
dngos dang mdor bsdus khyad par gyis / /
so sor phye ste lnga bcu drug /
rin phreng sbed bsnan spangs za bsal / /
de gnyis gcig byas lnga bcu lnga / /
spangs za ma gus phyogs gcig bsnan / /
lnga bcu rtsa bdun 'dul 'dzin gsungs /
! /
pha ma rang gi kha bshad du / /
brtsal ba dang blangs las gzhan dang / /
ltung bzed drug phul dgu shong las / /
chung ngam che ba 'tshol ba dang / /
gos gyur lci yang 'chang 'jog sogs / /
zas gyur gsog 'jog lag nya 'brel / /
rim lhag ma gus grong rgyu ba'i / /
phyogs gcig mtshan nyid ci 'dra min /
! /
thun mong brgya dang rtsa gsum las /
! /
mtshan nyid ci 'dra nga drug gi /
sa bon skye 'jig gcig byas te / /
nga lnga 'then lhag @# / /
zhe brgyad steng / /
grong rgyu'i phyed bsnan bzhi bcu dgu / /
ming tsam rjes su mthun pa 'o / /
ltung rten dge slong pha ma la / /
ltung ba che chung mnyam por bcas / /
ltung ba'i yan lag thun mong min / /
rjes mthun ming tsam de la yang / /
bsgo gyur bzhi dang 'phrog pa dang / /
bsngos bsgyur skyon dang phra ma dang / /
skyo sdogs ltung brjod bshes ngo dang / /
khyad gsod 'phya bsgo khri dang gding / /
phyis gnon 'byung ba spangs pa stobs / /
'dus za brdeg gzas ltung 'chab dang / /
zan gcod 'dun bsgyur sdig lta 'dzin / /
spangs bsnyil 'gyod bskyed ga tshil dngangs / /
nyer 'jog nyan rnam smras 'gro / /
ma gus zas bcas da gdod khri / /
brdal dang seng ge las gyur te / /
mtshan mthun dgos pa bzhi bcu 'di / /
mtshan gyur mthar thug na smad skye /
! /
'khrur 'jug pa dang len pa dang / /
khyim pa mo la chos ston dang / /
de dang lam 'gro bud med nyal / /
mtshan mi mthun dgos lnga yin no / /
'bral dang spangs za gsog 'jog byed / /
gsog 'jog za bzhi mtshan gyur na| /
ltung ba med 'gyur spangs zad dpyad / /
byin rlabs byin len zhig pa'i phyir / /
cho ga 'jig pa zhes kyang bya / /
sa bon skye 'jig grong rgyu gnyis / /
gcig rer byas tshe thun mong ltung / /
brgya dang gsum las lhag pa min / /
'dul 'dzin rim lhag phyogs gcig bsnan / /
mtsho TIk sbed pa bgrangs par mngon / /
gnyis kar ltung mnyam ma bcas pas / /
thun mong min pa'i sdom bsdus ltung| /
thun mong min pa'i ltung ba ste / /
pha yi thun mong min pa ni / /
'byin reg 'khrig bsnyen khang gnyis dang / /
srin bal 'ba' zhig cha gnyis dang / /
drug dang mtho gang lam dang 'khru / /
snod 'chang brtad byung dgon 'bral ras / /
'ba' zhig las bkol bco brgyad dang / /
bslab dral ma gtogs sor bshags gsum / /
pha yi sor bshags yan chad kyi / /
thun mong min pa so brgyad dang / /
nyes byas rtsa sngon mi gtsang 'dor / /
ma bsgos stan 'dug bzhi bcu 'di / /
sbyor mtha' pha la grub pa dgos /
! /
ma yi thun mong min pa ni / /
skyes pa'i lus la reg pa dang / /
skyes pa chags phyir lus bkan dang / /
mtshan mthun pham pa 'chab pa dang / /
gnas phyung bzod gsol las bzlog pa'i / /
pham pa thun mong min pa bzhi / /
chags gla len dang len 'jug dang / /
mtshan mo bral dang nyin mo bral / /
lam 'jug chu klung lag pas brgal / /
nyes can rab 'byin shi nor len / /
mtshams phyir bzod pa gsol du 'jug /
dkon mchog gtong dang 'thab krol byed / /
sde zhing gnas dang gnas su 'jug /
@# / /
bcu gsum thun mong min lhag ma / /
lhung bzed lhag pa zhag 'das 'chang / /
chos gos byin med nyin re 'am / /
yod pa zla phyed ma rlabs gcig /
sra brkyang 'byin dang mi byin dang / /
rin chen slong dang gos gos rgyu / /
mal cha dbyar khang rgyu za bzhi / /
skyes mang dge 'dun bsngos bsgyur gnyis / /
nyan phyir tshig gis bcings 'grol 'jug /
gos lci ba dang yang ba bsten / /
sger gyi spang ltung bcu bzhi 'o / /
rang nyid ma lon gzhan rdzogs byed / /
'khor dang 'khor mang nyer 'jog gsum / /
bcu gnyis nyi shu ma lon yul / /
bsnyen par rdzogs par byed pa gnyis / /
lon yang dge slob tshigs 'das gnyis / /
lo gnyis ma bslab rdzogs byed dang / /
bslabs zin bsnyen par mi rdzogs gnyis / /
chos 'tshong 'drid pa 'khor mang bsogs / /
ma gnang 'khrul mo sbrum ma dang / /
mya ngan tsab krol can sdud lnga / /
brtul zhugs las gyur bcu bdun no / /
mi phan par chad mi 'dren dang / /
bslab par mi slob nad g.yog 'dor / /
brtul zhugs yal 'dor las gyur bzhi / /
'dod pa bsten dang bsten ltar bcos / /
'dod bsten ltar gnod bsten byas chos / /
khyim pa dge slong dben 'greng gnyis / /
bla gab med par de 'dra gnyis / /
khyim par gshub smra de las nyan / /
dge slong dang yang de 'dra gnyis / /
khyim las rig pa len dang klog /
sgyu yis rma bcings 'grol 'jug pa / /
reg min bsten gyur bcu gcig go /
bu 'tsho khyim du ma dris nyal / /
ma brtag nyal dang gcig pur nyal / /
gsum 'di gnod 'gyur spong gi ltung / /
ma dang khri gcig lus reg nyal / /
dge slong ma dang dge slob ma / /
dge tshul khyim mo mu stegs mos / /
lus kyi dril phyis byed 'jug lnga / /
bkru bshal byed 'jug dri zhim skud / /
'bru mar tshig mas skud pa gsum / /
byi dor byed las gyur pa brgyad / /
bud med la sgrel chus khrus byed / /
pu shel tsi dang so mang dang / /
smyug shad gsum gas skra shad bzhi / /
skra brnyan bkab dang khyim rgyan thogs / /
'chos pa las gyur drug dang bcas / /
tshangs spyod las gyur so lnga 'o / /
bro glu rol mo rtsed gyur gsum / /
gdugs thogs lham gyon khri'u 'i / /
bsnyen bkur nyams myong yo langs gyur / /
thugs thub log thabs stan gyur gnyis / /
skud 'khal tshogs gos bdag gir byed / /
zas 'tshong khyim las rjen 'tshod lnga / /
lag las las gyur tha ma gsum / /
khyim mo'i bzo ston las gyur gsungs / /
lto 'dun tshogs par dbyung min dri / /
bsten pa za ba @# / /
las gyur to / /
sme gab chu gos mi 'chang gnyis / /
bkru bshal ba la gos 'khrur 'jug /
gsu bel las zhes rtsa bar gsungs / /
khyim par bgo phyir chos gos sbyin / /
dge slong lhan cig snam sbyar brje / /
lnga 'di gos las gyur pa 'o / /
dge slong ma gzhan bsngags pa dang / /
khyim gnas rnyed pa chos lnga la / /
ser sna byed pa ser sna las / /
dbyar khang dang ni khyim gzhan nas / /
dge slong ma gzhan skrod pa gnyis / /
gnas khang las ni gyur pa'o / /
ltung ba gleng nas tho 'tshams shing / /
mna' 'dor byed de log par ston / /
khro bas rang gnod mi brtan gsum| /
dge 'dun ma la brnyas dang sbyo / /
dge slong la ni chus 'thor ba / /
bla mar brnyas thabs byed pa gsum / /
'khrug long yal bar 'dor ba dang / /
zhag lon 'dun pa mi sbyin pa / /
blo mthun mi byed ltung ba gnyis / /
zla phyed gdams ngag mi nod dang / /
pha 'dus med par gso sbyong byed / /
pha med gnas su dbyar tshul zhugs / /
gnyis kar dgag dbye mi byed pa / /
lci ba'i chos las 'das pa bzhi / /
dbul bor sra brkyang sbyor du 'jug /
sra brkyang dbyung dang gos 'ged phyir / /
tshogs pa mi sbyin rnam gnyis bcas / /
gzhan la gnod par spyod pa gsum / /
dbyar khang ma gtad 'gro ba ste / /
sdom pa las gyur bcu drug go / /
dbyar nang ljongs su rgyu ba dang / /
dbyar gnas 'og tu mi 'gro dang / /
'jigs pa'i dwogs bcas 'gro ba dang / /
mi mthun dgra bcas 'gro ba ste / /
'gro dang mi 'gro las gyur bzhi / /
gzhan du song ste 'thab krol byed / /
skabs ma phye bar chos 'dri ba / /
smra ba las gyur rnam pa gnyis / /
phyi sar gcig pu 'gro ba dang| /
rtsa sngon bshad ba 'dor ba dang / /
rtsig phag ma bltas bshang 'dor ba / /
bshang ba las gyur gsum dang bcas / /
brgya rtsa brgyad po 'di dag ni / /
ltung byed thun mong min par bshad / /
'o ma dang ni zho dang mar / /
zhun mar 'bru mar sprang rtsi dang / /
bu ram dbu ba nya sha dang / /
sha dang sha skam bslangs zos pa'i / /
sor bshags thun mong min bcu bcas / /
ma yi sor bshags yan chad kyi / /
thun mong min pa brgya zhe dgu / /
sbyor mtha' ma la grub pa dgos / /
de dag sbyor mthar mtshan gyur na / /
na smad ltung med ci rigs 'gyur / /
mtshan gyur pa na ltung ba rnams / /
mnyam dang chung dang med 'gyur gyi / /
med pa yod dang chung ba cher / /
'gyur ba mi srid 'on btang ni / /
sger gyi pham lhag byung ba'i ma / /
lan gnyis gyur pa'i @# / /
tshul gyis dpyad / /
sham thabs sked pa snang byas bgo /
chags pas grod du 'gro gnyis bcas / /
thun mong min pa brgyad gcig /
sde tshan che chung yod med dang / /
dbye ba 'gyur dus mi 'dra'i phyir / /
ltung rten dge slong pha ma yi / /
ltung ba thun mong min par bzhag /
so thar mdo rtsa'i bshad tshul lo / /
so thar sdom gyis ma bsdus ltung / /
ma yi rnam 'byed 'chad tshul ltar / /
srin bal brtad byung dben 'dug bzhi / /
nyal sar 'dug 'greng gdeng med spyod / /
nyer gnas ma byas gding gcig nyal / /
khang gnyis gar glu rol mo lta / /
bcu drug yod ces mtsho TIka gsungs / /
'on kyang mkhas pa bu ston gyis / /
da lta'i bod kyi rnam 'byed 'di / /
ma yi so thar sdom tshig dang / /
ltung ba'i grangs dang go rim dang / /
ltung ba'i ngo sogs mi mthun phyir| /
gzhi kun rnam 'byed min gsungs dpyad / /
mtshan nyid ci 'dra'i thun mong ba / /
kun la mdo 'dis spyir bstan cing / /
rin phreng ltung kun dbang byas gsungs / /
sbyor ba'i ltung ba so na gnas / /
bcas pa che bar gyur pa ni / /
mtshan sngar bcas pa chung ldan gyis / /
ltung sbyor byed bzhin rten gyur pas / /
mtshan phyir bcas pa cher gyur kyang / /
ltung ba che bar mi 'gyur zhing / /
ltung chung rten du spyir bstan par / /
na smad don sbyor zhes sogs gsungs / /
mtshan nyid ci 'dra ma gtogs pa'i / /
ltung ba phal cher sbyar rung dper / /
pha gnyis khri gcig nyal ba yi / /
nyes byas sgyor ba byed bzhin pas / /
gnyis ka mtshan gyur skya rengs tshe / /
ma gnyis nyal ba'i ltung byed kyi / /
bcas cher gyur kyang de mi rdzogs / /
mtshan mthun dgos pa bzhi bcu'i yul / /
mtshan mi mthun byas nyes byas kyi / /
sbyor las ltung rten mtshan gyur pas / /
bcas cher gyur kyang de dag gi /
dngos med sbyor mtha'i na smad ldan / /
de phyir nyes byas bshags pas 'dag ! /
mthar thug ltung ba chung ba dang / /
bcas pa'ang chung bar gyur pa ni / /
mtshan sngar bcas pa che ldan gyi / /
ltung ba rdzogs byas mtshan gyur pas / /
mtshan phyir bcas pa chung song na / /
ltung ba'ang chung zhes spyir bstan par| /
byas pa de nyid yin no gsungs / /
reg pa lus bkan 'chab bzlog pham / /
'byin reg 'khrig bsnyen khang gnyis sogs / /
snga ma'i mtshan la bcas ltung che / /
phyi mar chung ba kun sbyar mngon| /
che chung gang la bshags tshul dpyad / /
mthar thug ltung chung son gnas / /
bcas pa che bar gyur pa ni / /
mtshan sngar bcas pa chung ldan gyi / /
ltung chung rdzogs byas mtshan gyur pas / /
@# / /
mtshan phyir bcas pa cher song yang / /
ltung chung sor gnas spyir bstan par / /
na smad pa ni rang nyid gsungs / /
ma yis 'byin dang 'khrig bsnyen dang / /
khang gnyis yang yang zos pa sogs / /
snga mar bcas ltung chung ba rdzogs / /
phyi mar bcas che kun sbyar mngon / /
zhu bar ming tsam rjes mthun gyi / /
mtshan mthun dgos pa bzhi bcu las / /
bsngos bsgyur skyon smra phra ma dang / /
skyo sngogs mya gnas bshes ngo dang / /
khyad gsod khri gding 'byung 'dus za / /
mi smra ma gus zas bcas dang / /
da gdod khri brdal bslab pa 'dral / /
de ltar ltung ba bco brgyad yul| /
mtshan mi mthun byas nyes byas kyi / /
sbyor las ltung rten mtshan gyur na / /
mthar thug ltung byed rdzogs gsungs pa / /
mtshan phyir sbyor ba yod la dgongs /
! /
snga phyir ltung med so na gnas| /
bcas pa med las yod gyur pa / /
lhung bzed zhag dgu bcangs ba las / /
pha de ma ru mtshan gyur na / /
sngar gyi zhag dgu zhag gcig gi /
snga dro'i cha 'drar ltung med ces / /
zhag bcur ma lon cha nyid gsungs / /
mdo 'dis pha las ma ra gyur tshe / /
nyin bral gcig pu lam 'jug dang / /
lci yang gos ni brten pa dang / /
ma lon 'khor dang 'khor mang sogs / /
bcas pa med las yod gyur dang / /
de bzhin ma las phar gyur tshe / /
ma bskos nyi ma nub sogs kyi / /
bcas pa med las yod gyur kyang / /
ltung ba med ces mtshon nas bstan / /
de phyir phyir bcos bya mi dgos /
! /
mtshan sngar bcas ltung yod ba las / /
phyi mar bcas ltung med gyur pa / /
pha ma'i thun mong min pa'i ltung / /
dngos gzhi rdzogs nas mtshan gyur pa / /
ltung de'i zhing min nyid gyur la / /
ltung de yod las nyams so zhes / /
zhing min nyid la nyams zhes gsungs / /
ltung de gyur tshe bshags mi dgos / /
slar yang gyur tshe bshags dgos phyir / /
bcas med gyur pas de'i nus pa / /
'byin mi nus la dag par btags / /
ltung ba'i ngo bo dag pa min / /
reg pham reg lhag na smad du / /
gyur pa bshags te slar gyur na / /
de nyid ldog gam mi ldog dpyad /
! /
lhag ma 'chab bzhin mtshan gyur na / /
bcabs nyes dag par bstan pa ni / /
mtshan gyur de la lhag ma'i nyes / /
bcabs pa nyams pa min min te / /
'chab pa yod las nyams so zhes / /
de la nyes bcabs min min gsungs / /
des na slo ba spyad mi dgos / /
zhar byung mtshan gyur phyi ma la / /
snga mar mgu spyad don med ni / /
lhag ma byung nas zhag @# / /
drug gam / /
zla phyed mgu ba spyad zin nas / /
mtshan gzhan gyur na sngar spyad pa / /
don med da gdod spyad dgos zhes / /
mgu ba spyad pa don med gsungs / /
sger lhag byung la dgos sam dpyad / /
mtshan gyur 'di la cho ga 'am / /
bcas pa rnam par gyur ces pa /
! /
byas pa de nyid zhing min nyams / /
mgu spyad don med 'thad sgrub ste / /
dang po gnyis bzhi lnga pa'i min / /
nyes bcabs nyams pa'i min nam dpyad /
! /
'di yan mdo tshan nyer gnyis las / /
bsnyen par ma rdzogs ldan sogs gsum / /
rdzas bkag 'dra ba gnyis ma gtogs / /
lhag ma mdo tshan bcu bdun steng / /
nyes med de'i cha sogs gnyis te / /
thams cad the tshom za sogs lnga / /
rang gi don nyid nyer bdun ni / /
rten gyi yan lag bstan pa'i mdo /
| /
yul gyi yan lag mdo bzhi las / /
'das dang ma 'ongs dwogs bcad nas / /
da lus byed por bstan pa ni / /
yul mtshan mi mthun dgos rnams la / /
med mi rung gi sbyor mtha'i bar| /
yul mtshan ma gyur da lta'i lus / /
lhung ba'i byed po nyid yin gyi / /
sbyor mtha'i snga phyi'i lus min zhes / /
de'i cho lus ni byed por gsungs / /
mdo 'dis 'dul lung zhu ba las| /
reg smyan 'khrur 'jug len gos te / /
lnga la sbyor dang mthar thug gi /
bar du yul de mtshan gyur na / /
na smad gsungs bsdus gzhan la'ang sbyar / /
mtshan lta mthun pa dgos rnams la / /
mtshan lta mthun pa byed por mtshon / /
dmigs bsal mngal gnas smyan sbyor la / /
bsten rung med kyang mthar yod rdzogs / /
khang gnyis sbyor bar srog chags shi / /
rtsod bcas mtha' la med kyang rdzogs / /
gos slong sbyor bar gos med kyang / /
mthar thug yod tshe dngos gzhi rdzogs / /
rten mtshan gyur la'ang de bzhin sbyar /
! /
skye gnas gzhan la dwogs bcad nas| /
rang 'gro byed por bstan pa ni / /
gnas brtan grags dang nye grags sogs / /
mi min dud 'gro las skyes pa'i / /
mi yis mi gyur ltung rdzogs skyed / /
mi dang dud 'gro las skyes pa'i| /
mi min gyis kyang bsad sbom sogs / /
mi dang mi min las skyes pa'i / /
dud 'gros 'debs spyod gsod skyed ces / /
gzhan las skyes pa rang 'gror gsungs / /
sa rko chur rtse me reg ltung / /
zad par sa chu mes bskyed sbyar / /
byol song mngal du mi bkums na / /
gsod pham rdzogs zhes zhu bar gsungs / /
mi min mngal du mi bkums sogs / /
gzhan dag la yang @# / /
mdor bsdus sbyar /
! /
kha dog dbyibs la dwogs bcad nas / /
shes rgyud byed por bstan pa ni / /
yul lus tha mal gnas mi dgos / /
ltung ba bdun gyi dbang byas nas| /
yul de 'gro gzhan rnam bsten kyang / /
ltung ba dngos gzhi rdzags yod ces / /
'gro gzhan rnam bsten bsad la'ang gsungs / /
de yang 'dul lung zhu ba las / /
mi tshangs spyod dang srog gcod bzhir / /
sbrul pas dngos gzhi rdzogs gsungs bsdus / /
rku dang 'byin la dngos gzhir sbyar / /
de ltar ltung ba bdun ma gtogs / /
sems can las gyur ltung ba kun| /
yul de gzhan du ma sbrul dgos / /
sprul pas na smad zhu ba las / /
'khrig tshig bsnyen bkur khyad du gsod / /
nub lhag lhan cig rku dang drug /
sprul pa yul byas na smad gsungs / /
de mtshungs gzhan la mdos bsdus sbyar / /
yul lus tha snyad las nyams pas / /
rang rang dgag bya mi rdzogs phyir / /
sbrul pas mi rdzogs rigs pas 'thad / /
rin phreng mi zhig sngags rdzas kyis / /
mi min dud 'gror lus bsgyur tsho / /
mi 'am gzhan du shes kyang rung / /
'di gsad snyam du nges bzung bas / /
bsad na pham gyur mi nyid phyir / /
de bzhin mi min dud 'gro gnyis| /
gang du shes pas bsad na yang / /
rim bzhin sbom po ltung byed de / /
dngos gzhir don nyid yan lag phyir / /
sbyor bar mir shes sbom po dang / /
gzhan du shes tshe nyes byas te / /
sbyor la 'du shes yan lag phyir / /
shes rgyud tha dad yin pas na / /
lhas sbyin mchod sbyin nor mi pham / /
mi sprul mi gnyis rgyud gcig phyir / /
gzhan du shes kyang bsad na pham / /
gtsug phud can gyis mir shes kyang / /
pha bsad dgra bcom bsad pa yi / /
mtshams med gnyis byung shes byed drangs /
! /
mtsho DIka 'di la zhu ba las / /
mi la mi min du shes pas / /
bsad na sbom gsungs 'od ldan mthun / /
mdzod 'grel dgra bcom gcig bsad na / /
mtshams med gnyis med gcig kho na / /
rnam DIka srog chags gcig bsad la / /
las dngos gnyis med las gcig la| /
'gyod phyir ming gis btags par gsungs /
! /
rin phreng ltung sbyor byed bzhin pas / /
gsod pham byung ba mi 'gal te / /
sde tshan de la zhes sogs kyis / /
pham sbyor sbom po dgos gsungs kyi / /
dud 'gror shes pas mi gsod pa / /
gsod pham sbyor bar ma gsungs shing / /
sbyor la de med ces sogs kyis / /
sbyor med rku pham gsungs phyir dang / /
de yi cha ni der gtogs @# / /
sos| /
kun slong gzhan gyis gzhan bskyed pa / /
bkag pa'i nyes pa 'dir med de / /
kun slong rnam pa gcig phyir ro / /
mdo 'di srog gcod kho nar sbyar / /
rku ba sogs la ma sbyor gsungs /
! /
yon tan cha la dwogs bcad nas / /
'phen pa gcig gis bsdus pa'i lus / /
ltung ba'i byed por bstan pa ni / /
so skye'i gnas skabs las ni gzhan / /
mi yis dgra bcom thob pa ni / /
mi las gzhan gyur ma yin pas / /
de nyid yul byas bsad pham sogs / /
mi gyur ltung rdzogs spyir bstan par / /
gnas skabs gzhan thob gzhan min gsungs / /
dmigs bsal de nyid yul byas pas / /
rdzu 'phrul can min dgos kun dang / /
bslab byin las gyur dge 'dun dbyin / /
ltung brjod bden smra 'dug gnas za / /
gcer bu mi rdzogs rku bar dpyad /
! /
rin phreng slob par bsad sbyor byas / /
dgra bcom thob tshe mthar thug na / /
pham pa mtshams med gnyis gsungs kyang / /
bsnun 'og dgra bcom pa la min / /
zhes pa'i steng nas dpyad par 'os / /
rten du ma gtogs mdo lnga dang / /
de'i tshe lus sogs mdo bzhi dang / /
gzhi gcig du ma sogs gsum dang / /
yan lag thams cad dang blang nas / /
rab byung rdzas bar bco brgyad dang / /
rnam par rig byed sogs gnyis dang / /
de ni snod yin so gsum ni / /
yul gyi yan lag bstan pa'i mdo /
! /
tha dad skye lugs zhar byung bcas / /
nyes de med sogs mdo brgyad byung / /
bslab pa'i rgyun ni tha dad pas / /
ltung ba tha dad skyed lugs ni / /
gnang la tshad gzung rnams ma gtogs / /
khang gnyis lo drug stan sogs kyi / /
ltung kun sbyor mthar bcas 'gal gyi / /
nyes med khyim pas bar tshed na / /
bsnyen rdzogs bslab rgyun snga phyi la / /
sbyor dngos rnam pa'i na smad dam / /
sbyor mtha'i na smad tha dad ces / /
nyes de med pa nyid la gsungs / /
des na so sor phyir bcos dgos / /
ltung ba dngos gzhi mtha' dag la / /
bslab rgyun gcig pa dgos par bstan / /
deng sang lung na 'di mi snang / /
DI kas lo drug mgron gnyer skabs / /
na smad tha dad khungs su drangs / /
de mtshungs gzhan la mdor bsdus sbyar /
! /
bsam rgyun tha dad ltung tha dad / /
ltung kun sbyor brtsams mthar thug gong / /
bsam pa thag pas blos btang nas / /
bsam pa yang skyes mthar thug na / /
bsam rgyun snga phyir sbyor mtha' yi / /
na smad tha dad spyir bstan par / /
btang ba yang ngo zhes kyang gsungs / /
@# / /
na smad so sor phyir bcos dgos / /
ltung ba dngos gzhi mtha' dag la / /
bsam rgyun gcig pa dgos par bstan / /
khang pa khang chen rim lhag dang / /
gos byed khab ral sogs bdun bcas / /
de ltar ltung ba bcu gcig la / /
bsam pas btang na na smad gsungs / /
brgya dang sum bcu de mtshungs sbyar / /
tha dad ces pas lung dgongs blangs /
! /
bcas rigs tha dad ltung tha dad / /
gzhi 'am bya ba gcig nyid la / /
bcas rigs du ma bcas pa la / /
bcas grangs ji snyed las 'das pa / /
de snyed ltung ba 'byung ngo zhes / /
gzhi gcig du ma nyid bcas gsungs / /
byin len ma byas mi rung zas / /
gsog 'jog bzhag pa dus min za / /
dge tshul khyim mo ngo spos nyal / /
ltung ba tha dad zhu bar gsungs / /
rdzun gyis phra ma skyon smra dang / /
dge tshul bsnyil dang ma rdzogs mo / /
lhan cig zhag gsum nyal la sbyar / /
mtshams med las dngos gnyis med cing / /
ming gnyis btags te sgo gnyis nas / /
sbyos gsungs ltar na bcas 'gal gyi / /
ldog chas btags par rin phreng gsungs / /
mtshams med gcig kyang dgra bcom pa / /
bsad la rgyal ba'i sras kyis gsungs / /
chang 'thung ma gtogs zas gyur kun / /
mi rung zas kyis mi bskyed phyir / /
mi rung za nyes gzhan gsum po / /
ltung byed dngos gzhir gsungs la dpyad /
! /
kun slong tha dad ltung tha dad| /
dbye ba cha dang cha can sbyor / /
mi tshangs spyod cha 'byin reg dang / /
'khrig bsnyen smyan dang 'khrur 'jug sogs / /
rku cha byin 'phrog bsngos bsgyur sbed / /
gdeng med rkun dang lam 'gro sogs / /
gsod cha sa bon skye 'jig dang / /
srog chags dmag gsum brdeg gzas sogs / /
rdzun cha gzhi med bag tsam dbyen / /
'phya dang gzhogs 'phyas bden smra sogs / /
pham pas bskur cha lhag mas bskur / /
dbyen cha phra ma 'dus za sdig /
spangs bsnyil mi smra 'gro ba sogs / /
bka' blo mi bde ba yi cha / /
bslab pa spong dang ma gus tshul| /
gsog 'jog za cha mtshams btsos dang / /
zhag lon rjen btsos za bar bshad / /
pham bzhi bka' blo mi bde dang / /
gsog 'jog za drug cha can nyid / /
pham skur dbyen lhag gnyis ka ste / /
de las gzhan rnams char gyur ltung /
! /
sbyor dgag gzhi gsum rgyi rig sna mthun / /
cha las lci ba cha can dang / /
cha can las yang char gyur ltung / /
rang gi cha can ltung ba @# / /
dang| /
kun slong tha mi dad pa las / /
cha shas nyid kyis char gyur pa / /
rang rang skabs kyi sbyor ba'i ltung / /
de bzhin rang gi cha can dang / /
kun slong rnam pa tha dad las| /
cha der gtogs pas char gyur pa / /
cha can de dag char gyur kun / /
gzhung don mi tshangs spyod de'i cha / /
'byin reg 'khrig bsnyen smyan byed sogs / /
cha der gtogs pas char gyur gyi| /
cha can nyid du ma gtogs zhes / /
de'i cha der gtogs zhes pas bstan / /
mdo 'dis cha yi ltung pa de / /
cha can sbyor mthar dwogs pa sel / /
cha ru gtogs kyang sder gtogs min / /
kun slong rnam pa tha dad pas / /
cha dang cha can ltung ba gzhan / /
ltung ba gzhan gyi kun slong gis / /
ltung gzhan mi skyed zhu ba las / /
brdeg gzas khrus la rang rang gi /
kun slong dgos gsungs gzhan la sbyar /
! /
dmigs bsal lam gsum mtshan ldan la / /
'byin pa'i bsam pas phyung yang pham / /
lam gsum nyams par spyod 'dod kyis / /
phyung na mi tshangs spyod kyi sbom / /
'byin par bsam na lhag mar 'gyur /
! /
khu ba phyung ba thams cad la / /
mtha' nyid pham pa ma gtogs pa / /
gzhan rnams dge 'dun lhag ma zhes / /
phyung ba thams cad sogs kyis bstan /
! /
gzhi sbyor ma rdzogs du ma yis / /
dngos med bya ba du mas bstan / /
gzhi ni tha dad ltung tha dad / /
rin thang ma tshang lan mang brkus / /
mi min du ma bsad pa dang / /
smyon pa du mar rdzun smras 'bras / /
rku gsod rdzun gyi pham gcig tu / /
mi bzhag sbom po tha dad gyur /
! /
sbyor ba tha dad ltung tha dad / /
bla mar gzhogs smos du ma dang / /
'khrig tshig mi bsal du ma smras| /
nyin re rgyang grags phyed 'das 'bras / /
rdzun pham 'khrig tshig bal khur gyi / /
dngos gzhir mi bzhag na smad pa / /
du mar so sor phyir bcos dgos / /
rku bar dngos gsungs gzhan la sbyar /
! /
zhar byung khang pa khang chen sogs / /
rang gis phyed byas bor ba'am / /
gzhan gyis phyed nyid byas pa la / /
las 'phro zin par byed pa ni / /
ltung ba phyed de na smad ces / /
phyed byas phyed nyid ces pas bstan / /
dngos gzhi rdzogs la rang nyid kyis / /
rdzogs par byas dgos zhu ba las / /
khang pa khang chen srin bal dang / /
'ba' zhig cha gnyis lo drug dang / /
rim lhag gos kyi bzo byed dang / /
khab ral khri rkang gdal gding g.yan / /
ras chen bde gshegs chos gos te / /
de ltar ltung ba bco lnga la / /
phyed byas phyed nyid dngos su gsungs / /
'khrur 'jug rmel 'jug tha ga @# / /
gnyis| /
de ltar bzhi la mdor bsdus sbyar /
! /
kha na ma tho pham lhag gi /
na smad pa ste sbom pos skur / /
skur dang 'chab brjod dag gi cha / /
'bras ltung nyid ni sbom po las| /
na smad pa ste nyes byas zhes / /
kha na ma tho sogs kyis bstan / /
dngos gzhir dngos gzhis skur ba dang / /
'chab cing brjod dgos zhu ba las / /
skur 'debs gsum la gsungs pa bsdus| /
'chab brjod 'gyod skyed mdor bsdus sbyar / /
gso rung gsor mi rung ba la / /
pham skur rim bzhin sbom po nyes / /
dmigs gsal ma rdzogs rnam gsum la / /
pham 'dra'i nyes pas skur kyang sbom / /
bshes ngo zas cung ltung chas min / /
shes bsgyur rdzun chas ltung byed dang / /
khyim par skur ba ltung chas min / /
rang bzhin nyes chas nyes byas rigs /
! /
bsam dngos byed pa zhar byung bcas / /
thams cad the tshom za sogs drug /
dngos po gtso bo snga rabs pas / /
mi tshangs spyod 'byin skyo sngogs dang / /
sa bon skye 'jig rdzun smra'i yul / /
khri stan che mtho gzugs bsgyur gsod / /
bye brag ma phyed rku ba bcur / /
'dod pa mi tshangs spyod 'byin tsam / /
dngos gtsor dmigs kyis bkar ba dang / /
skyo sngogs sa bon skye 'jig skabs / /
'du shes gtso bor gsungs dang 'gal / /
skyo sngogs sa bon skye 'jig rku / /
rdzun yul 'khrul yang dngos rdzogs pa / /
kun slong spyi zhugs dbang du byas / /
gzugs bsgyur gsod pa gong du gsal / /
mal stan tshe mtho dngos gtsor gsungs / /
ltung ba gleng rung tsam la dgongs / /
rang lugs dngos gtso spyod dang 'byin / /
de dag sbyor mtha'i sbom po sogs / /
ma yis 'byin pa'i ltung byed kyang / /
dngos gtso spyod 'byin gnyis kyis 'dus / /
tho la mir shes gsod pa'i ltung / /
'du shes gtso min thal 'gyur phyir / /
ma 'khrul nges gzung dgos pa ni / /
'du shes gtso bo'i don ma yin / /
ma dag skur gsum byin 'phrog sdig /
'khrul dang ma 'khrul gnyis dgos phyir / /
'du shes gtso bo min 'gyur bas / /
gang rung tsam zhig nges gzung min /
! /
rang lugs 'du shes gtso bo'i don / /
bcas las 'das pas las sgrib gyur / /
gzhi yi yan lag phyogs gcig la / /
'du shes 'khrul dang ma 'khrul ba / /
ci rigs nges gzung dgos pa 'o / /
spyod 'byin las gzhan ltung kun la / /
don mi gtso yang mi dgos min / /
TIka rin phreng bshad tshul ltar / /
sems can min pa'i sprul pa dang / /
tho la mir shes gsod pa la / /
sbyor la sbom byung dngos ltung med / /
mi'i sprul dud 'gror shes @# / /
pas bsad / /
sbyor bar nyes byas dngos gzhir pham / /
lhas sbyin gsod 'dod mchod sbyin bsad / /
sbyor la sbom byung dngos med phyir / /
sbyor ltung bskyed la don mi dgos| /
mtsho TIka bsam don ma phrad na / /
sbyor ba'i dgag bya mi rdzogs pas / /
sbyor ltung rdzogs par mi rigs phyir / /
shes gtso'i sbyor ltung bskyed pa la / /
don dang phrad pa mi dgos min / /
dgos na lhung bzed chung zos na / /
sbyor ltung na smad kho na zhes / /
sbyor la don dgos TIka bshad 'gal / /
bdag med rdzas la yod shes brkus / /
mthar spom sbyor la nyes byas phyir / /
sbyor sbom bskyed 'dong mi bzang gsungs /
! /
de dag gi gzhi thams cad la / /
gzhi yi rnam pa ma dor ba'i / /
the tshom za bas zhugs pa ni / /
nges pa'i 'du shes dang 'dra bar / /
ltung ba'i dngos gzhi bskyed nus kyi / /
bsam pa dang ni bcas so zhes /
thams cad the tshom za bas bstan / /
mdo 'di 'dul lung zhu ba las / /
rku dang srog gcod bzhi dang reg /
drug la gsungs bsdus gzhan la'ang sbyar /
! /
shes gtso'i sbyor ltung rdzogs pa la / /
don gyi cha nas mi 'jog phyir / /
'du shes gtso che'i yan lag ces / /
sbyor la 'du shes zhes pas bstan /
! /
dngos gzhir 'du shes mi gtso phyir / /
bsam pa'i don dang phrad dgos zhes / /
bsam par de nyid ces pas bstan / /
mdo tshan 'di gnyis zhu ba las / /
khang pa khang chen bsgo gyur lnga / /
snod 'chang bshes ngo khyad du gsod / /
bud med dang nyal khab ral 'chos / /
bsam par de nyid ces pas btan / /
mdo tshan 'di gnyis zhu ba las / /
khang pa khang chen bsgo gyur lnga / /
snod 'chang gtsor reg bya gtso bo'i phyir /
! /
mi tshangs spyod dang khu 'byin la / /
'du shes bsam don phrad pa las / /
dngos gzhi bskyed der ma zad kyi / /
ma bsam don dang phrad na yang / /
dngos gzhir mi tshangs sogs kyis bstan / /
gzhi la 'du shes 'khrul na yang / /
spyod pham rdzogs par zhu bar gsungs / /
'byin dang rdzun smra'i yul 'phrul la / /
deng sang rdzogs pa'i lung mi snang / /
brjod don 'khrul dang mi min du / /
'khrul la dngos med zhu bar bshad /
! /
zhar byung mi bden rdzun smra ba / /
nyan po bsam don phrad pa las / /
dngos gzhi rdzogs par ma zad kyi / /
ma bsam nyan por phrad na yang / /
don go gtso phyir dngos gzhi zhes / /
mi bden pa la sogs kyis bstan / /
kun slong spyi zhugs dbang byas gsungs / /
rin phreng kun slong sbyi zhugs na / /
dmigs bsal @# / /
mdzad par mi rigs gsungs /
! /
zhar byung 'khrig pa bsten rung tshad / /
mi tshangs spyod dang reg sogs yul / /
zla bo pho mo gang rung gi /
yan lag thams cad mtshon pa tsam| /
lam dang yan lag dang blang rung / /
'khrig pa bsten pa'i mthu ldan las / /
dngos rdzogs yan lag sogs kyis bstan / /
rin phreng lag rkang tshigs 'doms kyis / /
de dag rim bzhin sprad rung ba / /
yan lag dang blang don du gsungs / /
smyan dang dben gnyis nyal shom gnyis / /
lhan cig lam 'gro bdun po la / /
bsten mi rung la na smad gsungs / /
spyod reg 'khrig tshig bsnyen bkur sogs / /
nang sems can la chags dngos dang / /
chags pa rgyur gyur las gyur gzhan /
bsten mi rung la na smad phyir / /
dngos gzhir bsten rung dgos par sbyar /
! /
sel ba dbang du byed pa dngos / /
'og ma zhes sogs mdo nyer lnga / /
'og ma'i yan lag dag pa ni / /
tshang ba las gzhan ma tshang la / /
na smad 'og ma dag las bstan / /
rdzu 'phrul can min ma nyams lus / /
lus dngos tha snyad yan lag lnga / /
khyim pa bsnyen rdzogs rnam dag dang / /
mtshan mthun lta mthun rung tshad ldan / /
rang dang rang gis rang dang 'brel / /
ngag smras yan lag bco brgyad las / /
gcig ma tshang la na smad kyi / /
dmigs bsal de la ches na smad / /
dge sel khyim par brdeg gzas sogs / /
ltung gzhan 'gyur ba ma'i sel ba / /
khyim pa mo dang lam 'gro dang / /
ltung med phyi dro grong 'gro la / /
khyim sel rab byung gnas khang 'jug ! /
de las du ma ma tshang la / /
na smad de bas ches na smad / /
du ma ma tshang zhes pas bstan / /
reg bya reg byed gnyis ka'i lus / /
ma nyams yan lag gnyis ma tshang / /
nyams la nyams pas reg gyur na / /
nyes byas nyid du zhu bar gsungs / /
yul dang mtshan lta mi mthun phas / /
ma yi skyon nas smras pa dang / /
mi rung tshad dang mi ldan gos / /
'chang 'jog slong dang slong rigs sogs / /
gos gyur kun la de nyid sbyar /
! /
mi yin dngos gzhir dgos rnams la / /
dud 'gro las ni ches na smad| /
mi la dud 'gro yang ngos bstan / /
reg pa 'khrig bsnyen dud 'gro las / /
nyes byas rnam 'byed las gsungs bsdus / /
de las sbom po ltung byed phyir / /
rku gsod ma gtogs mir gyur kun / /
dud 'gro las ni nyes byas sbyar / /
dud 'gro'ang ba lang sogs yin gyi / /
klu dang mi 'am ci sogs min / /
'dir ni de dag mi min gtogs /
! /
yan lag so so'i dbye ba @# / /
la /
! /
gzhi dang bsam dang gzhi mtha' dang / /
sbyor ba'i yan lag gzhi la yang / /
sems can yin min las gyur gnyis / /
sems can la yang mtshan mi mthun / /
tha snyad khyim pa rab byung las / /
gyur pa rnam bzhi dang por yang / /
dngos dang zhar byung sel bcas gsum /
! /
spyod pham reg lhag reg pham gsum / /
rdzu 'phrul can las rdzogs pa'i phyir / /
bud med rdzu 'phrul can min pa / /
reg pa'i gtso bo de min pa'i / /
bud med las gyur nyer gnyis la / /
dngos gzhi rdzogs pa'i yan lag ces / /
rdzu 'phrul can min zhes pas bstan / /
'og ma dag la sogs gsungs phyir / /
rdzu 'phrul can la na smad de / /
'khrig tshig bsnyen bkur smyan byed dang / /
'khrur 'jug len rmel chos ston dang / /
ma bskos ston pa'i bcu tshan las / /
skur 'debs ma gtogs dgu dag dang / /
nyal shom 'dug 'greng lhan cig nyal / /
skyes pa med par lam 'gro dang / /
sor bshags dang po gnyis dang bcas / /
bud med las gyur nyer gnyis la / /
rdzu 'phrul can min yul du dgos / /
reg pa bud med las gyur kyang / /
mdo 'dis bsal bas 'dir ma bgrangs / /
rin phreng reg dang zas cung bsnan / /
bud med dgos pa nyer bzhi gsungs / /
mtsho TIka zas cung bsal phyir dpyad / /
rdzu 'phrul chos can yin min don / /
dngos su 'phrul dang ma 'phrul la / /
myang mtshams pa 'dod TI ka las / /
thob ma thob la bshad dang 'gal /
! /
zhar byung reg pa'i yul rten lus / /
rma shu g.yan pa khyi rngo yis / /
ma nyams dngos gzhi'i yan lag ces / /
reg bya ma nyams zhes pas bstan / /
gang rung nyams reg sbom po dang / /
gnyis ka nyams reg nyes byas zhes / /
zhu ba las gsungs don gyis ni / /
gnyis ka ma nyams dgos gsungs bsdus / /
rnam par bsngos brnag 'bus bshig bam / /
zos dmar 'thor ba mo dag la / /
'khyud la sbom zhes TIkar gsungs / /
rang rnam TIka bam lnga dang / /
zhu ba nyung shos zhu 'grel las / /
mo ro lhan cig reg bgyid na / /
lhag mar bshad mod zhu mang las / /
sbom por gsungs pa gtso bor gzung /
! /
reg pa kho nar ma zad kyi / /
ga ga tshil byed pa la yang / /
yul rten lus ni ma nyams pa / /
dgos zhes ga ga tshil pas bstan / /
gang rung nyams la nyes byas dang / /
gnyis ka nyams la nyes byas phrar / /
zhu bar gsungs pas de'i shugs kyis / /
gnyis ka ma nyams dgos gsungs bsdus /
! /
sel ba sen mor men sogs kyis / /
reg dang ga ga tshil byed na / /
@# / /
rang rang na smad bskyed pa la / /
ma nyams las gzhan lus nyams la / /
reg tshil byed dang ldan pa'am / /
'dra zhes sen mo sogs kyis bstan / /
zhu nyung sha med rus la reg /
sgom por gsungs pa btags par bkral / /
zhu mang nyes byas gtso bor gzung / /
lus dang bcas shing ma bcas las / /
lan bur reg dang spu la reg /
lhag ma na smad bskyed mi 'gal /
! /
gzhi yi tha snyad las gyur par / /
yan lag khyab pa ngo bo dang / /
sel ba cir 'gyur rgyu mtshan lnga / /
gzhi yi yan lag tha snyad dang / /
ldan la nges gzung dgos pa ni / /
rku dang srog gcod ma gtogs pa / /
mi yin nges gzung kun la sbyar / /
khang pa khang chen bsgo gyur lnga / /
brtad dang 'byung dang rim pa gnyis / /
dus min skya rengs khri rkang brdal / /
bcu bzhi ma gtogs gzhan rnams la / /
gsungs so de dag la yang sbyar /
! /
gang la bcol yul tha snayd dang / /
ldan pa nges gzung dgos pa ni / /
bcol yang rdzogs pa so gnyis kyi / /
rku dang srog gcod bzhi bkol ba'i / /
lhag ma nyi shu bdun la sbyar / /
smyan dang khang pa khang chen dang / /
cha gnyis drug dang byin 'phrog dang / /
tha ga gnyis skrod rin chen reg /
dang ngas sbed bcu gnyis ma gtogs la| /
gsungs so de dag la yang sbyar /
! /
yan lag rang gi ngo bo ni / /
tha snyad lnga bzhi gsum phyed gnyis / /
mi yin smra shes don go ba / /
shes pa rang bzhin du gnas shing / /
ma ning mtshan gnyis min pa ste / /
tha snyad lnga ldan yul dgos pa / /
khyim pa spyis bskyed nyi shu bdun / /
ma rdzogs spyis bskyed rnam bzhi dang / /
tha snyad spyis bskyed bcu gnyis ni / /
pham rdzun gzhi med bag tsam dang / /
khyim sun 'byin dang shes bzhin dang / /
zas phyir chos ston sdig lta 'dzin / /
lhag mas skur 'debs go bya dang / /
khang pa'i btsal yul khang chen bdag /
bshes ngo'i bsngo yul rim gnyis bdag /
rin phreng smyan bsnan rim gnyis dor / /
'dul 'dzin khang chen bdag kyang dor / /
tha snyad lnga dang ldan gyur na / /
khyim pa rab byung skyes pa dang / /
bud med nye du yin min rung / /
ltung ba dngos gzhi bskyed yul du / /
'dra phyir tha snyad spyis bskyed do /
! /
ma ning mtshan gnyis min ma gtogs / /
tha snyad bzhi ldan dgos pa ni / /
gzhi yul skyes pa pho dang mo / /
nges gzung dgos pa'i ltung ba kun / /
de dang me gnyis ma gtogs pa'i / /
tha snyad gsum ldan dgos pa ni / /
dge slong las gyur bzhi bcu drug /
ma las gyur pa bcu bzhi dang / /
@# / /
bsnyen rdzogs sbyis bskyed skur 'debs gsum / /
dge tshul las gyur bsnyil sdud gcig / /
sde lnga sbyis bskyed sbed pa dang / /
ma smras grong du 'gro ba'o / /
de gnyis dngos su ma smos kyi / /
don la mi dgos ma yin te / /
mi min ma ni nga mtshan gnyis las / /
de dag dngos gzhi mi rdzogs phyir /
! /
mi dang shes pa rang bzhin phyed / /
nges gzung dgos pa reg lhag ste / /
mi min lkug pa don mi go /
smyo sogs ma ning mtshan gnyis sel / /
cir 'gyur yan lag re ma tshang / /
spyir btang rang rang na smad de / /
dmigs bsal dud 'gror ches na smad / /
rgyu mtshan tha snyad mi ldan la / /
rang rang dgag bya mi rdzogs phyir / /
dmigs bsal za ma mtshan nyams gnyis / /
'gyur ba mi bsten tha snyad ldan /
! /
yan lag pha rol mi'i 'gro ba| /
rdzun pham 'khrig tshig bsnyen bkur sogs / /
lus ngag tha snyad las 'byung ba'i / /
kha na ma tho'i yan lag ces / /
mi yi 'gro ba zhes pas bstan /
! /
mi yang smyo 'khrugs tshor gzir bas| /
shes pa rang bzhin las nyams pa / /
de dag yan lag ma yin zhes / /
rang bzhin las nyams zhes pas bstan /
! /
ma ning mtshan gnyis pa dag ni / /
shes pa rang bzhin las nyams dang / /
dngos gzhi'i yan lag mi byed par / /
ldan pa'am 'dra ba nyid do zhes / /
ma ning mtshan gnyis sogs kyis bstan / /
rku dang srog gcod ma gtogs pa'i / /
gnod las gyur dang 'dod gyur kun / /
de dag las ni na smad de / /
sems can chags las gyur pa kun / /
de dag mtshan don yod pas rdzogs /
! /
reg yul tha snyad phyed gnyis pa / /
smra ba'i tha snyad dang 'dra zhes / /
reg pa tha snyad 'dra yis bstan / /
khyim pa las gyur zhu ba las / /
khyim sun 'byin dang gos slong dang / /
slong rigs rin thang so sor bskur / /
lhung bzed slong dang ras chen 'tshol / /
sbyor bcug yang yang 'dug gnas dang / /
phye dang bsod pa mgron gnyer dang / /
zas bcas bco lnga'i yul la gsungs / /
mngon mtshan nyo tshong tha ga gnyis / /
brtad byung dang ni ston pa dang / /
nyal shom gnyis dang dmag gsum bde / /
skyes med 'gro rku dus min dang / /
skya rengs sor bshags bzhi dang bcas / /
nyi shur khyim pa yul dgos sbyar /
! /
nyi shu phal cher rnam 'byed las / /
khyim pa dgos par dngos su gsungs / /
sor bshags dang po 'dir ba grangs pa / /
gnas kyi cha nas yin par gsungs /
! /
khyim pas bskyed pa so lnga las /
! /
khyim pa pho yis bskyed pa ni / /
dmag gsum rkun dang @# / /
'gro ba bzhi / /
khyim pa mo yis bskyed pa ni / /
chos ston skyes med lam 'gro gnyis /
! /
gnyis ka tshogs pas bskyed pa ni / /
nyal shom 'dug dang 'greng ba'o / /
rin phreng pho mos bskyed pa la / /
nyal shom gnyis bgrangs drug bzhir byas /
! /
gang yang rung bas bskyed pa ni / /
khyim sun 'byin dang slong sogs lnga / /
mngon mtshan nyo tshong lhung bzed 'tshol / /
'thag gnyis brtad byung ras chen dang / /
sbyor bcug yang yang za ba dang / /
'dug gnas phye dang bsod pa dang / /
zan gcod mgron gnyer snga dro dang / /
phyi dro grong rgyu pho brang 'gro / /
sor bshags bzhi ste nyer bdun la / /
khyim pa'am tha snyad spyis bskyed bya / /
nyer bdun grangs la TIka gnyis mthun / /
'dul 'dzin bsngos bsgyur 'dir bgrangs par / /
bam lngar nye du yin min dang / /
khyim pa rab byung mtshan lta ni / /
mthun dang mi mthun gang la yang / /
na smad med gsungs steng gnas dpyad / /
ngo bo khyim pa phyi nang gi /
rab byung cha lugs sngom ma blangs /
! /
sel ba dge tshul pha ma dang / /
dge slob bsnyen rdzogs ma skyes nyams / /
phyi ba'i rab byung rtags can drug /
bsnyen rdzogs rnam dag bcas pa bdun / /
dge slong dgos skabs khyim pa la / /
rtags can de bas na smad phyir / /
khyim pa dgos skabs dge slong la'ang / /
rtags can de bas na smad ces / /
don gyis 'thob gsungs dmigs bsal ni / /
gos slong ba dang lam 'gro gnyis / /
ma las ltung gzhan dngos gzhi rdzogs / /
chos ston grong 'gro grong rgyu gsum / /
rab byung yul byas ltung med 'gyur /
! /
phyi rol rab byung bsnyen rdzogs ni / /
ma skyes pa dang nyams pa dag /
phyed nyid khyim pa zhes bya ste / /
khyim pa las gyur de dag gi /
dngos gzhamI phyed de na smad ces / /
phyi rol rab byung zhes pas bstan / /
rin phreng ni yis dgar ba'i phyir / /
rab byung dge slong rnam dag la / /
ltung med de yang rnam gzhi gsungs /
! /
gzhi yul rab byung las gyur la / /
dge slong pha ma bsnyen rdzogs tsam / /
sde lnga dge tshul las gyur lnga / /
dge slong pha yis bskyed pa ni / /
mtshan mthun dgos pa bzhi bcu'i steng / /
skrod sbed gdeng med ma lon rdzogs / /
gral rim nags brtags bzhi bcu drug /
rin phreng sbed bsal zas cung bsnan /
! /
dge slong ma yis bskyed pa ni / /
'khrur 'jug len dang rmel 'jug dang / /
ma bskos ston pa'i bcu tshan las / /
'dug pa ma gtogs dgu dag dang / /
grong dang khyim gzhan bcu bzhi'o / /
rin phreng mthun zhing 'dul 'dzin gyis / /
bcu bzhi de las zas cung bsal /
! /
@# / /
gzhung don dge slong dge slong ma / /
bsnyen rdzogs sngom pa skyes pa can / /
pham pa'i ltung bas nyams pa / /
skur 'debs 'chab brjod lnga ma gtogs / /
rnam dag las gyur ltung kun gyi / /
yul gyi bslab pa'i yan lag ces / /
dge slong dang zhes sogs kyis bstan /
! /
sel ba dge slong pha ma'i sdom / /
blangs kyang ma skyes skyes nyams la / /
na smad 'og ma dag las bstan /
! /
dge slong pha ma dge tshul dang / /
rdzogs dang rab byung spyis bskyed pa / /
'di pas bskyed pa rnam pa lnga /
! /
mu stegs can gyis bskyed pa ni / /
'dug gnas dang ni gcer bu gnyis| /
TI kar bslab pa byin pa la / /
brdeg gzas 'gyod skrod rdzogs pa dang / /
zhu bar 'khru len rdzogs gsungs pa / /
yul rten bslab pa byin la dgongs /
! /
mtshan lta mthun pa'i spyi don la| /
dge slong gis bskyed thams cad la / /
mtshan mthun dgos par zhu bar gsungs /
! /
lta mthun yan lag dgos pa ni / /
rnam dag yul dgos zhe drug las / /
bsgo bzhi gnas ngan khyad du gsod| /
phyis gnon 'byung dang nyi nub zas / /
dben 'greng spangs bsnyil mi smra 'gro / /
zas bcas khri brdal bslab dral nags / /
bcu dgu ma gtogs gzhan la gsungs / /
de las spangs bsnyil ma gtogs pa'i / /
bcu bdun gzhan la mdor bsdus sbyar / /
des na sdig lta nyan rna gnyis / /
lta mthun dgos par gsungs sam dpyad / /
kha cig nyi nub dben 'greng bsal / /
de gnyis bsnan te bcu dgur byas / /
sdig lta spangs bsnyil nyan rna bsal / /
bcu dgu'i lhag ma bco lnga la / /
lta mthun sbyar gsungs dag gam dpyad /
! /
lta mthun don yang 'od ldan las / /
ltung ba'i gzhi la ltung gzhi dang / /
bar gcod gzhi la bar gcod gzhir / /
'dod pa mthun pa lta mthun zhes / /
lugs gnyis bkod kyang phyi ma 'thad / /
sdig lta spangs bsnyil nyan rna bzhir / /
lta ba mi mthun yan lag ste / /
skur 'debs gsum yang lta mthun na / /
mtshan ni mthun nam mi mthun rung / /
bsnyen rdzogs gsor rung yan gyis dang / /
mi mthun rnam dag kho nas bskyed / /
mtshan lta mi mthun na smad de / /
mtshan lta mthun pa'i rang phyogs la / /
gnod 'tshang che ltar gzhan la min /
! /
rnam dag yul dgos zhe drug las / /
dmigs bsal bzhi po ma gtogs pa'i / /
lhag ma zhe gnyis rdzogs pa la / /
mtshan mthun rang dang mthun pa yi / /
lta ba khas blangs pa dag ni / /
rang phyogs khongs su gtogs pa 'am / /
mthun zhes mtshan lta sogs kyis bstan /
! /
dge @# / /
slong pha ma yul dgos pa'i / /
ltung ba 'dir ni gtogs pa la / /
rtags can drug las na smad de / /
khyim pas de bas ches na smad / /
'dir gtogs pas bstan zhu ba las / /
gzhi med pa dang bag tsam la / /
gsungs pa 'dir bsdus gzhan la sbyar / /
las 'brel dge 'dun gyis bskyed pa / /
bsgo lnga khyad gsod 'phya bsgo 'dun / /
spangs bsnyil ma lon mi smra 'gro| /
da gdod bslab dral bco lnga 'o /
! /
dge 'dun tsam bskyed khang chen phyogs / /
bka' blo mi bde skyo sngogs byed / /
bshes ngo 'phya ba khri sogs lnga / /
rim gnyis phyogs gcig 'dus shing za / /
ma gus phyogs gcig snga dro rgyu / /
khri rkang brdal dang bcu drug go ! /
gang zag gis bskyed rjes phyogs dang / /
bka' blo byin 'phrog bsngos skyon phra / /
skyo sngogs ltung brjod bshes ngo dang / /
khyad gsod 'phya bsgo skrod phyis gnon / /
zas cung spangs stobs brdeg gzas 'chab / /
zan gcod 'dun bsgyur spangs rjes 'gyod / /
sor mo sngags byed gdeng med sbyod / /
bslab sbong nyan rna ma gus phyogs / /
da gdod gral rim sum cu gcig ! /
sems can min las gyur pa la / /
gos zas snod sbyad las gyur gsum / /
rung ba tshad dang ldan pa yi / /
gos kyis bskyed pa so drug ste / /
spang ltung bcu tshan dang po dang / /
srin bal 'ba' zhig cha gnyis dang / /
drug dang mtho gang lam dang ni / /
rmel ba dang ni tha ga gnyis| /
byin 'phrog ston zla tha chung dang / /
dgon pa pa dang ras chen dang / /
bsngos bsgyur bshes ngor gnas mal dang / /
gos gnyis kha bsgyur sbed dang gdeng / /
brdal la sogs pa tha ma lnga / /
dmigs bsal gnas mal brdal ba gnyis / /
khri dang khri 'u las kyang rdzogs / /
bskur btad bsngos bsgyur bshes ngo bzhi / /
lhung bzed kyis kyang bskyed par gsungs / /
'phrog sbed yo byad tsam gyis kyang / /
bskyed par rin phreng gsungs pas dpyad /
! /
phal cher g.yogs shing bskor bas rung / /
spyod lam bzhi shong tshad longs pa / /
gnas gyur kun gyi gzhi la dgos| /
khang nang dkyus zheng bde gshegs kyi / /
mtho bcu gnyis dang bdun longs dgos / /
gzhi gzhan sgo nas rung ba ni / /
nor las gyur pa kun la dgos / /
sa rko me reg chur rtse dang / /
khrus la'ang rung tshad ldan pa dgos /
! /
zas skom las gyur nyer gsum ni / /
gsog 'jog 'phya zas sbyor bcug dang / /
zas kyi bcu tshan zan gcod pa / /
gcer bu mgron gnyer chang 'thung dang / /
zas @# / /
bcas so sor bshags pa bzhi / /
rin phreng 'dul 'dzin 'phya zas bsal /
! /
snod spyad las gyur rnam gsum ste / /
lhung bzed 'chang 'tshol khab ral 'chos / /
rin phreng byin 'khrog khri gding sbed / /
rtsa 'byung khri rkang bsnan dgur gsungs / /
snod spyad so sor phyed khyad snyam /
! /
gnas kyis bskyed pa bcu drug ni / /
khang gnyis gding skrod phyis gnon 'byung rim lhag 'dug gnas nub lhag dang / /
spangs bsnyil phyogs gcig lhan gcig nyal / /
dus min grong 'gro grong rgyu dang / /
pho brang sor bshags dang po'o / /
de bzhin nyal shom gnyis kyang dpyad /
! /
gos las gyur pa so drug las / /
rang rang tshad kyis bskyed pa ni / /
'bral ba 'khur 'jug slong sogs lnga / /
srin bal la sogs rnam pa bdun / /
dgon pa ras chen khri gos byed / /
sbed dang gdeng med gdal sogs lnga / /
de ltar nyer lnga rin phreng gsungs / /
'dul 'dzin de las slong sogs lnga / /
rmel dang drug dor bcu dgu gsungs /
! /
spyi yi tshad kyis bskyed pa ni / /
'chang ba 'jog pa len sogs drug /
bal rmel 'thag gnyis byin 'khrog dang / /
brtad pa bsngos bsgyur bshes ngo dang / /
gos byin kha dog ma bsgyur te / /
de ltar bcu bdun 'dul 'dzin gsungs / /
rin phreng sngar gyi drug bsal mngon /
! /
rung ba tshad ldan tshad lhag gsum / /
gos zas snod sbyad gnas gyur la / /
ci rigs yan lag dgos par sbyar /
! /
gos rgyu bdun dang dbyibs gru bzhi / /
gnas skabs spyad bzod mdog rung ba / /
dmar ser sngo gsum dkar nag kyang /
! /
zas la ngo bo rung ba ni / /
bza' bca' btung ba ma bkag rnams / /
cho gas rung ba lag nya dang / /
mtshams btsos zhag lon rjen 'tshod dang / /
gsog 'jog ma song dmigs bsal ni / /
dus min za dang gsog 'jog gyur / /
chang las gyur gsum spangs zar dpyad /
! /
lhung rgyu sa lcags dbyibs zlum dang / /
spyad bzod bsregs pas nag pa 'o /
! /
khab ral ba so rus pa r+wa / /
sbu gu'am chang dbyibs spyad bzod pa'o /
! /
gos kyi spyi tshad khru gang longs / /
'bral ba gnyis dang mtho gang dang / /
ras chen btsal sngas bzhag 'phyis dang / /
gos kyi bzo la rang rang gi /
'tsho yo'i byin brlabs yongs rdzogs pa / /
chags pa'i tshad dang ldan pa dgos /
! /
stan la stan tshad ldan dgos shing / /
cha gnyis bsre la stan phyed las / /
nag po srang phyed lhag pa dang / /
bal khur brdal la bal shing bal / /
grags sde'i tshad du longs pa dgos / /
zas skom kham dang hub tu longs / /
lhung bzed che 'bring chung tshad ldan / /
khab @# / /
ral grags tshad khab gzhug nus / /
tshad ldan dgos pa khri rkang 'chos / /
gding ba ras chen g.yan dgab bzhi / /
tshad ldan tshad lhag gang rung gis / /
spyi tshad stan gyur zas gyur kun| /
bde gshegs chos gos las gyur rdzogs / /
mi rung tshad du ma longs la / /
rang rang skabs kyi na smad 'gyur / /
rang tshad nges gzung dgos rnams dang / /
snod spyad las gyur tshad lhag na / /
na smad dgag bya mi rdzogs phyir / /
dmigs bsal 'bral ltung rdzogs pa'ang srid /
! /
tshad lhag dgos la ma lhag na / /
ltung med dgag bya med phyir ro /
! /
rab tu byung ba sde lnga'i rdzas / /
gos zas snod spyad dag la ni / /
rgyu dbyibs mdog sogs gzhi de 'am / /
gzhi gzhan sgo nas rung ba dang / /
spyi rang tshad ldan tshad lhag zhi / /
rdzas bskyed ltung ba'i yan lag ces / /
rab byung rdzas dag ces pas bstan /
! /
gnyis pa bsam pa'i yan lag ni / /
rang gi don nyid gtso cher gsungs / /
kun slong rang don dgos pa ni / /
rdzun smra 'khrig tshig bsnyen bkur dang / /
zla 'jog dang ni 'khrur 'jug dang / /
rin thang so sor bskur ba dang / /
drug dang mtho gang lam dang rmel / /
mngon mtshan nyo tshong lhung bzed 'tshol / /
bden smra bsod pa chu la rtse / /
khab ral gding g.yan ras chen dang| /
bde gshegs grong dang khyim gzhan dang / /
nyi shu lnga la tshig tshogs bskyungs / /
len dang slong dang slong bar rigs / /
srin bal 'ba' zhig cha gnyis dang / /
'thag gnyis brtad byung ras chen dang / /
bsngos bsgyur gsog 'jog khri dang gding / /
rku dang 'chang gnyis gser dngul len / /
'phya dang sbyor bcug nyi shur sbyar / /
rku sogs drug dang do gsum len / /
brtad pyung thun mong don las bskyed / /
do gsum brtad byung dngos mdor dpyad / /
gzhan nyid kho na'i don yin na / /
'chang ba gnyis dang zla 'jog dang / /
ras chen brtad byung ltung ba med / /
gzhan rnams rang rang na smad 'gyur| /
rang 'ba' zhig gi don nyid dam / /
rang don gtso bo'i kun slong ni / /
ltung ba 'di dag yan lag ces / /
rang don gtso cher zhes pas bstan / /
rin phreng rku brtad khri gding dang / /
chur rtse lnga bsal zhe gcig steng / /
yang yang 'dug gnas me shing bal / /
mgron gnyer sor bshags tha ma gnyis / /
bsnan te bzhi bcu zhe brgyad gsungs / /
'dul 'dzin sngar gyi zhe drug las / /
rku dang mtho gang brtad pa dang / /
bden smra khri gding drug dor nas / /
yang yang 'dug gnas mgron gnyer dang / /
sor bshags tha ma gnyis dang lnga / /
bsnan te bzhi bcu rtsa lnga gsungs / /
TI ka rin phreng 'dul 'dzin @# / /
gyis| /
rang nyid ched byas yan lag dang / /
gzhan rnams thun mong don las ni / /
dngos gzhi mi rdzogs na smad dang / /
bam lngar thun mong las rdzogs gsungs / /
dgag bya med dang ma rdzogs pas / /
ltung med na smad ci rigs 'gyur / /
gzhi dang mthar thug yan lag spyir / /
mthar thug don go nyer dgu dang / /
bcol yang rdzogs pa sum cu gnyis / /
bsgo ba la sogs nyer drug la / /
rnam rig don go dgos par sbyar / /
smyo 'khrugs tshor gzir glen lkugs la / /
na smad dgag bya ma rdzogs phyir / /
mthar thug don go dgos pa ni / /
pham rdzun 'khrig tshig bsnyen bkur bsngags / /
gzhi med pa dang bag tsam dang / /
shes bzhin sogs bcu'i 'don ma gtogs / /
'phya bsgo ma bskos nyi nub zas / /
spangs stobs zan gcod 'dun pa bsgyur / /
'gyod bskyed dngangs byed lhag mas bskur / /
bslab pa spong dang nyan rna byed / /
ma gus da gdod nyi shu dgu / /
rin 'phreng 'don dang phyis gnon dang / /
spangs bsnyil bsnan te sum cu gsum / /
'dul 'dzin 'di las ma gus bsal| /
nyal shom khyim du 'greng ba bsnan / /
'di yul tha snyad lnga ldan dgos / /
brjod don ma go na smad 'gyur / /
sbyor ba'i yan lag bstan par gnyis / /
sbyor ba 'jug pa'i yul dngos ni / /
smra bo'i don go yan lag dang / /
smra mi shes pa'i min no zhes / /
smra bo nyid la zhes pas bstan / /
smra bo'i don gor ma zad kyi / /
smra mi shes pa'i don go yang / /
gsod rku lnga yi yan lag ces / /
gsod dang rang don rku bas bstan / /
mdo 'dis pho nyar dwogs pa bcad / /
zhar byung sdom pa len pa la / /
snga mar ma zad phyi ma yang / /
sdom pa skye ba'i yan lag tu / /
yang dag len par byed pas bstan / /
smra shes pa yi don go ba / /
ltung ba mthol yul yan lag phyir / /
smra mi shes shing don mi gor / /
ltung ba ma brjod bcabs pa'i nyes / /
med ces de ni snod kyis bstan / /
sbyor ba'i yan lag dngos la gnyis| /
ngag gi rig byed dgos pa ni / /
bsgo ba la sogs nyer drug dang / /
dngangs byed nyan rna ma gtogs pa / /
mthar thug don go nyer bdun dang / /
srog gcod bzhi dang rku ma gtogs / /
bcol yang rdzogs pa nyer bdun te / /
ltung ba brgyad cu de dag la / /
rang gi ngag gis bdag dang 'brel /
! /
gsal bor ma nor mngon sum du / /
smra ba lnga 'am drug ldan sbyar / /
smrar bcug sbring yig lag brda dang| /
snyad 'dogs nor dang gzhogs smos sel / /
gcig dang du ma ma tshang la / /
na smad ches na smad gyur pa / /
dgag bya ma rdzogs ches ma rdzogs / /
bsgo ba la sogs nyer drug ni / /
dbyen byed la soD @# / /
bsgo gyur bzhi / /
'khrur 'jug sogs drug rmel 'jug dang / /
mngon mtshan nyo tshong lhung bzed 'tshol / /
ras chen bsngos bsgyur 'don pa dang / /
gos ster dang ni 'dug gnas za| /
phye dang gsod gcer sdig lta smra / /
ma lon khyim dang bslab pa dral / /
sbyor ba rang byas dgos pa dang / /
bcol yang rdzogs gnyis dang po la / /
rang lus kho na'i byed can ni / /
mi tshangs spyod dang 'byin reg dang / /
'bral ba mtho gang bal khur dgon / /
khri gding 'byung dang gos byed dang / /
don mthun gru dang dben pa gnyis / /
sbyor 'jug yang yang 'dug gnas spang / /
'dus za dus min gsog 'jog mid / /
nyal shom 'dug 'greng dmag nang gnas / /
rdeg gzas nub lhag ma bsgyur khrus / /
sor mo lhan cig gdeng med spyod / /
bud med rkun 'gro mgron gnyer dang| /
nyan rna chang 'thung mi smra 'gro / /
grong 'gro grong rgyu pho brang 'jug /
gral rim zhe bzhi 'dul 'dzin gsungs / /
rin phreng gding ba gral rim bsal / /
'chang gnyis 'jog gnyis gcer bu dang / /
dmag lta ltung 'chab bdun bsnan snyam / /
rang dag kho na'i byed can ni / /
mthar thug don go nyer dgu las / /
dngangs byed nyan rnam gus bsal / /
lhag ma nyi shu rtsa drug steng /
bsgo gyur bzhi dang 'khru ba nas / /
so so'i bar drug rmel ba dang / /
mngon mtshan nyo tshong lhung bzed 'tshol / /
ras chen 'tshol dang sdig lta 'don / /
ma yon zhe bzhir rin phreng gsungs / /
'dul 'dzin mngon mtshan nyo tshong dor / /
lus ngag gang rung byed pa can / /
bskur dang brtad pa bsngos bsgyur dang / /
phyis gnon gos ster bshams dkrugs dang / /
spangs bsnyil ma gus rin phreng bsnan / /
mtsho TIka byin 'phrog las mi gsal / /
'dul 'dzin bsngos bsgyur gos sbyin dang / /
ma gus dor nas dmag lta bsnan / /
dmag ltar ngag gis bskyed tshul dpyad / /
lus ngag gnyis dgos rin phreng las / /
do gsum bsod slong zas len gsum / /
'dul 'dzin sor bshags tha gnyis bsnan / /
rang gis bskos pa nyid kyi skabs / /
bcol yang rdzogs pa so gnyis la / /
rang gis bskos pas byed bcug spyar| /
rku gsod ma gtogs nyer bdun la / /
mngon sum bskos pas byed bcug sbyar / /
lkog tu byed bcug na smad de / /
mngon par zhen pa mi rdzogs phyir / /
rku gsod ma gtogs nyer bdun las| /
rin po che la reg pa gnyis / /
sa bon skye 'jig me chu rko / /
mngon sum nyid du byas pa dgos / /
lkog tu mngon zhen mi rdzogs phyir / /
lhag ma bcol rdzogs nyer gcig ni / /
lkog tu byas kyang @# / /
rdzogs par gsungs / /
bcol yang rdzogs pa so gnyis ni / /
ma byin len dang srog gcod bzhi / /
smyan dang khang pa khang chen dang / /
srin bal 'ba' zhig cha gnyis dang / /
lo drug gser dngul tha ga gnyis / /
byin 'phrog sa bon skrod pa dang / /
rim gnyis me reg chen reg /
rtse dang dangs byed sbed dang rko / /
khab ral la sogs tha ma bdun / /
rku gsod don go tsam gyis bskyed / /
gzhan la tha snyad lnga ldan dgos / /
de las rin phreng rku gsod smyan / /
drug bkol lhag ma nyer drug la / /
rang gi mngon sum byed bcug dgos / /
lkog byas min gsungs 'on kyang ni / /
khri gding gnyis kyi gding ba dang / /
sor bshags tha gsum zas len rnams / /
gzhan la bcol yang 'grub par gsungs / / / /
!
