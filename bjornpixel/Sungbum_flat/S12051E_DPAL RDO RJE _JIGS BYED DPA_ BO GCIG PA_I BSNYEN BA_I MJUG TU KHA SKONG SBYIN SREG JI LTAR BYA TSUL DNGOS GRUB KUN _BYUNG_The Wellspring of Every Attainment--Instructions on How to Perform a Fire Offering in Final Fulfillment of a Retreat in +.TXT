nga ? @# / /
dpal rdo rje 'jigs byed dpa' bo gcig pa'i bsnyen ba'i mjug tu kha skong sbyin sreg ji ltar bya tshul dngos grub kun 'byung zhes bya ba bzhugs so / /
@## / /
na mo gu ru badzra b+hi ra wa ya /
'dir bcom ldan 'das dpal rdo rje 'jigs byed dpa' bo gcig pa'i bsnyen pa'i mjug tu kha skong gi sbyin sreg ji ltar bya ba'i tshul go bde bar brjod par bya'o / /
de la kha skong gi dgos pa /
byed ba'i gnas dang dus /
byed pa po'i gang zag /
cho ga'i rim pa ste bzhi las /
dang po dgos pa ni /
yi dam gyi lha mnyes shing dngos grub stsol ba dang /
sngags ma ngag ba dang cho ga lhag chad sogs kyi nyes pa 'dag ba dang /
nang gdon sdig sgrib zhi bar 'gyur ba sogs kyi phan yon 'byung ngo / /
gnyis pa la gnas ni /
mtshams byas pa'i gur de nyid dam de'i shar phyogs sogs gang 'os pa'i gnas su bya /
dus ni bsnyen pa rdzogs ma thag tu mtshams mgrol bar bya ba'am /
mtshams grol rjes re zhig lon @## / /
nas byed na slar bsnyen pa kha gso zhag gsum tsam byas pa'i mjug tu bya zhing /
yar ngo'i tshes gcig gam gza' skar bzang ba'i nyin gyi srod kyi dus sam ma nus na dus gang yang rung ba la bya'o / /
gsum pa byed pa po ni /
bsnyen pa rgyas bsdus gang rung rdzogs pa'i gang zag gis bya la /
bsnyen pa ma song bar kha skong byar mi rung zhing /
kha skod ma byas par gzhan gyi rim gror sbyin sreg zer rab gnas sogs byed du mi rung ngo / /
bzhi pa cho ga'i rim pa la /
thab dang /
rdzas dang /
ji ltar bya ba'i cho ga dngos dang gsum /
dang bo la /
sa chog ni /
thab gang du bya ba'i sa phyogs su rang gi mdun du mchod gtor bsham /
sangs rgyas chos tshogs ma lan gsum /
rang nyid skad cig gis dbal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
a mr-i tas bsad sbyangs /
stong pa'i dang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod rdzas rnams dwangs shing thogs ba med pa nam mkha' dang mnyam bar gyur /
oM ar+g+haM AH. hUM nas /
oM shap+ta AH. hUM gis mchod ba byin gyis rlabs /
sngar bzhin bsang sbyangs /
stong ba'i ngang las oM las rin po che'i snod yangs shing rgya cha ba'i nang du oM 'od du zhu ba las byung ba'i gtor ma dwangs shing thogs pa med pa bdud rtsi'i rgya mtsho chen por gyur /
oM AH. hUM lan gsum gyis gtor ma byin phyir brlab /
rang gi thugs kha'i hUM las 'od zer 'phros /
sa bdag gnas bdag zhing skyod klu la sogs pa 'khor dang bcas pa spyan drangs te mdun du bzhugs bar gyur /
oM b+hu mi pa ti sa pA ri wa ra oM a ka ro mu khaM sarba d+harma Ni a dyA nud paN na twad oM AH. hUM phaT swA hA /
lan gsum gyis gtor ma bsngo /
oM b+hu mi ba ti sa pA ri wa ra ar+g+haM pra tIts+tsha hUM swAhA nas shap+ta'i bar gyis mchod /
gang dag 'dir gnas lha dang klu / /
gnod sbyin srin po'am ni gzhan / /
de dag rnams las 'di ni / /
bdag zhu khyed kyis bstsal du gsol / /
zhes lan gsum gyis gsol ba btab bas /
rig pa 'dzin pa ci bder kyis @# / /
shig ces gnang ba byin te rang gnas su gshegs bar gyur par bsam las bslang /
de nas lag pa g.yas rdo rje dang bcas pa sa la bzhag ste /
oM AH. hUM /
oM ha na ha na kro d+ha hUM phaT /
rdo rje khro bos bgegs rnams bcom zhing rdo rje gsum gyis sa'i nyes skyon thams cad sbyang bar gyur ces dang /
hrIH. Sh+T+rIH. brgya rtsa brgyad bzlas te kun rdzob kyi sbyang ba dang /
sa la sogs pa'i chos thams cad rang bzhin gyis rnam par dag pa'i stong pa nyid du gyur ces don dam ba'i sbyang ba bya'o / /
de nas thab bca' ba la /
rdo shing sol ba phub ma sogs ma 'dres shing kha dog nag po sogs ma yin pa'i sa gtsang ma la stegs bu gru bzhi brgyar khru do tsam dang /
dpangs su sor bzhi lhag tsam byas te kha dog dkar por bsgyur /
bdud rtsi ril bu'i khu ba'am byin gyis brlabs ba'i nang mchod bsres ba'i dri dkar pos byugs /
'og tu nang mchod bsres zhes ba thams cad la rnyed na bdud rtsi ril bu'i khu ba btab na legs /
de nas stegs bu de'i dbus btsal la g.yas bskor gyis tshangs thig dang zur thig gdab /
dbus nas mtho gang gis bskor ba thab /
de la sor bzhi bsnan nas bskor ba mu ran /
yang sor bzhi bsnan nas bskor ba kha khyer te zlum thig gsum mo / /
phyogs bzhi'i kha khyer gyi thig dang tshangs thig bsnol mtshams nas phyir sor gnyis re dor bar mtshan ma bya /
dbus nas mtshan ma de'i bar gyi tshad dang ldan pa'i bskor shing gis mtshan ma de dag gi steng nas zur bzhir bya rjes bya /
bya rjes kyi bsnol mtshams nas thig gru bzhir btab pas stegs bu'i thig 'byung ngo / /
thab kyi dbus su sor bzhis bskor ba padma'i lte ba /
de nas sor brgyad la 'dab ma brgyad bya /
padma'i lte bar rdo rje sor brgyad pa rang kha gang du bltas pa'i phyogs su rtse mo bstan pa bya /
kha khyer la rdo rje'i phreng ba dang /
stegs bu'i zur bzhir zla phyed rdo rje bya'o / /
de dag gi kha dog ni /
thab byin po dang /
dbus kyi rdo rje dang padma rnams kha dog dkar po bya /
kha khyer gyi rdor phreng dang zla phyed rdo rje rnams mdzes tshon du bya /
de rnams ni rdul tshon dang me tog bkram ste 'bri ba dang chu tshon gyis 'bri ba dang 'jim pa sogs las bzo ba gang byas kyang rung ngo / /
thab kyi stegs bu'i phyi rol mtho gang tsam 'khor bar ba byung lngas byugs la /
nang mchod bsres pa'i dri dkar pos kyang byugs nas me tog dkar po gtor te dgram mo / /
me yol ni /
thab dang rang gi bar du so phag sogs kyis brtsig pa'am cog rtse lta bu bzhag pa'i thab la bstan pa'i ngos su baM yig dkar bo 'bri bar bya'o / /
gnyis ba rdzas kyi rnam bzhag la /
yam shing ni /
gas pa dang rnying ba dang kyog bo dang rul ba dang gas pa dang shun ba chag pa dang dri ngan ba dang @# / /
tsher ma can sogs kyi skyon med pa'i shing bzang po gang yang rung ba'i rtse mo'i phyogs las blangs pa /
srid du sor bcu gnyis /
sboms su mthe'u chung gi tshad /
rlan dang bcas pa /
rtse gnyis mnyam por bcad pa'i rtse mo gnyis sbrang rtsi dang 'o ma dang mar du bsnyug ba /
nad mchod bsres pa'i dri bzang gi chus bran pa bya /
grub na ston mjug lta bu lo ma rnying pa'i dus su ma blangs par lo ma gsar du rgyas pa'i dus su blangs na legs /
mar ni /
phyugs kyi 'o ma sogs dkar bo'i rigs las byung ba'i mar khu'o / /
dur ba dang ku sha gnyis ni dbyar dus kyi sngo ljang /
rtsa rtse ma nyams pa byung na legs shing /
dur ba ni'o mas sbags pa bya la /
ku sha ni mar dang 'o mas sbags pa bya'o / /
til naM nag po'o / /
'bras ni ma grugs pa'o / /
ma grugs pa btu dka' na shun ba can gyis rung ngo / /
yungs dkar dang so ba nas gro rnams spyi 'gro ltar dang /
sran ma ni dkar zlum gyis bya /
'bru 'di rnams dri bzang gi chus sbang la mar gyis sbags pa'o / /
zho zan ni mar dang zhos sbrus pa'i zan ril lam /
'bras rlangs btsos byas par zhos sbags par bya /
zas mchog ni /
'bras rlangs btsos byas pa zho dang bsres nas mngar gsum gyis sbags ba bya'o / /
zho ban dang byas mchog gnyis so sor sbyar nas bsham pa'i tshe snod gcig tu bsham mo / /
rdzas khyad bar ba ni /
'bru mar gyis byugs pa'i ku sha /
nas /
til nag /
'o ma /
'bras rlangs bcos byas par mar dang kar btab pa'i 'bras zan /
dur ba /
tsan dan /
pri yang ku /
thang chu /
dri zhim po'i me tog /
chus spang nas brdos pa'i 'bras yos rnams sbrang rtsi dang 'o ma dang mar du bsnyug pa /
nang mchod bsres pa'i dri bzang gi chus bran pa'o / /
chu bzhi'i rdzas ni /
nas dang /
me tog dkar po /
ku sha gtubs pa /
til nag /
'bras yos /
dri bzad dkar po /
'o ma dang bsres pa'i chu ste mchod yon gyi rdzas bdun zhes grags pa dang nang mchod bsres pa'o / /
mchod pa'i rdzas la /
me tog ni /
me tog dkar po dngos sam 'bru dkar gyi rigs /
bdug spos ni tsan dan dkar po dang a ka ru sogs /
mar me ni mar dkar bzhus ba dang sdong bu dkar bos byas pa /
dri chab ni dri bzang dkar po'i phye ma btab pa'i chu /
zhal zas ni 'o mas sbrus pa'i zan las bya ba'am phye mar ram shing tog gi rigs las bya /
gos zung ni gos sam dar dkar gang rigs lha gnyis la gnyis re ste bzhi /
so rtsi ni rdo rje dang go yu go la'i phye ma sbyar ba'i mar dkar las dbyibs blum po la dbus su ba'i nu ma lta bu yod pa bya /
de yang go yu ni rgya nag gi skad du pId @# / /
la'ang zer ba dang /
go la ni kwu dzar zer ba cig la byed par snang ngo / /
gtor ma ni mar sogs las dkar po zlum po bya ba'am phye mar dang sher tog lta bus kyang rung ngo / /
yo byad gzhan las /
bung shing ni yam shing dang rgyu 'dra ba'i shing skam po'am /
'brog dgon pa'i ba lang gi lci ba skam po srog chags med pas kyang rung /
rlung yab ni ras dkar sogs las byas pa /
dpal 'bar ni rgyu yam shing dang 'dra ba'i shing skam bo la ras bal lam ras dkar gyis dkris nas mar du bcug pa /
thab kyi kha khyer la 'grem rgyu'i ku sha sngo ljang ring thung 'tsham pa brgyad /
thab la g.yogs rgyu'i ku sha dbus sdom la rtsa rtse phra ba gcig sta gon bya zhing /
yang na ku sha che ba 'di chu tshan gyis sbang la /
yal ga rnams bgrang par byas pa'i gyis mtshams rnams su lcags tshan mos mnan na ba lang gi rnab dang dbyibs 'dra bar 'gyur bas de ltar byas kyang rung /
sgrub pa po'i gdan dang chu bzhi dang dgang blugs kyi stegs rnams thab khung dang 'dra bar gsungs pas /
kha dog dkar po dbyibs blum po la mtho gang gis bskor pa'i mu khyud kyi nang du pad dkar 'dab brgyad kyi lte bar rdo rje dkar po sor brgyad pa re bya ba'am /
de ma nus na bad dkar 'dab brgyad re re dang /
rdzas rnams kyi snod dkar bo'am ma 'byor na gas chag sogs kyi skyon med cing gtsang zhing mdzes pa'i snod rnams dang /
bsang chu'i bum pa ku sha dri bzang gi chu dang bcas pa dang /
chu bzhi'i snod dang /
bsang gtor gyi 'thor yab dang /
'thor 'bru /
gtsug tor dbu rgyan stong g.yogs smad g.yogs sogs dang /
cog tse dang /
rdzas stegs la g.yogs rgyu'i ras dkar sogs dang rol mo sogs gang dgos rnams 'tshogs par bya'o / /
de dag bsham tshul ni /
sgrub pa po'i g.yas phyogs su ras dkar sogs kyis g.yogs pa'i stegs kyi khar /
'das lha la 'bul rgyu'i yam shing rtse phyir bstan pa'am 'jog ma bden gyen du bstan nas bsham /
de nas go rim bzhin /
til /
dur ba /
'bras /
zho zan /
ku sha /
yungs dkar /
so ba /
nas /
sran ma /
gro dang /
rdzas khyad par ba rnams bsham /
rdzas khyad par ba ni so sor bshams nas so sor phul na'ang rung mod kyang gcig tu bsres nas phul ba bde bas de ltar bya /
de'i nang du me lha'i yam shing nas rdzas khyad par pa'i bar bsham /
lha gnyis kyi bsreg rdzas so sor bsham pa'i snod ma 'byor na gcig tu bsham pas kyang rung /
de'i nang ngos su 'das lha'i nyer spyod gos zung so rtsi gtor ma rnams dang /
de'i nang ngam mthar me lha'i nyer spyod so rtsi gos zung gtor ma rnams bsham /
sgrub pa po'i @# / /
g.yon du'am gzhan la 'bul du bcug na de'i mdun du chu bzhi'i stegs dngos sam med na cog tse'i khar padma 'dab brgyad kyi steng du g.yon ngos nas mgo brtsams te /
snod dang po la bsang gtor dang zhal bsil /
gnyis pa la mchod yon /
gsum pa la zhabs bsil bsham /
de gsum so so'i mdun du bzad zhal gyi snod re re dang /
de dag dang nye bar bsang gtor 'bul rgyu'i ku sha /
snon rgyu'i rdzas dang chu rnams bsham /
mar khu ni sgrub pa po'i mdun gyi g.yas phyogs te mchod g.yog pa dang nye ring ran pa'i sar stegs kyi steng du bsham /
dgang blug ni bus mo g.yas pa'i nye logs su stegs dngos sam padma 'dab brgyad kyi steng du bzhab / /
nad mchod dang bsang chu ni cho ga'i mgor bsang rgyu'i bya ba mang bas mdun du bzhag la /
de dag rdzogs nas rdzas 'bul ba'i skabs su g.yas g.yon gang bder 'jog /
dpal 'bar rlung yab ku sha dang mar khu bcu ba'i gzar bu dang bung shing sogs ni mchod g.yog pa dang nye ba gang 'os su bzhag par bya'o / /
thab kyi zlum thig gi steng nas bud shing mtho gang las cung zad dma' ba tsam du zlum por brtsig la /
de'i nang du yang bud shing bsgrengs te bsgrigs pa'i shar lho'i mtshams su thog mar me sbor sla ba'i rtswa shing lta bus me tshang bca' /
bud shing 'di rnams la nang mchod bsres pa'i ri dkar bos byugs la /
kha dog kyang dkar bor bsgyur na'ang legs /
dge slong gi sdom ldan gyis rgyan dang glu gar rol mo byed pa dang me la reg pa dang sa bon 'joms pa dang de dag byed du gzhug pa rnams ni bkag pa'i bya ba yin pas spyir btang du byed du mi rung yang dgos pa chen po yong tshe gnang ba yin pas de dag dran par byas la /
ston pa'i sku 'dra yod dam /
med na yid kyis bsam nas /
sbyin sreg gi mchod pas chad lhag sogs kyi nyes ltung sdig sgrib sbyang ba dang yi dam gyi lha nye bar byed pa sogs kyi ched du cho ga 'di la 'jug pa yin bas gnang ba bstsal du gsol snyam pa'i bsam pas 'dul ba'i phyag len ltar dus dran bya /
dge slong ma yin ba'i lag len shes pa cig la bcol nas 'bru rnams la rung ba byed du gzhug /
de yang spos me lta bus snod du bzhag ba'i 'bru'i phyogs bzhi nas reg par byed pa yin no / /
de la mes reg par gyis zhes brjod na sa bon bcom du gzhug pa'i nyes pa 'byung la /
rung ba gyis zhes brjod na nyes pa med pas lag len shes mkhan la bcol dgos so / /
gsum ba cho ga dngos la rten gyi mdun du yi dam phyogs skyong las gshin rnams kyi mchod pa dang gtor ma /
rang gi mdun du rdor dril Ta ma ru nang mchod dang /
de'i rgyab tu bdag bskyed kyi mchod pa /
stegs gzhan cig @# / /
gi khar sngon 'gro'i mchod gtor rnams bsham /
rang nyid thab khung dang 'dra ba'i gdan nam pad dkar 'dab brgyad bkod pa ha cang mthon bo ma yin pa 'jam zhing bde ba'i stan rgyab cung zad mtho ba la /
byin ba g.yas par byin ba g.yon pa bzhag ste bus mo gnyis smad ba padma'i 'dug stangs kyis kha shar du phyogs pa'am phyogs par mos te 'dug la /
sgrub grogs rnams g.yas g.yon ci rigs par 'khod nas /
skyabs 'gro sems bskyed /
bla brgyud gsol 'debs nas bzung ste bdag bskyed rgyas par bsgom /
de yang gzhan rnams rje lcang skya rin bo ches mdzad pa'i 'jigs byed dpa' bo gcig pa'i sgrub thabs ji lta ba bzhin la /
lha mdog bsgyur na /
rang nyid 'bras bu rdo rje 'dzin ba dpal rdo rje 'jigs byed chen bo sku mdog dkar po zhal dgu phyag so bzhi zhes dang /
rtsa zhal dkar po ma he'i gdong can zhes dang /
rtsa zhal gyi dbul mi bskyod pas rgyas btab /
dbang gi lha rnams rang nyid la thim zhing /
sku las 'od zer dkar po'i tshogs 'phro bar gyur ces brjod la /
lha mdog mi bsgyur na /
sku mdog mthing nag ces dang /
rtsa zhal nag po zhes chog bzhin bton nas /
sku las 'od zer dkar bo'i tshogs 'phro bar bsam bas chog /
gtod mgron rgyas bsdus ci rigs bskyed cing gtor ma bul nas gshegs gsol mi byed bar 'jog pa'i phyag len yod pas las gshin gyi gtor ma phul ba'i mjug thog tu /
rang gtso bo las mar me gcig las gnyis chad kyi tshul du dpal rdo rje 'jigs byed zhal gcig phyag gnyis pa'i rnam par phye nas dkyil 'khor gyi shar sgo'i thad kyi phyi rol du gnas par bsam la /
rnam dag bsam pas tshul 'dir 'bad pa las / /
zhes sogs kyi smon lam btab ste thun mtshams bya'o / /
! / /
de nas sbyin sreg dngos la rdzas dang thab sogs thams cad la dri zhim po'i sbos kyis bdug /
bdud rtsi ril bu'i khu ba'am nang mchod kyis bran /
sgrub ba po rang nyid khrus byas /
padma'i 'dug stangs kyis 'khor de /
spyi mgrin snying ka dang lag pa rnams su dri zhim pos byug /
stod g.yogs smad g.yogs dkar po gron /
thor tshugs dang mi bskyod pa gtso bor byas pa'i dbu rgyan dang ngar dbyangs kyis brgyan bar bya /
de yang dbu rgyan la dbus su mi bskyod pa /
de'i g.yas su s+r+nam snang /
de'i g.yas su 'od dpag med dang /
mi bskyod pa'i g.yon du rin 'byung /
de'i g.yon du don grub rnams sku mdog sogs spyi 'gro ltar ram /
'jigs byed kyi dbang chog nas 'byung ba ltar bya /
de nas bdag gis mar gyur sems can thams cad sdig sgrib sdug bsngal thams cad dang bral zhing bde ba thams cad dang ldan pa'i sangs rgyas kyis la 'god par bya /
de'i ched du rang gi sdig sgrib bag chags dang @# / /
bcas pa spyi dang /
khyad par du bsnyen sgrub kyi skabs su sngags ma dag par bzlas pa dang cho ga ltag chad du gyur ba dang dmigs pa g.yel ba dang mchod gtor ma tshang ba sogs kyi nyes ltung ji snyed byung ba thams cad sbyang ba dang /
dam tshig nyams chags skong ba dang /
yi dam gyi lha mnyes par bya ba'i thabs chen po 'di la 'jug bar bya'o snyam pa'i bsam pa legs bar bskyed cing /
rang dang rdzas dang thab la sogs pa thams cad me long nang gi gzugs brnyan ltar rten 'brel tshogs pa'i stobs kyis snang zhing /
rang rang gi bya ba byed nus mod kyang /
dang bzhin btsal ba'i rigs bas so so'i gnas lugs dbyad pa'i tshe rnyed rgyu cung zad kyang med pa'i stong pa nyid do snyam du bsam ba dang /
rang nyid rdo rje 'jigs byed du gyur pa'i thugs rgyud kyi bde stong dbyer med kyi ye shes de nyid thab dang rdzas sogs kyi rnam par shar pa yin no snyam du bsam pa rnams legs par gsal gdab par bya'o / /
mdor na 'di thams cad ni don dam par rang bzhin med cing kun rdzob tu rdo rje 'jigs byed kyi ye shes kyi rang bzhin no snyam du bsam la /
ye shes kyi rang bzhin gyi thab tu ye shes kyi rang bzhin gyi me sbar nas ye shes kyi rang bzhin gyi rdzas bsregs bas yi dam gyi lha ma nyes shing rang gzhan gyi don rgya chen po sgrub ba'i thabs mkhas chen bo 'di la 'jug par bya'o snyam pa'o / /
de nas bsad chu bsgrub pa ni /
bu mnad gi sha zla blangs he bzhag la /
rang gi thugs ka'i hUM las 'od zer 'phros pas phyogs bcu'i sangs rgyas thams cad kyi byin rlabs dang nus mthu thams cad bkug nas bsad chu la thim bar gyur par bsam la /
hrIH. Sh+T+rIH. brgya rtsa sogs bzlas te bsad chu bsgrub /
chu bzhi la spos zhim pos bdug ste /
oM hrIH. Sh+T+rIH. wi kr-i tA na na hUM phaT swAhA /
zhes lan bdun sogs bzlas te chu bzhi bsgrub /
nang mchod sngar byin rlabs byas pa med dam gso dgos na 'dir brlab /
de nas smra ba gzhan bcad de /
rdo rje ni thabs dang dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no snyam du mos la /
oM sarba ta thA ga ta si da d+hi badzra sa ma ya tiShTHa a Sha stwaM d+ha ra yA mi hi hi hi hi hi hUM hUM hUM phaT swAhA /
ces brjod cing g.yas pa'i mthe bod dang ming med kyis rdo rje thugs kar bzung /
sngags 'di la gsang 'dus kyi cho ga sogs las /
d+ha ra yA mi zhes pa'i mjug tu badzra satwa zhes pa yod kyang 'dir shel dkar me long sogs nas 'byung ba ltar bris /
oM badzra gaN+Ta hUM /
zhes brjod cing g.yon pa'i mthe bod dang ming med kyis dril bu dku g.yon par kha gyen la bstan te bzung /
rdo rje sems dpa' la sogs pa rnams mnyes par bya'o snyam du bsam la /
hUM sems can rmongs dang 'dabral? ba yi / /
rdo rje gsor ba mdzes pa @# / /
yis / /
rnam thar chos kyi bya ba ste / /
spro dang bcas pas rdo rje bzung / /
hUM hUM hUM ho ho ho zhes brjod cing rdo rje gsod /
de nas rdo rje g.yas kyi dkur bzung ba'am /
gson zhing /
oM badzra d+harma ra Ni ta bra ra Ni ta saM brar Ni ta sarba bud d+hA k+She tra pra tsa li ni bradz+nyA pA ra mi ta nA da swa b+ha lpe? badzra sa twa hraM da ya san+to Sha ni hUM hUM hUM ho ho ho swAhA /
zhes brjod cing dril bu'i dbus kyi phyogs brgyad du lce bskyod pas dkrol bar bya zhing /
sbyin sreg ma tshar gyi bar lag ba rdor dril dang ma bral bar bya /
g.yas ku shas bsad chu blangs nas /
thab rdzas dgang blugs rang dang bcas thams cad la dmigs te /
las sngags brjod cing g.yas snga bsdor te bsad gtor lan gsum dang /
de bzhin du g.yon pa'i mtheb srin gyis nang mchod blangs nas bsad gtor lan gsum bya'o / /
de nas me lha'i mchod rdzas rnams la nang mchod gtor te /
hrIH. Sh+T+rIH. sa bsad sbyangs /
stod ba'i dang las AH. las byung pa'i thod ba yangs shing rgya che ba rnams kyi nang du hUM hUM zhu ba las byung ba'i bsang gtor zhal bsil mchod yon zhabs bsil sogs kyis byin gyis brlab /
rdo rje khu tshur kha sbyar ba'i gung mo gnyis bsgrad nas rtse sprad ba'i phyag rgya rdzas la reg par mos la /
oM swAhA /
rdzas rnams bkrus par gyur /
oM AH. swAhA /
yam shing rnams kyi sogs dang /
oM shriM swAhA /
zhu na mar nams kyi dang /
oM dzriM swAhA /
'bru rnams kyi dang /
oM ku ru ku ru swAhA /
de dag las gzhan pa'i rdzas rnams kyi mtshan nyid dang mi ldan pa'i nyes skyon thams cad byang zhing dag nas nang gi bdud rtsi lnga'i ngo bor gyur par bsam /
bsdu na sngags rnams brjod pa'i mjug tu /
rdzas rnams kyi mtshan nyid dang mi ldan pa'i zhes sogs brjod kyang rung /
de nas 'o ma can gyi shing gi me dang gtsub shing las byung ba'i me dang dgon ba'i me dang sbyin sreg gi me dang me tha mal ba gad bar rung ba cig snod du bzhag la /
oM AH. hUM lan gsum brjod /
me des mar me cig sbar /
mar me des dpal 'bar sbor ba dang mnyam du hrIH. Sh+T+rIH. brjod /
de nas dpal 'bar de lag pa g.yon bas bzung la /
g.yas bas bsang chu blangs nas /
hrIH. Sh+T+rIH. bzla zhing dbal 'bar gyi me la g.yas bskor du lan gsum bsad /
de nas dbal 'bar g.yas su bzung la /
g.yon pa'i mtheb srin gyis nang mchod blangs nas hrIH. Sh+T+rIH. bzla zhing g.yas bskor du lan gsum bsad /
dbal 'bar gyi me de thab tu bsgrigs ba'i bud shing gi shar lho'i mtshams su bzhag pa'i me tshad du gtsang zhing skam pa'i rtswa'i chun po dang bcas bcug la /
oM dzwa la dzwa la hUM zhes brjod /
de rjes rlung yab bzung la /
hUM ring bo brjod de me la lan 'ga' g.yob /
hrIH. Sh+T+rIH. lan bdun bzlas te mar khu blug gzer bdun gyis me rab tu sbar /
me yol gyi baM yig dkar po yongs su gyur ba las gangs ri dkar bo shin tu bsil ba'i reg @# / /
bya dang ldan bar bsam /
de nas ku sha rnams lag tu bzung la /
oM badzra satwa a /
zhes pa lan bdun dang /
oM ku sha 'di ni gtsang zhing dge /
tshangs pa lha rnams dag byed yin /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod /
brel dus tshigs bcad 'di ma brjod kyang rung /
sngags snga ma lan lnga brjod cing ku sha dgram /
de yang ku sha gnyis gnyis gshibs ba rang gi g.yon ngos nas /
thab kyi kha khyer la rang kha gang du bltas pa'i phyogs la shar du byas pa'i lugs kyis rtse me gar dang /
de nas g.yas bskor gyis snga ma'i rtse mos phyi ma'i rtsa ba non bad bkram rjes /
thab khud du ku sha thung brtsa rtse phra la dbus sbom ba rtse shar du bstan nas g.yogs la /
thal mo sbyar nas /
bcom ldan 'das rdo rje sems dpa' /
bgegs thams cad zhi ba dang bkra shis par mdzad du gsol / /
zhes brjod /
de nas 'jig rten pa'i me lha mchod pa la /
thab la bsang chu gtor te /
hrIH. Sh+T+rIH. sa bsang sbyangs /
stong pa'i ngang las sna tshogs padma dang zla ba'i steng du saM dang rdo rje las rdo rje 'dzin pa dkar po dkar mthing dmar ba'i zhal gsum phyag drug gi dad po gnyis kyis rang 'dra'i yum la 'khyung pa /
g.yas 'og ma gnyis kyis rdo rje dang ral gri /
g.yon 'og ma gnyis kyis rin po che dang padma 'dzin pa /
zhu ba las byung ba'i ye shes kyi thab kha dog dkar zhing dbyibs zlum pa /
mu ran kha khyer dang bcas pa /
kha khyer la rdo rje'i 'phreng bas bskor ba /
grwa bzhir zla phyed rdo rjes mtshan pa /
dwangs shing thogs pa med par gyur /
de'i nang du raM las skyes pa'i me gru gsum gyi dbus su sna tshogs padma'i lte bar raM las bgrang 'phreng /
de yongs su gyur pa las me lha sku mdog dkar po dkar nag dmar ba'i zhal gsum phyag drug pa /
gnyug mar gnas pa'i rig ma dang gnyis su med pa'i sku /
phyag g.yas kyi dang po na bgrang 'phreng /
gnyis pas mi 'jigs pa sbyin pa /
gsum pa na gri gug /
g.yon gyi dang po na dbyug gu rtse gsum ba /
gnyis ba na sbyi blub / /
gsum pa na thod pa bsnams pa /
g.yon brkyang ba'i stabs kyis bzhugs pa /
khro bo'i rgyan rnams kyis brgyan pa'i thugs kar me gru gsum pa raM gyis mtshan ba /
dam tshig pa'i thugs kha'i sa bon gyi 'od zer las spros pa'i khro bo 'dod rgyal gyis /
shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs bar bsam la /
g.yas mi 'jigs pa'i phyag rgya'i mthe bod srin lag gi rtsa bar bzhag la /
mthe bod nyid g.yab pa'i phyag rgya byas te /
oM tshur byon tshur byon @# / /
'byung po che / /
lha yi drang srong bram ze mchog /
sreg blug zhal zas bzhes slad du / /
'dir ni yang dag bsnyen par mdzod / /
oM Tak+ki hUM dzaH. zhes pas spyan drangs la /
thab kyi kha khyer gyi ku sha'i gdan la bzhugs par bsam /
las sngags brjod cing bsad chu gtor la phyi 'brang gi bgegs bskrang /
spron chu bzhi dbul zhing bsdus pa la mos na ma phul kyang rung /
'khyud pa'i tshul dang ldan pa'i rdo rje khu tshar gnyis kyis se gol tog pa dang bcas /
oM mud gar dzaH. zhes pas dam tshig pa dang nye bar bkub / /
oM dan Ta hUM gis dam tshig pa la gzhug /
oM padma baM gyis dbyer med du bcings /
oM khaT ga hoH. sa dbang du bya'o / /
de nas ku sha'i tshun pos zhal bsil gyi snod nas chu blangs te bzed zhal dang por lan gsum gtor zhing /
oM AH. hrIH. bra wa ra sad ga raM brok+Sha NaM bra tIts+tsha hUM swAhA /
zhes pas bsad gtor dbul /
brok+Sha NaM gyi tshab tu /
any+tsa ma NaM sbyar la /
snong de nyid nas g.yas khu tshur bcings ba'i mtheb mdzub kyis me tog chu dang bcas ba blangs te khu tshur kha 'og tu bstan nas ma be'u chung nas rim gyis dgrol pa'i phyag rgyas me tog bzed zhal dang por 'dor bas zhal bsil dbul /
de yang me tog gi chun po'am me tog mang po chu nang du blugs pa yod tshe me tog de blangs pas chu dang bcas pa 'gro bar 'gyur la /
gal te dngos su chu dang bcas len du rung ba'i me tog med na thog mar me tog blangs nas 'dod ba'i stangs ka byas la /
de rjes zhal bsil gyi snod kyis bzed zhal du chu ldug ba'i lag len snad zhing /
zhabs bsil la'ang 'dis 'gre /
de bzhin du ar+g+haM sbyar la /
rdo rje snyim pa kha phye ba'i phyag rgyas snod gnyis pa'i chu bzed zhal gnyis par ldug pas mchod yon dbul /
pA dyaM sbyad la /
g.yas khu tshur bcings pa'i mtheb mdzub kyis zhabs bsil gyi snod nas me tog chu bcas rlangs te lan gsum bskor nas khu tshur kha gyen du bstan ba'i mdzub mo nas rim gyis dgrol ba'i phyag rgyas bzed zhal gsum bar me tog 'dor bas zhabs bsil dbul /
de nas me lha'i sngags /
oM agna ye A di bya A di bya A bi sha A pi sha mahA shri ye ha bya ka bya bA hA nA ya /
zhes ba la /
oM badzra bu Sh+pe AH. hUM zhes sogs dang /
oM AH. hUM btags pas nyer spyod rol mo nang mchod dang bcas bas mchod /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad bsreg /
'dzin byed me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drangs srong mchog /
'byung bo yongs su bskyang ba'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs @# / /
bsreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul ba'i theg pa lcibs / /
rig sngags gsung zhing bgrang 'phreng 'dzin / /
bdud rtsi bcud ldan guN+Te bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhib brnyes kyang thugs rje che / /
de bas bstod de phyag kyang 'tshal / /
zhes dril gsil dang bcas pas bstod /
bsdu na sho lo ka dang po gcig gis cho ga /
oM badzra a na la mahA b+hu ta dzwa la dzwa la ya sarba b+hasmi ku ru sarba duSh+Tan hUM phaT tri shya dzaH. hUM baM hoH. sa ma ya stwaM sa ma ya haM zhes lan gsum gyis dam tshig bsgrags /
de nas /
me lha'i ljags rdo rje'i rnam ba can dkar po la raM yig dang /
dgang blugs kyi kha la ya yig 'od zer dang bcas pas mtshan par gyur bar bsam la /
lag pa g.yon khu tshur bcings ba'i steng nas mthe bos bkab la mdzub mo brkyangs ba gan rkyal du byas pas dgad gzar mar gyis bkang ba bzung la /
g.yas pa yang de bzhin du byas nas kha thur du bub ba g.yon pa'i mdzub mo'i thad du bzhag nas /
blug gzar mar gyis bkad ba'i mgo dgad gzar gyi khar gan rkyal du bzhag nas 'dzin pa'i gyag rgyas /
bus mo gnyis kyi nang nas byir mi 'da' bar g.yas su bskor zhing /
me lha'i zhal cung zad gdangs pa'i ljags rdo rje rtse gcig pa'i rnam pa can gyi 'od kyi sbu gus drangs te gsol bar bsam la /
oM agna ye A ri bya A di bya A bi sha A bi sha mahA shri ye ha bya ka bya bA hAnA la /
zhes ba'i me lha'i sngags la /
sdig sgrib nyes ltung thams cad shan+tiM ku ru ye swAhA /
zhes ba'i spel tshig bsdus ba sbyar nas 'bul zhing /
'bul ba'i tshe gzar bu gnyis kha sbyar nas dbul /
de ltar lan bdun nam lan gsum gyis byon skyems 'bul ba'i gzhan rnams sngar ltar la /
tha ma la bA hA nA ya'i mjug tu spel tshig rgyas pa sbyar bar bya ste /
de yang 'di ltar /
bdag gis 'khor ba thog med nas bsags pa'i / /
sdig sgrib nyes ltung spyi dang khyad par du / /
cho ga sngags kyi chang lhag la sogs pa'i / /
nyes pa thams cad shan+tiM ku ru ye swAhA /
zhes gsol ba btab bas me lha'i zhal nas khyod kyi sdig sgrib nyes ltung thams cad sbyang ba dang yi dam gyi lha mnyes bar 'gyur ba sogs kyi 'phrin las mtha' dag bdag gis sgrub par bya'o zhes gsung bar bsam /
'dir me la bgegs yod med brtag pa la /
kha dog sna tshogs pa dang 'bra mar lta bu sogs kha dog gi skyon dang /
bong bu'i sgra lta bu sogs sgra'i skyon dang /
dri ngan ba'i skyon dang /
yang yang 'dar ba dang g.yon du 'khor ba sogs dbyibs kyi skyon ci rigs 'byung na ngan @# / /
pa'i rtags dang /
kha dog dkar ser snum pa sogs dang /
dri bzang ba dang /
pi wang sogs lta bu'i sgra snyan pa dang /
g.yas su 'khyil ba dang du ba med ba sogs bzang rtags su gsungs pas /
ngan pa'i rtags med na mi dgos la /
yod na las sngags dang bsang chus bsangs te /
las sngags la /
bgegs thams cad shan+tiM ku ru ye swAhA /
zhes pa sbyar te dgang blug bdun me lha la dbul nas /
slar yang las sngags kyis /
bsang gtor byas te dgang blug bdun nam gsum mam gcig me lha'i sngags kyis dbul / /
de nas bsreg rdzas 'bul ba la grogs gcig gis grangs bzung ba dang /
skabs skabs pu bur shing snon ba dang /
me gso dgos tshe mar ldug pa dang /
me 'bud dgos tshe rlung yab g.yob ba dang /
me ha cang ches na las byed mkhan rnams tsha bas gdung ba dang gur nang du mi shod ba lta bur 'gyur ba dang /
ha cang chungs na rdzas rnams mi 'tshig par 'gyur ba sogs kyi skyon 'byung bas gang 'tsham gyis gtong ba rnams skabs bstun gyis bya dgos la /
gzhan yang me la kha'i rlung gis 'bud pa dang ha cang dkrugs shing brdal ba dang rkang 'og tu song ba sogs bud shing mi gtsang ba rnams me nang du gzhug pa lta bu rnams ni mi rung bas /
mchod g.yog pa dang de'i grogs byed mkhan ni de lta bu'i rung mi rung sogs kyi khyad par rnams rang gi blos brtags nas go nus pa'i rig pa can zhig la bcol dgos so / /
rdzas 'bul ba'i go rim ni /
yam shing mar ti la dur 'bras zan / /
ku sha yungs so nas sran gro / /
zhes pa'i sdom tshig gi go rim ltar bya ste /
de yang /
yam shing rnams byang chub kyi shing gi rang bzhin gyi bdud rtsir gyur par mos te /
yam shing gnyis gnyis sam re re g.yas mchog sbyin byas pa'i mtheb srin gyis rtse mo lha la bstan te bzung la cung zad bskor zhing /
oM agna ye A di bya x bA hA nA ya /
zhes pa'i me lha'i sngags la /
oM bo d+hi pr-ik+Sha ye /
zhes pa'i rdzas sngags dang /
spel tshig rgyas bsdus gang rung sbyar nas dbul /
de yang rgyas bar na lha'i sngags rdzas kyi sngags spel tshig gsum ka sbyar nas 'bul la /
'bring du byed na lha'i sngags la spel tshig sbyar ba dang /
bsdu na lha'i sngags rkyad bas 'bul bar bya zhing /
spel tshig re re nas sbyar ma nus na bdun bdun gyi mthar sbyar ba dang /
de yang ma grub na thog mtha' gnyis la gdags par gsungs shing /
rdzas kyi grangs kyang des gzung med pas 'byor ba dang bstun te bya /
'bul tshul ni /
mar khu dang 'bru'i rigs dang rdzas khyad par ba rnams ni blug gzar gyis 'bul ba dang /
dur ba dang ku sha gnyis gnyis yan chad yam shing ltar lag pas dbul lo / /
'bul ba'i gnas ni /
yam shing dur ba ku sha rnams ni sku las 'phros pa'i me nang du phul bar bsam /
mar ni zhal @# / /
du 'bul ba dang /
til sogs ni phyag tu 'bul ba'i dmigs pa bya'o / /
de la rdzas kyi sngags las /
yam shing gi sngags ni /
oM bo d+hi pr-ik+Sha ye swAhA /
mar khu'i sngags ni /
oM agna ye swAhA /
til gyi sngags ni /
oM sarba pA paM da ha na badzra ye swAhA /
dur ba'i sngags ni /
oM badzra a yu She swAhA /
'bras kyi sngags ni /
oM badzra pu Sh+Ta ya swAhA /
zho zan gyi sngags ni /
oM sarba saM pA de swAhA /
ku sha'i sngags ni /
oM a pra ti ha ta badzra ye swAhA /
yungs dkar gyi sngags ni /
oM sarba ar+tha sid d+ha ye swAhA /
so ba'i sngags ni /
oM badzra bi dza ya swAhA /
nas kyi sngags ni /
oM mahA bi ga ya swAhA /
sran ma'i sngags ni /
oM mahA bA la ya swAhA /
gro'i sngags ni /
oM badzra g+hasma ri swAhA /
rdzas khyad bar pa la sngags gzhan med pas me lha'i sngags nyid kyis dbul /
de ltar rdzas rnams snyan pa'i gdangs kyis thul nas /
oM AH. hrIH. sogs kyis zhal bsil dang bsang gtor 'bul lo / / / /
de nas 'jig rten las 'das pa'i me lha mchod ba la /
chu bzhi la chu dang rdzas rnams bsnan pa dang /
mchod pa'i mar me sbar nas /
hrIH. Sh+T+rIH. sa bsang sbyangs /
stong pa'i dang las AH. las byung ba'i zhes sogs kyis chu bzhi nyer spyod rol mo 'dod yon lnga rnams byin gyis brlag oM swAhA /
zhes sogs kyasu bsreg rdzas bkru sbyang bya /
de nas lha bskyed pa la gzhal yas khang skyed mi skyed gnyis las /
gzhal yas khang bcas skyed na /
me lha'i thugs kar me gru gsum 'bar ba'i dbus su gzhal yas khang gru bzhi pa sgo bzhi pa nas /
de'i g.yas g.yon du ri dwags pho mo dang bcas pa /
gzhal yas khang gi dbus su yaM las rlung gi dkyil 'khor nag la cung zad dmar ba'i mdog can gyi steng du sna tshogs padma dang zla ba dang nyi ma'i gdan /
de'i steng du hUM las rdo rje hUM gis mtshan pa yongs su gyur pa las dbal rdo rje 'jigs byed chen po sku mdog dkar po zhal dgu sogs dang /
rtsa zhal dkar po nas /
klod dkyil na bzhugs pa /
de'i mig tu sa snying gi sogs dang /
dam tshig sems dpa'i nas /
'od zer lnga 'phro ba /
'jam dpal rang bzhin ma dang hrIH. ha b+ho brjod /
rang gi thugs ka'i hUM las 'od zer 'phros /
rang bzhin gyi gnas nas bsgoms pa dang 'dra ba'i dpal rdo rje 'jigs byed dpa' bo gcig pa'i rten dang brten pa'i dkyil 'khor mdun gyi nam mkhar spyan drangs /
oM hrIH. Sh+T+rIH. lbi kr-i tA na na hUM phaT /
oM hrIH. Sh+T+rIH. haH. sogs dang /
oM mud ga ra rdzaH. nas bdag la zhes pa /
'di la zhes bsgyur cing /
dbu la mi bskyod pas @# / /
rgyas btab /
dbang gi lha rnams de nyid la thim zhing /
sku las 'od zer dkar po'i tshogs 'phro bar gyur /
ces tshig 'ga' bsgyur ba ma gtogs sgrub thabs bzhin bya /
gzhal yas khad mi skyed na /
mi lha'i thugs kar me gru gsum 'bar ba'i dbus su yaM las rlung gi dkyil 'khor nag la cung zad dmar ba'i mdog can gyi steng du sna tshogs padma dang zla ba dang nyi ma'i gdan /
de'i steng du hUM las rdo rje hUM gis mtshan pa yongs su gyur pa las dpal rdo rje 'jigs byed chen po sku mdog dkar po /
zhes pa man sngar bzhin la /
spyan 'dren skabs /
bsgoms pa dang 'dra ba'i dpal rdo rje 'jigs byed dpa' bo gcig pa'i ye shes ba mdun gyi nam mkhar spyan drangs /
zhes bsgyur ro / /
de gnyis gang byas kyang /
dag cing dri med yid 'ong ba'i / /
bsngags kyi bsad gtor mchog 'di dag /
bdag gis dad pas 'bul lags rkyi / /
bzhes te bdag la bka' drin stsol / /
oM AH. hrIH. pra wa ra sad ka raM prok+Sha NaM pra tIts+tsha hUM swAhA /
de bzhin du bsang gtor gyi gnas su /
zhal bsil /
yon cha ba /
zhabs bsil dang /
brok+Sha NaM gyi gnas su /
any+tsa ma NaM sogs sbyar nas chu bzhi /
rgyal ba rnams ni yon tan mchog gi sku / /
byang chub yan lag rgyan gyi me tog mdzes / /
sogs dang /
oM ya man ta ka buSh+pe pra tI ts+tsha hUM swAhA /
zhes sogs kyis nyer spyod rol mo /
'dod yon lnga 'bul bar spro na /
rin chen dbang gi rgyal po sogs kyis dbul /
bsdu na sngags rkyang gis rung /
oM ya mAn ta ka hUM phaT oM AH. hUM gis nang mchod dbul /
'jam dpal gser mdog ma dang gnyis med thun mod ma gang rung dam /
yang na /
bde chen 'od gsal zung 'jug phyag rgya che / /
dba' bo'i gar gyis dur khrod dbus su rol / /
khams gsum bdud dbung bza' ba'i mche ba dkar / /
gtsigs pa'i 'od can khyod kyis rtag tu skyongs / /
rab 'bar dus kyi me lce'i 'phreng ba'i dbus / /
chu skyes nyi ma lha chen gdan gyi khrir / /
dgu dang bcu drug sum cu bzhi ldan gyi / /
'gyid mdzad bdud bzhi'i dgra 'joms khyod la bstod / /
kun+da'i 'od zer 'gyed pa'i bsil byed kyis / /
nyon mongs bdud dang gshin rje'i bar gcod kun / /
chos kyi dbyings su rnam par zhi mdzad pa / /
zhi pa'i mgon po khyod la bstod par bgyi / /
gser gyi khu ba bzhu pa'i 'od 'phreng pas / /
tshe dang bsod nams bslab gsum dpal 'byor dang / /
shes rab grub chen brgyad kyi dngos grub kun / /
rgyas mdzad rgyas pa'i mgon po che la bstod / /
kyo bzhags pa mda' rnon @# / /
dmar 'od kyis / /
gang la reg pa 'ju zhing 'bugs 'gyur ba'i / /
dbang gi las mdzad dbang gi gzi brjid can / /
dbang sdud mgon bo phyod la bstod par ba phyi / /
bdud dang dgra bgegs 'byung po gdug pa can / /
skad cig nyid la gnam lcags kyis shing bzhin / /
'joms mdzad drag po'i mgon bo drag shul can / /
rdo rje 'jigs byed chen por bstod par bgyi / /
ral gri ril bu mig sman rkang gi mgyogs / /
bum bzang sa 'og la sogs grub chen brgyad / /
dbang phyug brgyad sogs yon tan ma lus pa / /
dran pa tsam gyis stsol mdzad khyod la bstod / /
snying dbus nyon mongs gshin rje'i lcags mkhar che / /
phug pas phyag rgya chen po mchog gi bde / /
zhal dgus brjid pa dpal ldan gshin rje'i gshed / /
khyod la re ba'i yid kyis bstod par bya / /
mgon po khyod kyis rtag tu sems can kun / /
thugs rjes ma bor byams ba'i phyag gis bzungs / /
khyad par rnal 'byor bdag gi re ba kun / /
rgya mtsho'i dus rlabs bzhin mdzad de'i phyir bstod / /
thugs rje'i mda' bdag bla ma mchog rnams dang / /
dbye ba med pa de'i phyir bdag gis ni / /
rtse gcig gsol ba btab nas bstod lags kyi / /
da dung re ba ma lus lhun gyis sgrubs / /
bshad dang sgrub ba'i rgyal mtshan srid pa'i rtser / /
bsgrengs te blo bzang rgyal ba'i bstan pa mchog /
rang gi rgyud la spel par byed pa la / /
bar du gcod pa'i las kun zhi bar mdzod / /
bdag la bltos shing bsrung ba'i skye bo rnams / /
tshe rabs kun du mgon po kyod nyid dang / /
mi 'bral khyod dang bla ma dbyer med du / /
legs par bltas nas rdzogs sangs rgyas gyur cig / /
ces paN chen rin po ches mdzad pa'i bstod pa 'di yang skabs don dang 'brel che bar snang bas 'dis bstod kyang chog go /
de nas /
lha'i ljags rdo rje'i rnam pa can dkar po la raM yig gis mtshan bar gyur /
de nas sngar bshad pa ltar dgang blugs bzung la /
hrIH. Sh+T+rIH. la spel tshig sbyar ba bdun nam gsum gyis byon skyems 'bul zhing /
de yang gzhan rnams la speg tshig bsdus ba /
sdig sgrib nyes ltung thams cad shan+tiM ku ru ye swAhA zhes pa dang /
tha mal spel tshig rgyas pa /
bdag gi 'khor ba thog med nas bsags pa'i / /
sdig sgrib nyes ltung spyi dang khyad par du / /
cho ga sngags kyi chad lhag la sogs pa'i / /
nyes pa thams cad shan+tiM ku ru ye swAhA /
zhes sbyar nas gsol ba btab pas yi dam gyi zhal nas khyod kyi sdig sgrib nyes ltung thams @# / /
cad 'dag pa dang mchog thun gyi dngos grub thob par bdag gis byin gyis brlab par bya'o zhes zhal gyis bzhes par bsam /
de nas /
yam shing rnams byang chub kyi shing gi rang bzhin du gyur par bsam la /
yam shing bzung nas /
oM hrIH. Sh+T+rIH. wi kr-i tA na na hUM phaT /
oM bo d+hi pr-ik+Sha ye /
bdag gi 'khor ba zhes sogs kyi spel tshig dang bcas 'bul /
de yang ngo bo ye shes las byung ba'i nang gi bdud rtsi lnga'i rang bzhin yin pa la /
rnam pa skyon dang bral zhing yon tan thams cad dang ldan pa'i byang chub kyi shing gi rnam pa can de nyid yi dam gyi sku las 'phros ba'i ye shes kyi me nang du phul bas me 'od rab tu 'bar ba dang sku'i gzi brjid ches cher rgyas shing thugs mnyes pas thugs ka'i sa bon las tsa rtsi ka sogs kyi lha mo zhi zhing 'dzum pa'i nyams can /
sku mdog dang gos rgyan 'od zer rnams shin tu dkar ba /
bum pa dkar bo bdud rtsi dkar pos gad ba bzung ba rnams byon nas /
rang gi snying ka'i hUM yig gi klad kor gyi nang du rang gi tha mal ba'i rnam pa zla gdan la gnas pa la khrus byas pas /
sdig sgrib nyes ltung thams cad dung khu sol khu'i rnam bar phyir thon te byang zhing dag / /
lus shel ltar dwangs par rgyur /
lha mo rnams kyang rang la thim pas byin gyis brlabs par bsam /
rang gi mtha' bskor du sems can gzhan rnams bsam na'ang rung /
rigs pa 'di gzhan la yang sbyar bar bya zhing /
bla ma'i zhal nas shes dgos pa'i man ngag gi gnad 'di 'dra ba shin tu mad bas blo ldan don gnyer ba dag la zur tsam smos pa yin no / /
de ltar yam shing dang mar khu gang 'tsham phul nas /
kha skong gi skabs 'dir til gyi grangs mang du 'bul dgos pas khri stong sogs dbul na shin tu logs la /
ma mtha' til brgya phrag gcig nges par 'bul dgos so / /
de yang thog mar yam shing lan bdun 'bul ba'i thog mtha' gnyis la spel tshig rgyas ba dang /
bar ba lnga la spel tshig bsdus pa sbyor ba dang /
mar khu yang de bzhin du phul nas /
til brgya phrag gcig 'bul ba'i dbang du byed na til nyi shu re phul ba'i mtshams su /
yam shing dang mar khu lnga lnga lta bu spel ba'i tshul gyis phul /
de lta bu'i tshul gyis til gyi grangs rdzogs pa na /
dur ba nas rdzas khyad par ba'i bar rnams 'bul /
de la rdzas so so'i byed las ni /
yam shing gis gzi brjid 'phel /
mar gyis 'byor brgyas /
til gyis sdig sgrib 'dag /
dur bas tshe ring por byed /
'bras kyis bsod nams rgyas /
zho zan gyis bde skyid ldan /
ku shas grib dang mi gtsang ba sogs las bsrung /
yungs dkar gyis gdon bgegs 'joms /
so bas nor 'bru rgyas /
nas kyis las sgrub ba'i shugs rtsal bskyed /
sran mas 'gal rkyen gyis mi tshugs shing phar @# / /
la 'joms pa'i mthu stobs rgyas /
gros nad sel /
rdzas khyad par bas ni zhi bar byed dgos pa'i mi mthun phyogs thams cad zhi bar byed pas spel tshig dang las mdzad ba'i dmigs pa rnams de dag dang bstun nas bya'am /
thun mong du sdig sgrib nyes ltung 'dag pa'i mos pa byas kyang rung bas gang mos bya'o / /
de yang yam shing la oM bo d+hi pr-ik+Sha ye /
mar khu la oM agna ye /
til la oM sarba bA paM da ha na badzra ye /
dur ba la oM badzra a yuShe /
'bras la oM badzra buSh+Ta ya /
zho zan la oM sarba saM pA de /
ku sha la oM a pra ti had badzra ya /
yungs dkar la oM sarba ar+tha sing d+ha ye /
so ba la oM badzra bi dza ya /
nas la oM mahA big ya /
sran ma la oM mahA ba la ya /
gro la oM badzra g+hasma ri /
zhes pa rnams spel tshig bcas hrIH. Sh+T+rIH. la btags nas 'bul /
rdzas khyad bar ba ni /
hrIH. Sh+T+rIH. la spel tshig sbyar nas 'bul zhing /
til ma gtogs pa'i gzhan rnams kyi grangs ni rang gi nus pa dang bstun nas bya la /
de thams cad la thog mtha' gnyis la lha'i sngags rdzas sngags spel tshig gyis ba sbyad ba dang /
bar ba rnams la lha'i sngags la rdzas sngags spel tshig bsdus ba sbyar na legs pas grub na de ltar bya zhing /
dmigs pa rnams kyang ci nus kyis bya /
de ltar rdzas rnams phul nas gsol ba btab pas /
lha'i thugs ka nas spros pa'i sangs rgyas rnams kyis bum pa dkar po bdud rtsi dkar bos gad ba thogs nas /
sgrub bya rang nyid zla ba'i dkyil 'khor la gnas ba la khrus byas pas sdig sgrib nad gdon dang cho ga sngags kyi chad lhag sogs mi mthun pa'i phyogs thams cad dag nas lus shel ltar gyur bar bsam /
slar yang las sngags kyis mar khu dgang blugs gsum mam bdun dang /
las sngags kyis mchod yon phul te /
oM AH. hrIH. sogs kyis bsang gtod dang zhal bsil /
oM badzra wa sa sya swAhAs gos zung lag pas me nang du phul nas sku la dar dkar gyi stod g.yogs smad g.yogs gsol bar bsam /
oM badzra tamU la swAhAs so rtsi mer phul la zhal du bzhes par bsam /
oM hrIH. Sh+T+rIH. haH. sogs kyis chu gnyis nyed spyod rol mo /
snying bo la 'bru gsum btags pas nang mchod dbul /
gnyis med thun mong mas bstod /
gtor ma 'bul bar spro na /
dgang gzar gyi khar gzhag pa'i ma gang du bzhag ba'i snod de nyid du nang mchod ltar byin gyis brlabs la /
lha'i ljags hUM las skyes pa'i rdo rje rtse gcig pa dkar po nas bstod pa'i bar dkyus ltar byas la na bul /
oM pra na ma mi ta thA ga tan gyis phyag bya /
AH. hrIH. sogs kyis mchod yon dbul /
me tog dang @# / /
bcas ba'i thal mo snying khar sbyar nas yo byad ma tshang ba la sogs pa'i nyes pa zhi ba'i phyir du /
gang yang bdag blo rmongs pa yis / /
nyes byas cung zad gang bgyis ba / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis ba / /
de kun khyod kyis bzod mdzad rigs / /
de nas spro na /
bcom ldan 'das 'jam dpal gshin rje'i gsheng khyed la mkhyen pa'i ye shes /
brtse ba'i thugs rje /
mdzad pa'i 'phrin las /
skyob pa'i nus mthu bsam gyis mi khyab pa mnga' ba lags pas /
phan bde'i 'byung gnas sangs rgyas kyi bstan ba rin po che 'di nyid sgo thams cad nas phyogs thams cad du dar zhing rgyas la yun ring du gnas bar byin gyis brlab tu gsol / /
dpal ldan bla ma dam pa rnams ngang bstan ba 'dzin pa'i skyes bu dam pa thams cad sku khams bzang zhing sku tshe ring ba dang /
rnam par dkar ba'i 'phrin las dar rgyas su 'byung ba dang /
bdag cag dpon slob sbyin bdag dang bcas pa rnams kyi nang gdon sdig sgrib sogs mi mthun pa'i phyogs thams cad zhi ba dang /
tshe bsod dpal 'byor sogs mthun rkyen legs tshogs thams cad 'bad med lhun grub tu 'byung ba dang /
'jig rten gyi khams thams cad du bkra shis kyi dge mtshan rgya chen po rgyun mi 'chad du 'byung bar byin gyis brlab tu gsol / /
khyad par du yang cho ga lhag chad du gyur ba dang /
sngags ma dag pa dang /
dmigs rnam yid la ma byas pa dang /
mchod gtor dman zhing sbags pa la sogs pa'i nyes ltung ji snyed byung ba thams cad byad zhing dag nas /
bla ma yi dam mchog gis tshe rabs thams cad du 'bral pa med par rjes su 'dzin pa dang /
thun mong dang thun mong ma yin pa'i lam gyi rim pa mtha' dag rgyud la skyes nas myur ba myur bar dpal rdo rje 'jigs byed chen po'i go 'phong thob bar byin gyis brlab tu gsol / /
zhes 'dod gsol bya /
chad lhag gi nyes pa zhi bar bya ba'i sems kyis /
oM badzra satwa AH. zhes pa gsum mam bdun sogs brjod de /
gshin rje'i gshed kyi yig brgya bzla /
oM AH. oM ya mAn ta ka hUM phaT /
hUM muH. ye shes pa rang bzhin gyi gnas su gshegs shing dam tshig pa rang nyid la thim par gyur /
ces gshegs bsdu bya / / / /
de nas yang 'jig rten pa'i me lha mchod pa ni /
oM agna @# / /
ye sogs me lha'i sngags la /
puSh+paM pra tIts+tsha hUM swAhA /
de bzhin du /
d+hU paM /
A lo ke /
gan d+he sogs dang 'bru gsum btags pas nyer spyod rol mo nang mchod /
oM AH. hrIH. sogs kyis bsang gtor dang zhal bsil /
tam bu las so rtsi /
lpa sa syas gos /
me lha'i sngags dang rdzas sngags spel tshig sbyar nas yam shing nas rdzas khyad par ba'i bar rnams phul la /
dril bu dkrol zhing /
'jig rten dbang phyug tshangs dbang mgon gyi sras / /
zhes sogs kyi sho lo ka gcig gis bstod /
de nas AH. hrIH. sogs kyis zhal bsil dang bsang gtor /
mi lha'i sngags la puSh+paM sogs btags pas nyer spyod dang rol mos mchod /
gtor ma bsang sbyangs nang mchod ltar byin gyis brlabs te /
me lha'i sngags la /
a ka ro btags pa gsum gyis phul /
me lha'i sngags la /
buSh+paM sogs sbyar ba'i nyer spyod lngas mchod /
me ste sreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
zhes bstod /
mchod sbyin gtor ma 'di snom la / /
rnal 'byor bdag cag 'khor bcas la / /
nad med tshe dang dbang byug dang / /
dpal dang grags dang skal ba bzang / /
longs spyod rgya chen kun 'grub cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyi sdongs grogs mdzod / /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan ma ngan / /
bya byed ngan pa med bar mdzod / /
'jig ten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
ces 'phrin las bcol ba ltar zhal gyis bzhis par bsam /
AH. hrIH. sogs kyis mchod yon phul /
gang yang bdag blo rmongs pa yis / /
sogs sho lo ka gcig gis bzod bar gsol /
me lha'i rgyal pos bdag cag dpon slob 'khor dang bcas pa rnams kyi 'gal rkyen mi mthun pa'i phyogs thams cad zhi zhing /
mthun rkyen legs tshogs thams cad yid bzhin du 'grub bar mdzod cig /
ces pa lta bu skabs dang bstun pa'i 'dod pa'i don zhu /
oM badzra satwa AH. rang gi don dang gzhan gyi don / /
sgrub byed sreg bya za ba gshegs / /
ji bzhin dus su tshur spyon cing / /
bdag gi dngos grub @# / /
thams cad sgrubs / /
zhes pas bskul la /
oM muH. ye shes pa rang gnas su gshegs nas dam tshig pa me 'bar ba'i rnam par gyur par bsam la rdor dril bzhag /
yi dam gyis rjes su 'dzin ba'i smon lam gdab /
gtsug tor dbu rgyan sogs chas gos bkrol /
sbyin sreg gi me la 'o thug bsgrubs nas spyad na sdig pa 'dag bar gsungs pas /
de la mkho ba'i snod nag po ma yin pa /
dri dkar pos byugs shing /
mgul bar me tog gi phreng ba dngos su bcings pa'am me tog bris pa dang /
lcags skyed dang /
rdzas kyi lhag ma'i 'bras dkar bcos pa'i thug ba dang /
'o ma mar kar sbrang rtsi rnams sta gon byas pa skabs 'dir khyer 'ongs nas /
thab kyi me la sgyed bu bzhag /
de'i khar 'o thug gi snong bzhag la /
thug pa dang 'o ma sogs blug gzar gyis ldug /
hrIH. Sh+T+rIH. sa bsang sbyangs /
stong pa'i ngang las hUM las byung ba'i rin po che'i snod yangs shing rgya che ba'i nang du rdzas rnams sdig sgrib nang gdon sogs sbyang zhing bde ba chen po bskyed nus pa'i bdud rtsi 'i rgya mtsho chen por gyur par bsam la /
oM AH. hUM lan gsum brjod /
yang na nang mchod ltar brlabs na'ang rung pa 'dra ste /
bza' btung dang tshogs 'khor rnams nang mchod ltar byin gyis brlabs pa yod pas so / /
de nas hrIH. Sh+T+rIH. bzla zhing bskol nas /
bla ma yi dam chos skyong phyogs skyong gzhi bdag rnams la so sor bshams la /
oM dI bya agnes ma d+hi d+h+yA na prI Na ni swAhA /
zhed bas bsngags te bla ma dang lha la dbul zhing /
slob dbon sgrub grogs dang bcas pa la brim nas /
de bzhin gshegs pa'i lhag ma 'di / /
sdig pa rnam par nyams byed gsol / /
zhes brjod cid yid kyis /
bla ma yi dam rnams kyi thugs rje dang cho ga sngags kyi byin rlabs dang rten 'brel tshogs pa'i stobs kyis 'di la longs spyod pa rnams kyi nang gdon sdig sgrib thams cad byang zhing dag par gyur cig snyam du bsam pas longs spyod ba dang /
sbyin bdag sogs la'ang ster bar bya'o / /
de nas /
rang nyid dkyil 'khor phyi nang du zhugs nas /
gtso bo dang tha mi dad par gyur bar mos la /
gtor mgron gyi gshegs gsol dang /
smon lam nyer bsdu shis brjod rnams bya /
chu bzhi sogs gshegs dgos rnams gtsang sar skyel la /
bsdu dgos rnams bsdu /
thab kyi me ni long yod na me mashi'i bar du dkrugs pa dang ba rdal ba dang 'gom pa sogs mi bya bar gzhag par bya zhing /
long med na 'o ma dang dri bzang bsres pa'i chus gzhil la /
rdul tshon dang thal ba sogs bum par blugs @# / /
lnga mchu bo sogs su bskur bar gsungs ba ltar ram /
de ma nus na'ang snod gtsang mar blugs nas sa gtsang sar skyel bar bya'o / /
'di yan gyis kha skod sbyin sreg bya ba'i cho ga dang lag tu len tshul dang mgang ltabs nang 'ga' zhig dang bcas go bde bar brjod zin pa yin la /
spyir btang dang dmigs bsal gyi khyad par dang /
sgrub ba po'i nus pa dang bstun pa'i dmigs pa ling la bya tshul sogs shin tu zhib pa'i gnang nangs ni zhal shes kho na yin pas g.yo sgyu lta bur mi byed par snying nas chos don du gnyer ba dag gis ni bla ma dam pa'i man ngag las shes par bya'o / / / /
da ni gzhan gyi rim gro sogs kyi ched du zhi ba'i sbyin sreg byed tshul brjod par bya ste /
de yangs chog dang thab dang rdzas rnams snga ma ji lta ba bzhin la /
cho ga'i skabs su gzhan thams cad 'dra ba la /
spel tshig bsdus pa ni /
nang gdon sdig sgrib thams cad shan+ti ku ru ye swAhA /
zhes dang /
spel tshig rgyas pa ni /
sbyin bdag rnams kyi sdig sgrib zhes ltung dang / /
nang rnams gdon bgegs dus min 'chi ba sogs / /
byang bsgog zas nor rnams la gnang pa yi / /
nyer 'tshe thams cad shan+tiM ku ru ye swAhA / /
zhes sbyar ba'am /
dgos pa dang bstun nas sbyar /
'phrin las mdzad pa'i dmogs ban sgrub bya rang dang lha gnyis kyi bar du zla gdan la gnas pa la khrus mdzad pa dang /
lha'i sku las 'phros pa'i bdud rtsi 'od zer rnams sgrub bya'i zas nor yul phyogs rnams la thim par bsam pa sags skabs ba stun bya /
'das lha la sreg rdzas phul ba'i mjug tu /
lha'i thugs ka nas spros pa'i sangs rgyas rnams kyis bum pa dkar po bdud rtse dkar pos gang ba thogs nas /
sgrub bya zla ba'i dkyil 'khor la gnas pa la khrus byas pas sdig sgrib nang gdon sogs mi mthun pa'i phyogs thams cad ngag nas lus shel ltar gyur par bsam /
mtshams 'dir lha la sgrub bya gnyer du gtang nas bsrung ba bya ste /
de yang sgrub bya'i lag pa g.yas pa'i mthe bong nas rang gi g.yon pa'i mthe'u chung gis bzung ste /
thab la bskor ba lan gsum dngos su byed dam byas par mos la /
blug gzar gyis de'i mgo la g.yas su bskor te /
hrIH. Sh+T+rIH. bzla zhing lan bdun du sreg blug bya /
hrIH. Sh+T+rIH. bzla zhing sgrub byas dgang blug lan gsum sogs 'bul du gzhug /
a m-i ta kuN+Ta li'i sngags bzlas te byin gyis brlabs par bsrung skud dkar bo sgrub bya'i lag pa g.yas la bcings te /
a mr-ita brjod cing bsang gtor bya /
'byor na rgyal po dang 'jig rten skyong ba dang sems can thams cad dang slob ma sogs kyi dge bar @# / /
dmigs te dgang blugs gsum gsum mam re re 'bul bar gsungs pas spro na de rnams bya /
de nas slar yang las sngags kyis dgang blugs gsum mam bdun 'bul ba man chad sdar bzhin dang /
'dod gsol gyi cho ga gzhan rnams gong bzhin la /
cho ga lhag chad du gyur pa dang zhes sogs kyi tshig 'ga' dor nas /
khyad par du yang bla ma yi dam mchog gis zhes sbyar nas brjod /
gzhan rnams kha skong gi cho ga ji lta ba bzhin no / /
spyir sbyin srag grangs can byed na /
yam shing dang mar khu gnyis kyis grangs 'dzin pa yin pas /
sbyin sreg brgya byed na yam shing dang mar khu so sor brgya re 'bul ba lta bu yin zhing /
bye brag tu tshe 'phel bar 'dod na dur ba mang ba dang /
bgegs zhi bar 'dod na yungs dkar mang du 'bul ba sogs so so'i byed las dang bstun nas bya'o / /
tshul 'di ni sngar bla ma'i rnal 'byor dang lam rim gyi khrid byin pas bsnyen ba lan 'ga' byas pa'i slob ma 'ga' zhig la yi dam 'di'i bsnyen ba kha skong dang bcas pa byed du gzhug pa'i tshe mkho ba'i phyir sbyar ba ste /
bdag ni blo dang sbyangs pa dman pa'i dbang gis ha cang bshad pa dang ma bshad log bshad sogs kyi nyes pa ji snyed byung ba thams cad bla ma yi dam mkha' 'gro'i tshogs la snying nas bshags so / /
bdag la sgrib bar mi 'gyur zhing /
rang gzhan la phan yon rgya chen bo 'byung bar byin gyis brlab tu gsol / /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba kun / /
skye zhing skye bar 'jam dbyangs zhi khro yis / /
'bral ba med par rjes su 'dzin gyur cig /
ces dpal rdo rje 'jigs byed dpa' bo gcig pa'i bsnyen pa'i mjug tu kha skod sbyin sreg ji ltar bya tshul dngos grub kun 'byung zhes bya ba 'di ni /
'a rje btsun tsong kha pa chen pos bka' drin du bstsal ba rdo rje 'jigs byed kyi las bzhi'i sbyin sreg gi rnam bshad dngos grub rgya mcho dang /
'a rje l+tsang skya rin po chos mdzad pa'i zhi ba'i sbyin sreg gi cho ga shel dkar me long gnyis la gzhi byas /
bla ma dam pa rnams kyi phyag bzhes ma thong brgyud dang /
zhal shes man ngag gis kyang cung zad re brgyan te /
don gyi slad du mtshan nas smos te /
bdag gi drin can rtsa ba'i bla ma \u0f38 rje btsun thams cad mkhyen pa a kyA rin po che blo bzang bstan pa'i rgyal mtshan dbal bzang po'i zhal snga nas dang /
gsang sngags rab 'byams smra ba'i dbang po yongs 'dzin dam pa dag dbang dbal ldan ba'i zhal snga nas dang /
mdo sngags spyi dang khyad par du yi dam 'di'i chos skor man ngag dang bcas pa la @# / /
phul du byung ba'i \u0f38 mkhas grub chen bo gru shrI chos kyi rje blo bzang rnam 'phel dpal bzang po'i zhal snga nas la sogs pa sangs rgyas dngos dang 'dra ba'i bla ma du ma'i zhabs kyi rdul la spyi bos reg pa'i \u0f38 bka' drin gyis 'tsho ba btsun gzugs snyoms las ba tshul khrims kyis bris pa'o / /
'dis kyang \u0f38 rje rgyal ba gnyis pa'i ring lugs dri ma med pa 'di nyid ngar zhing rgyas la yun ring du gnas pa dang /
rang gzhan rnams kyis dam pa'i chos tshul bzhin du sgrub pa'i rgyur gyur cig / / /
mang+ga laM / / / /
@# / /
swa sti /
bdag gis tshe rabs kun du bsten pa / /
lhag pa'i lha mchog rdo rje 'jigs byed / /
khyod kyis mkhyen par mdzad du gsol gyis / /
dri med smon lam bdag gis gdab bo / /
bdag ni gang du skyes par gyur kyang / /
lha mchog khyod kyi sgom bzlas dri med / /
sgo gsum gus pas nyams su len la / /
nam yang g.yel ba med par gyur cig /
lhag pa'i lha khyod bsgrubs pa'i mthu yis / /
ma nor lam ston bshes gnyen bzang pos / /
brtse ba'i thugs kyis rjes su bzung ste / /
zab mo'i lam rnams ston par gyur cig /
gang tshe shin tu zab pa'i nye lam / /
bdag gis gus pas sgrub pa de tshe / /
khro bo'i rgyal po khyod kyi mthu yis / /
'gal ba'i rkyen rnams zhi bar gyur cig /
bdag ni bdag 'dzin zhags pa dam pos / /
'khor ba'i btson rar bsdams pa de tshe / /
bu gcig pha la ma yis brtse bzhin / /
sdug bsngal mtsho las sgrol bar gyur cig /
las ngan rlung gi shugs kyis bdas te / /
ngan 'gro'i g.yang la lhung ba de tshe / /
thugs rje'i phyag ni legs par bskyangs nas / /
ngan 'gro'i 'jigs las skyob par gyur cig /
mdor na 'phral du nang gdon bar chad / /
ma lus zhi zhing mthar thug rgyal pa'i / /
sku bzhi'i 'bras bu dka' ba med par / /
myur cu bdag gis thob par gyur cig /
yi dam rdo rje 'jigs byed kyis rjes su 'dzin pa'i smon tshig 'di ni /
\u0f38 rje thams cad mkhyen pa @# / /
tsong kha pa chen pos mdzad pa'i mi g.yo ba'i sgo nas smon lam gdab pa'i tshigs bcad las /
lhag pa'i lha mchog mi g.yo mgon po / /
zhes ba rdo rje 'jigs byed ces brdzib tsam ma gtogs gsung tshig ma nyams par bkod pa dge legs su gyur cig / / /
mang+ga laM / / / /
