@# / /
'jam dpal zhi khro sbrags sgrub kyi rtsa tshig kha rgya'i dar rgyas mdzad pa la khyab bdag rdo rje 'chang a b+h+ya'i spyan sngar khrid thob skabs mchan bus dkrol ba bzhugs so / /
@## / /
bla ma dang lhag pa'i lha dbyer med pa'i zhabs la phyag 'tshal lo / /
'jigs byed dpa' bo gcig pa'i cho ga bdud las rnam rgyal gyi gzhung ni dkyus ltar yin pa la / /
rgyu rdo rje 'dzin pa dang 'jam dpal gyi zhal dang ye shes sems dpa'i skabs su khyad par yod / /
zhi khro sbrags sgrub kyi dmigs rim yang na phreng chog gi mthar ram yang na 'od zer lnga 'phro ba zhes pa'i mtshams su sprod / /
sprul sku dam tshig sems dpa'i thugs kar nu ma zung gi dkyus nang gi dbus su / /
blos snying kha gyen du bstan te snying ga'i rtsa 'dab brgyad mtshon pa'i tshogs brgyad du phye ba'i / /
ge sar dang bcas pa'i lte bar kun rdzob byang chub kyi sems kyi / /
rang bzhin zla ba'i dkyil 'khor bsil zer 'phro ba la / /
longs sku 'jam dbyangs a ra pa tsa na sku mdog dmar ser phyag g.yas @## / /
ral gri 'phyar zhing g.yon ut+pa la'i yu ba thugs kar bsnams pa'i 'dab ma snyan gyi thad kar kha phye ba'i steng du sher phyin gyi glegs bam bsnams pa / /
de'i thugs kar don dam byang chub kyi sems kyi rang bzhin gyi / /
nyi ma'i dkyil 'khor tsha zer 'bar pa'i rnam par bsgom / /
chos thams cad rang ngos nas grub par 'dzin pa'i bdag med pa'i rang bzhin gyi / /
gser gyi phyed pa'i rdo rje'i ka yu ba can gyi ral gri / /
so gnyis mdun rgyab tu bstan pa kha dog sngon ba 'od zer me 'od ltar 'bar zhing rno ba / /
de'i yu ba'i rdo rje'i sgong nga'i nang du d+hIH ring cha tsheg drag dang bcas pa dmar ser| |de yongs su gyur pa las sna tshogs pad ma dang nyi ma'i gdan la / /
'jam dbyangs gsang sgrub sku mdog dmar ser phyag g.yas rdo rje dang g.yon ral gri bsnams nas yum la / /
'khyud cing rdor rje dkyil dkrung gis bzhugs pa gos sna tshogs kyi na bza' dang rin po che'i rgyan dang bcas pa / /
gsang yum dbyangs can ma dmar mo rus pa'i rgyan lngas brgyan pa / /
pad ma'i dkyil dkrung gis phyag g.yas rdor rje dang g.yon dril bu bsnams nas yab la 'khyud pa / /
yab yum gnyis kyis mig gis thur du bltas na mthong ba'i tshod kyi snying kha'i nang du zla ba'i dkyil 'khor la yab la d+hIH dang yum pa hrIMH ring cha dang bcas pa / /
gi gu'i gug mtshams mdun dang thig le zung rgyab tu bstan pa / /
rnam pa kun tu yi ge gnyis kyi zhal dang yab yum gnyis kyang phan tshun zhal sbyor gyi tshul du bzhugs shing / /
rjes chags kyi me 'od zer sna lngas dbyer med du sprel ba / /
ral gri'i so mtshams kyi dkyus thur gyi nang du hUM yig mthing ga ring po / /
zhabs kyu'i rtse mo mdun du bstan pa hUM gi thig le phra mo yungs kar tsam gyi nang du ral gri dkar po / /
de'i yu ba'i rdo rje'i sgo ngar pad nyi'i gdan la 'jam dbyangs dmar ser yab yum nang sgrug /
gnyis ka'ang phyag gnyis gri thod bsnams pa yab rdor rje dkyil dkrung dang yum pad ma'i skyil dkrung gis bzhugs pa / /
yab yum phan tshun 'khyud pa dang 'od zer gyis sprel pa sogs gsang sgrub dang 'dra ba de'i mdun du rang tha mal ba'i rnam pa can thal mo sbyar ba bsam nas /
rje btsun 'jam pa'i dbyangs bdag la 'chad rtsod rtsom gsum dang thos bsam sgom gsum gyi shes rab stsal du gsol zhes gsol ba btab pas / /
dgyes bzhin du zhal gyis bzhes par bsam na bsrung ba'i mchog tu 'gyur zhing bzlas pa ma byas kyang chog / /
bzlas pa byed 'dod na ral gri'i mthar sngags phreng bkod nas oM a ra pa tsa na d+hIH hrIMH zhes bzla /
gsang sgrub kyi bzlas pa @# / /
byed tshe /
mar me gcig las gnyis chad kyi tshul du yab kyi thugs pa'i d+hIH las d+hIH gnyis pa zhig chad nas /
yab kyi zhal nas thon /
yum gyi zhal du zhugs / /
yum gyi zhal nas nya 'u chung 'khyug pa bzhin 'khor te d+hI'i 'go yum gyi zhal dang 'chung thugs ka'i hrIMH la bstan nas yum gyi thugs ka'i hrIMH la thim / /
yum gyi thugs ka'i hrIMH las hrIMH gnyis pa zhig byung yum gyi gsang gnas nas yab kyi gsang gnas / /
brgyud de nya 'khyug pa bzhin 'khor te 'go thugs ka'i phyogs su bstan nas thugs ka'i d+hIH la'o / /
spro bzhin bsdu bzhin mgal me 'khor ba bzhin 'khor bar bsam nas / /
ma g.yeng ma chad par d+hIH hrIMH gnyis bzla / /
rtsa sngags bzla tshe zla gdan nyi gdan dang d+hIH yig hUM yig gi rnam pa / /
ring cha dang bcas rdo rje'i lte ba'i nang 'jam dbyangs gsang sgrub kyi thugs ka la 'o ral gri'i so rtsar hUM yig d+hIH ru bsgyur / /
de nas hUM las 'od zer cher 'khrugs te / /
sku lus kyi nang gang 'od zer phyir 'phros pas rdo rje'i lte bar ma shong bar sgo nga g.yer kha 'dra ba phye ba'i mtshams nas 'od zer dpag med 'phros te 'od zer zlum por 'khrigs pa'i steng du / /
rtsa sngags kyi grangs kyi gri gug byung ba leb mor gnas pa'i steng du nyi mar rtsa sngags kyi yi ge rnams gyen du 'greng ba la dmigs nas / /
rtsa sngags kyi phaT mthar las bzhi'i spel tshig kyang btags la bzla / /
de'i phyir ral gri rtse mo phyir bstan drug gi steng gi 'khor lo'i zla gdan la d+hIH / /
g.yas skor du mgyogs par 'khor bas mi g.yo bar bsgom na snying rlung sogs kyi skyon med / /
rtsa sngags kyi bzlas pa zin nas gri gug so dgu bsdu gri gug bcu spros pa'i steng du nyi gdan la yi ge bcu bkod nas bzla /
de rjes bcu bsdus nas gri gug bdun spros pa'i steng du yi ge bdun pa 'god pa sogs 'dra / /
yi ge bdun pa'i hUM gi mtha'i yi ge brgya ba bzla ba'i tshe rigs bdag gi sku las bdud rtsi'i rgyun / /
babs pas bzlas pa'i chad lhag gi tes pa dag cing byin rlabs brtan par byas / /
mjug sdud pa na rang gi gre pugs ? su zla gdan la nyal stabs su gnas pa'i d+hIH yig mgo gre phugs su bstan pa zhig bsam ste dbugs thengs gcig la /
d+hIH mang du brjod /
de'i tshe ngag gis d+hIH re brjod pa dang mnyam du gre phugs kyi d+hIH gnyis pa re chad nas snying ga'i hUM yig la thim pas me'i steng du snum thig babs pa bzhin mched par mos shing /
mthar mchil ma sgra med gcig mid pa dang mnyam du d+hIH gdan dang bcas pa yang snying kha'i hUM la thim par bsam /
de nas snying kha'i padma kha zum pa'i nang du ye shes sems dpa' chung ngur song ba 'od du zhu bar byang chub ma thob kyi bar du brtan par bzhugs pa'i mos pa dang /
ting nge 'dzin sems dpa' las 'od zer 'phros pa gyen du song bas snying ga'i rtse mor rdo rje rtse lnga pa phyed pas min na par bsam pa'i dbus r+wa'i nang du bla ma kun 'dus kyi ngo bo hUM yig gis mtshan par bsam /
snying kha'i ting nge 'dzin sems dpa' las ye shes lnga'i rang bzhin gyi / /
'od zer 'ja' 'od lta bu mched snying ga'i padma'i nang 'od kyis zhal zhal byas pas mi shes pa'i rmongs mun bsal bar bsam pa sogs rgyas drug 'debs / /
bla mar gsol 'debs lan gsum zhu / /
zhes 'jam dbyangs zhi khro sbrags sgrub thun mong ma yin pa'i dmigs rim 'di ni don gyi slad du mtshan nas smos te /
rje btsun bla ma bsod nams grags pa'i zhal snga nas thugs dgyes bzhin bstsal ba /
rgyas pa'i kha rgya'i dar rgyas ming can gyis rang gi brjed byang du bkod pa bkra shis / /
-ithiH dug lnga zhi byed ye shes lnga yi rgya / /
shin du gces pa snying gi rgya / /
gang gis @# / /
mi phyed rdo rje'i rgya / /
byin rlabs brtan byed bla ma'i rgya / /
sgo gsum mi phyed sngags tshan gsum gyi rgya / /
thabs shes zung 'brel a li ka li'i rgya / /
zhes pa'o / /
dpal ldan rtsa ba'i bla ma rin po che / /
XX sku gsung thugs kyi dngos grub stsal du gsol / /
XX thun mong mchog gi dngos grub X yang na /
mchog dang thun mong dngos grub X byang chub snying po'i bar du brtan par bzhugs / /
zhes so / /
@# / /
rtsa tshig bzhugs so / /
bla ma dang lhag pa'i lha dbyer med pa'i zhabs la phyag 'tshal lo / /
gzhung ni dkyus ltar yin pa la / /
rgyu dang zhal dang ye shes khyad / /
yang na phreng mthar yang na 'od / /
sprul tshig nu zung dkyus nang dbus / /
blos snying rtsa mtshon tshogs brgyad gyes / /
ge dang bcas lter kun rdzob kyi / /
rang bzhin bsil zer 'phro ba la / /
longs a 'phyar zhing snyan thad bsnams / /
thugs kar don dam rang bzhin gyi / /
tsha zer 'bar ba'i rnam par bsgom / /
chos 'dzin bdag med rang bzhin gyi / /
gser phyed rdo rje'i yu ba can / /
so gnyis mdun rgyab sngo 'bar rno / /
sgong nang d+hIH ring tshag dmar ser / /
yongs gyur sna tshogs pad nyi'i gdan| |gsang sgrub dmar ser rdor ral bsnams / /
'khyud cing rdor dkrung gos rgyan bcas / /
gsang yum dmar mo rus lngas brgyan / /
pad dkrung rdor dril bsnams nas 'khyud / /
mig thur zla dkyil d+hIH hrIMH ring / /
gi gug mdun dang thig zung rgyab / /
kun tu yig zhal yab yum kyang / /
rjes chags me zer lnga dbyer med / /
so mtshams dkyus thur hUM mthing ring / /
zhabs rtse mdun thig phra yungs gri / /
sgo ngar dmar ser yab yum nang / /
gnyis ka'ang gri thod rdor pad dgung| |'khyud sprel gsang 'dra rang gsol ba / /
dgyes bzhin zhal bzhes bsrung ba'i mchog /
gcig las gnyis chad d+hIH las d+hIH / /
zhal nas nya bzhin 'khor hrIMH thim / /
hrIMH las hrIMH byung gsang nas gsang / /
brgyud de nya bzhin d+hIH la'o / /
spro bzhin bsdu bzhin mgal me bzhin / /
ma g.yeng ma chad d+hIH hrIMH bzla / /
rtsa tshe zla nyi d+hIH hUM gi /
ring bcas lte la'o so rtsar d+hIH /
de nas hUM las 'od cher 'khrugs / /
ma shong sgo nga g.yer 'dra phye / /
rtsa grangs gri byung nyi mar rtsa / /
phaT mthar las bzhi'i spel tshig kyang / /
ral drug 'khor lo'i zla la d+hIH /
g.yas mgyogs mi g.yo snying skyon med / /
so dgu bsdu bcu spro bdun 'dra / /
hUM mtha'i brgya pa'i bdud rtsi'i rgyun / /
babs pas dag cing byin rlabs brtan / /
d+hIH mang d+hIH zhur ye shes lnga'i / /
'od mched rmongs bsal rgyas drug 'debs / /
bla mar gsol 'debs lan gsum zhu / /
zhes 'jam dbyangs zhi khro sbrags sgrub thun mong ma yin pa'i dmigs rim 'di don gyi slad du mtshan nas smos te rje btsun bla ma bsod nams grags pa'i zhal nas dgyes bzhin bstsal ba /
rgyas pa'i ming can gyis rang gi brjed byang du bkod pa bkra shis / /
-ithiH / / / /
