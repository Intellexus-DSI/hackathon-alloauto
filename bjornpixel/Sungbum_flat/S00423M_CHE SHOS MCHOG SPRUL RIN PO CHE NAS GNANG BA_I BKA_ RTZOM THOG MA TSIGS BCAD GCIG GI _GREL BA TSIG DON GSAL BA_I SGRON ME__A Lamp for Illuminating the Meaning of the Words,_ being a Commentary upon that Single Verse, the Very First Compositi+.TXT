@# / /
che shos mchog sprul rin po che nas gnang ba'i bka' rtsom thog ma tshigs bcad gcig gi 'grel ba tshig don gsal ba'i sgron me zhes bya ba bzhugs so / /
@## / /
na mo gu ru ye /
'dir rigs dang dkyil 'khor kun gyi mnga' bdag bka' drin mtshungs med bdag gi bla ma \u0f38 che shos rdo rje 'chang chen po'i mchog sprul rin po che nas dgung lo bcu thog lha babs dus chen nyin thol byung du ljags rtsom gnang ba'i tshigs bcad gcig gi don rmongs blor shar tshod ltar rags rim tsam bri na /
mtha' yas 'gro ba ma lus pa'i don du dag dang ma dag pa'i zhing rab 'byams su mdzad pa bcu gnyis la sogs pa'i gang la gang 'tsham gyi sprul pa dpag tu med pa bstan cing /
gdul bya rnams smin grol la 'god pa'i mdzad pa thamsX cadX dangX /
zab @# / /
pa dangX rgyaX cheX ba'i chos kyi gnasX tshul rnamsX kyiX don rmaX bya'iX sgro mdongsX ltar phra zhing phra ba rnam grangs sna tshogs kyi lam gyi gnang dgag dang /
de la slob tshul dang bcasX pa rnamsX la thogs pa med par 'jug pa'i che zab myur gsal sogs kyi shes rab bde blag tu stsol zhing blo gros kyi snang ba rgyasX par byed pa'i 'phrin las khyad par dang ldan pa'i sgo nas shesX rabX kyi lha khyad par can du gyur cing /
rmongs pa'i dra ba gcod byed ralX griX bsnams pa'i rje btsun 'jam pa'i dbyangs laX sgo gsum gus pas phyagX 'tshalX zhing skyabs su mchi'o / /
zhes pa ltar lags shing /
'di'i tshigs rkang par ba gnyis la go rgyu che snyam ste /
rma bya'i sgro mdongs kyi dbyibs mdog mig bkra lam me ba ni spu nyag re re ba mang po 'dra bsgrigs song ba las byung mod kyang spu nyag re re ba tsam las mi 'byung zhing /
spu nyag re re ba med par yang mi 'byung ba ltar /
chos thams cad rgyu rkyen gzhan la ltos pa'i rang rang gi gdags gzhi'i steng du rtog pas btags pa tsam du grub la /
de ltar btags pa'i don rigs pas dpyad cing btsal na rnyed rgyu med pa rang ngos nas grub pa'i cha rdul tsam yang med pa'i stong pa dang /
don dam par rang bzhin gyis grub pa'i chos rdul tsam mi dmigs kyang kun rdzob tsam du 'khor 'das kyi bya byed thams cad 'thad pa mi 'gal zhing /
stong bzhin du snang ba snang bzhin du stong pa stong pa rten 'byung gi don dang rten 'byung stong pa'i don du 'char lugs la nges shes yang yang dangs nas snang bas yod mtha' sel zhing stong bas med mtha' sel ba'i dbu ma'i lta ba rnyed dgos shing /
de la yang so sor rtogs pa'i shes rab kyis yang yang dpyod cing rtogs tshul la mkhas pa'i sgo nas stong nyid rtogs pa'i blo shugs drag po zhig skye na /
mi rtag pa 'khor ba'i nyes dmigs sogs bden bzhi 'jug ldog la 'bad pa yang shugs drag 'byung ba dang /
lhag @# / /
par mi shes pa'i dbang gis 'khor bar 'khyams pa'i nyam thag 'gro ba kun la rab tu brtse ba'i snying rje chen pos zin cing sprags nas tshul bzhin bsgoms pa'i mthus stong nyid snying rje dbyer med can gyi byang chub sems kyi mthu cher brtas shing /
zab rgyas sam thabs shes zung 'brel gyi spyod pa nyams len la 'bad pas rtogs pa zab mo mngon du gyur tshe /
dug la kha zas su ci tsam byed kyang rma bya'i sgro mdongs kyi mdangs de tsam gsal ba bzhin /
theg pa thun mong ba ltar na nyon mongs gzhan don byed pa'i yan lag tu 'gyur ba dang /
thun mong min pa ltar na gang snang stong pa stong pa bde ba bde ba lha skur 'char ba'i rnal 'byor gyis nyon mongs byang chub lam du gyur thub pa sogs 'byung ba ni stong nyid rtogs pa phul che ba kho na la rag las shing /
de'i gnad kyis rje btsun 'jam dbyangs de nyid rtogs pa'i shes rab ster ba'i lha'i gtso bo dang rgyal kun yab gcig tu gyur ba yin pas /
bla ma gong ma rnams kyis 'jam dbyangs la ma brten par 'tshang rgya ba mi srid zhes gsungs yod pa dang /
rang re'i bla ma rje bdag nyid chen pos kyang 'jam dbyangs la brten nas lam gtso rnam gsum dang lhag par dbu ma'i lta ba rnyed pa sogs kyi tshul bzung ba yin pas /
don de dag la dgongs mas tshig bcad 'dis rje btsun 'jam dbyangs la de lta bu'i tshul gyis spyi bye brag gi che ba brjod cing bstod nas phyag 'tshal bar bstan pa'i shugs la /
rang cag rnams la rje btsun 'jam dbyangs rje bla ma rang gi rtsa ba'i bla ma gsum dbyer med du byas nas bla ma'i rnal 'byor la 'bad dgos zhes thugs brtse bas gdams pa yin pas mdo sngags gang la'ang 'di las lhag pa'i gdams ngag med par yang 'khums so / /
zhes pa'ang mchog sprul rin po che nas thugs gnyer ma gnang ba'i skabs yin pa la tshig don zab cing brling ba 'di lta bu gnang ba ni /
sku rabs gong ma rnams su thugs gnyer sogs mthar phyin pa'i rtags su gsal ba mngon sum gyis grub pa la dad gus 'phel zhing gsol ba yang yang btab nas gsung la bag chags 'jog phyir cung zhig 'grel ba 'di ni /
mgon po gang de'i skyabs 'og pa slob ma'i tha shal dar han chos rje'i sprul ming btsun gzugs ye shes mkhas btsun rgya mtshos sug bris su bgyis pa 'dis kyang bdag sogs 'gro kun bla ma 'jam dbyangs kyis dgyes bzhin rjes su 'dzin pa'i rgyur gyur cig / /
