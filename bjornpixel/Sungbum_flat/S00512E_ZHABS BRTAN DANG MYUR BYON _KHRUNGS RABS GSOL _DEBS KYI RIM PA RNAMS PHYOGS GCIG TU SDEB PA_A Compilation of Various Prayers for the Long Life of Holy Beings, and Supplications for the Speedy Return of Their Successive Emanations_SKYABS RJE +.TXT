@# / /
zhabs brtan gsol 'debs 'dod don myur 'grub sogs zhabs brtan dang myur byon 'khrungs rags gsol 'debs kyi rim pa rnams phyogs gcig tu sdeb pa bzhugs so / /
@## / /
dpag yas rgyal ba'i gsang gsum rdo rje'i mdzod / /
'chi med bdud rtsir smin pa'i 'jo sgeg gis / /
tshe yi mchog sbyin bcom ldan rnam gsum gyis| |rje btsun bla ma'i sku tshe srid mthar spel / /
bgrang yas 'khor lo'i gtso dang zhi khro'i nyams / /
ma nges sgyu ma'i sprin du rol pa'i sku / /
rdo rje'i srog tu sgrub pa'i cho ga mkhan| |kun gyis rje btsun bla ma'i sku tshe spel / /
zag med ye shes bde stong sgyu ma'i gar / /
'dzum sgeg khro chags rol pa'i rnam 'gyur can / /
'jam dpal zhi khro'i mthu stobs dpung gis kyang / /
rje btsun bla ma'i sku tshe srid mthar spel / /
'jam mgon snyan brgyud bstan pa'i srog 'dzin phyir / /
brtson 'grus chen pos mkhas dang grub pa yi / /
go 'phang @## / /
mthon por gshegs nas zab mo'i lam / /
gsal mdzad grub pa'i dbang por gsol ba 'debs / /
mi bzad snyigs mar zhugs pa'i ngan 'bras kyis / /
sna tshogs zug rngus gdungs pas nyam thag cing / /
blang dor 'chol bar spyod pa'i rmongs tshogs la / /
brtse ba'i mgon du zhabs sen rtag brtan gsol / /
log par 'dzin pa'i dpung pa ches dar bas / /
bstan dang bde skyid dkar po'i phyogs 'joms shing / /
gdug pa'i rtsa lag rgyas pa'i dus mtha' 'dir / /
lhag pa'i thugs bskyed zhabs sen rtag brtan gsol| /
bshad dang sgrub pa'i bstan pa ches phra zhing / /
stobs dang dpung pa tshig tsam lhur len pa'i / /
thub bstan ming tsam lhag ma'i dus mtha' 'dir / /
lhag pa'i thugs bskyed zhabs sen rtag brtan mdzod / /
dri med 'jam mgon bzhed srol zab mo'i phul / /
mi 'tshol tshig tsam rnyed bkur phyir sgrub pa'i / /
rmongs dang bag med log par 'phyan pa'i khyur / /
brtse ba'i mgon du zhabs sen rtag brtan gsol / /
mi bzad gdon gyis btab pas yid myos shing / /
kun rmongs stug po'i mun 'thibs nyam thag 'gror / /
zab mo'i lam bzang mtshon par bya ba'i phyir / /
mgon khyod zhabs sen mi shigs rtag brtan gsol / /
mdor na yid bzhin nor dang dpag bsam shing / /
mchog gi rgyal mtshan ji bzhin srid mtha'i bar / /
mtha' dag 'gro la mngon 'dod yid bzhin du / /
skong ba'i dpal du zhabs sen rtag brtan shog /
slu med mchog gsum bden pa'i byin rlabs dang / /
rgyu 'bras rten cing 'brel 'byung slu med mthu / /
bdag gi lhag bsam dag pa'i nus stobs kyis / /
ji ltar smon bzhin gegs med myur 'grub shog /
ces bdag cag rnams kyi rnam par 'dren pa chen po mdo sngags kyi gzhung lugs rgya mtsho lta bur nang byan tshud pas mkhas pa'i rtse mor son zhing /
chu bo'i rgyun gyi thugs dam rdo rje'i ting 'dzin la gcig tu gzhol bas grub pa mchog gi go 'phang mthon por gshegs kyang /
sbas pa'i brtul zhugs kyis bdag cag tha mal pa dang skal ba mnyam par spyod pas rnam par rol ba /
nges pa don gyi mkhas grub chen po sngags zur rdo rje 'chang rje btsun bstan 'dzin brtson 'grus dpal bzang por rtag brtan gsol 'debs kyi tshigs su bcad pa 'di ni gang gi bka' 'bangs pha bong kha sprul ming par sngags grwa dge slong bstan 'dzin don yod @# / /
nas rten bcas bskul zhing rang nyid kyang mchog tu dwang bas lhag par spro bas 'phral mar 'du bgyis te gsol ba phur tshugs su btab pa de de kho na bzhin du 'grub par gyur cig /
! zhabs brtan gsol 'debs bden tshig grub pa'i dbyangs snyan zhes bya ba bzhugs so / /
! gang zhig 'chi med dpal yon yid bzhin du / /
stsol la brgyad gnyis na tshod rgyas pa'i sku / /
bla zhun lang tshor rtsibs brgyad 'khor lo yis / /
rab sgeg 'phags mkhyod kyis dge legs stsol / /
rgyal kun mkhyen brtse dri med nor bu'i rngul / /
gsang gsum thig le gcig tu blos pa'i gar / /
smra ba'i zla ba gsar pa bstan dang 'gro'i / /
dga' ston snying po khyod nyid rgyal gyur cig /
blo bzang 'od dkar sgrib gnyis mun stug las / /
rnam par rgyal ba'i thig le dkar po'i 'dzum / /
bstan pa 'dzin la 'phrin las lhun grub pa / /
rje btsun bla ma'i zhabs la gsol ba 'debs / /
mgon khyod zhabs sen bkra shis nor bu'i 'dzum / /
chos ston rdo rje'i khril g.yo med du / /
mi 'gyur mi shigs rdo rje'i khams ji bzhin / /
srid pa'i phyi mtha' de srid rtag brtan gsol / /
'khor 'das 'chi med dpal yon a mr-i ta / /
gang gi gsang gsum dpyid du 'khyil ba yis / /
mthun snang rags pa'i gzugs sku 'gro 'di'i dpal / /
tshe mtha' yas pa'i mgon bzhin rtag brtan gsol / /
thos bsam sgom dang 'chad rtsod rtsom gsum gyis / /
blo bzang rgyal bstan 'dzin cing spel ba la / /
blo bzang rgyal ba'i rnam thar lhur bzhes bzhin / /
zhabs sen bskal brgya'i bar du rtag brtan gsol / /
brtse chen chu khur brtsegs pa'i gdengs ka nas / /
dam chos bdud rtsi char du bsnyil ba yis / /
'gro rgyud zhing sar dge legs myu gu'i phreng / /
spel ba'i byed por bskal ba brgyar rtag brtan gsol / /
snyigs lnga'i smag rum 'thibs por nyam thag par / /
blo bzang snyan brgyud sgron me stong btegs nas / /
yang dag lam bzang ston pa'i mig gcig pu / /
'gro ba'i dmigs pu chen por rtag brtan shog /
srid pa'i 'brog dgon stug por phyogs bslad de / /
las nyon sha za'i dbus su rab mnar ba / /
rnam grol bde pa'i gling du dbugs dbyung ba'i / /
'gro ba'i sa mkhan chen por rtag brtan gsol / /
srid mtsho nyam ngar lhung ba'i nyam thag 'gro /
bshad dang sgrub pa'i gru gzings la brten nas / /
rnam grol rin chen gling du 'khrid mkhas pa / /
'gro ba'i ded dpon chen por rtag brtan shog /
slu med bla ma mchog gsum byin rlabs dang / /
mthu ldan mkha' 'gro srung ma'i 'phrin las kyis / /
rje btsun bla ma'i sku tshe mdzad 'phrin rnams / /
smon pa'i don bzhin gegs med myur 'grub shog /
ces mdo khams bstan pa'i snang byed chab mdo dkon rdor mchog sprul rin po che blo bzang rnam rgyal bstan 'dzin lhun grub dpal bzang po mchog gi zhabs brtan gsol 'debs @# / /
zhig dgos zhes rgyal bstan 'dzin pa'i smon lam gyi mthu grub pa yongs kyi dge ba'i bshes gnyen mkhyen rab mthar phyin nas lha reg a she dang /
rin gnyis srang gsum /
rgya dngul sgor bzhi bcas snga phyi lan gnyis su chab shog gi lam nas bskul ma ji ltar mdzad pa bzhin 7pha bong kha'i sprul ming pas rab byung bcu drug pa'i sa sbrul zla ba gnyis pa'i tshes bco lnga nyin mngon par dwangs ba chen pos spel ba'i yi ge pa ni ngag ldan dpon lha thub bstan gsung rab kyis bgyis pa dge legs 'phel / /
! / /
zhabs brtan gsol 'debs 'chi med grub pa'i snying po zhes bya ba bzhugs so / / / /
! 'chi med grub pa'i snying po bdud rtsi'i rngul / /
mtshan dpe'i phung por brtsegs pa'i snang brnyan tsam / /
yud tsam dad blo'i me long la brten kyang| |tshe srog rdo rjer sbyin des dge legs stsol / /
snying rje'i ga pur chu rgyun rab bsil ba'i / /
lhag bsam 'od dkar dra ba'i lding khang na / /
tshogs gnyis cha shas yongs su rdzogs pa can / /
rgyal sras smra ba'i zla ba khyod nyid rgyal / /
dpal ldan thub pa yongs kyi bstan pa la / /
kun bzang 'jam dpal dbyangs kyi rjes 'gro ba'i / /
thabs mkhas spyod pa rgya mtshor mnga' brnyes pa / /
rje btsun bla ma'i zhabs la gsol ba 'debs / /
srid pa'i phyi mtha' ji srid thugs bskyed kyi / /
dam bca'i ri mo thugs dbus bcings ba bzhin / /
de srid zhabs sen rdo rje'i mdud rgya yang / /
mi shigs rdo rje'i gshis su brtan gyur cig rab 'byams zhing gi 'chi med dge mtshan kun / /
gang gi gsang gsum dpal du rab smin pas / /
sku tshe'i rig 'dzin brnyes pa'i dga' ston ni / /
tshe mtha' yas pa'i ngo bor rab thob shog /
mkhyen rab 'od rnon cha shas re res kyang / /
gzhung lugs 'bum phrag rdzogs par gsal byed pas / /
dpal ldan mkhas pa yongs kyi gtsug tor la / /
zhabs sen 'od chags ngal bso rtag brtan shog /
rnam dag tshul khrims gtsang ma'i rtsa ba brtan / /
lnga phrag gnas la mkhas pa'i lo 'bras dud / /
grags pa'i dri bsung phyogs su 'phro ba yis / /
'dul 'dzin kun gyi gtso bor zhabs brtan shog /
snying rje'i chu gter mngal du smin skyes pa'i / /
rin chen thugs bskyed nor bu'i thig le'i 'dzum / /
tshogs gnyis 'od dkar rlabs su grol ba yis / /
rgyal sras zla ba mi nub zhabs brtan shog /
mang thos snying por bsags pa'i sbrang rtsi'i bcud / /
chos brgyad 'du 'dzi'i rkyen gyis ma bslad par / /
rtse gcig nyams myong bcud du myangs pa yi / /
sgrub brgyud bstan pa'i dpal du zhabs brtan shog /
mdo rgyud gsung rab kun gyi snying po'i don / /
ma nor lam bzang gcig tu legs bsdus nas / /
bshad dang sgrub pa'i 'khor los bsgyur ba yi / /
yongs rdzogs bstan pa'i bdag por zhabs brtan shog /
slu med mchog gsum bden pa'i byin rlabs dang / /
rgyu 'bras rten cing 'brel @# / /
'byung mi bslu zhing / /
bdag gi lhag bsam dag pa'i nus stobs kyis / /
smon pa'i don kun bde blag 'grub gyur cig /
ces dga' ldan bshad sgrub bstan pa'i rtsa lag 'bras mtsho sna mchog sprul rin po che'i zhabs brtan gsol 'debs 'di lta bu dgos zhes gang gi yongs 'dzin rigs lam smra ba'i dbang po dge ba'i bshes gnyen chen po blo bzang chos 'dzin gang nas lha reg rten gsum bcas bskul ma mdzad pa bzhin pha bong kha'i sprul ming pa nas drang ba chen pos sbyar ba'o / / / /
! zhabs brtan gsol 'debs 'chi med dga' ston zhes bya ba bzhugs so / / / /
! oM swa sti /
mtshan snyan bdud rtsi'i zil mngar phra mor yang / /
srid zhi'i 'chi med dpal yon kun chags pas / /
nyam nga'i gdung 'phrog bcom ldan tshe yi lha / /
kun gyis deng 'dir shis pa'i dga' ston stsol / /
gang gi blo gros nor bu'i ba gam la / /
dri med cho tshul ut+pal mtshan ma 'dzum / /
spangs rtogs cha shas 'phel ba rdzogs pa can / /
rje btsun bla ma'i zhabs la gsol ba 'debs / /
phun tshogs lung dang rtogs pa'i ga pur rdul / /
thub bstan snang ba'i dpal du rtag sbyin pas / /
mkhas grub rgyu skar dbus na lham me ba| |rje btsun bla ma'i zhabs la gsol ba 'debs / /
ngag la smra ba'i dbang pos mchog byin pas / /
dam tshig 'chad la thogs med spobs pa yis / /
blo bzang rgyal bstan 'dzin la zla bral ba / /
rje btsun bla ma'i zhabs la gsol ba 'debs / /
mgon khyod zhabs sen mi shigs rdo rje'i khams / /
g.yo med srid mtha'i bar du rtag brtan cing / /
blo bzang rgyal bstan 'dzin cing spel ba yi / /
rlabs chen 'phrin las phyogs mthar rgyas gyur cig /
mkhyen brtse'i cha shas gang ba'i dkyil 'khor las / /
'chad rtsod rtsom pa'i 'od dkar 'bum sbyin pas / /
rab rmongs gdul bya'i snying mun 'phrog bzhin du / /
'gro 'dir mi nub srid mthar rtag bzhugs gsol / /
spangs rtogs mngon rdzogs nor bu'i thig le'i 'dzum / /
zhi bsil bdud rtsi'i dpyid du skyugs pa las / /
skal bzang gnyis skyes tshogs rnams smin grol gyi / /
dga' ston dam par 'god bzhin rtag brtan shog /
slu med mchog gsum bden pa'i byin rlabs dang / /
chos dbyings rnam dag rten 'brel slu med mthu / /
bdag gi lhag bsam dag pa'i nus stobs kyis / /
sman pa ji bzhin gegs med myur 'grub shog /
ces pa 'di yab li thang zhwa 'phel sprul sku rin po che rje btsun ngag dbang dam chos blo bzang mchog nas lha ldan du rgyal ba'i bka' 'gyur rin po che'i bkalg lung stsal skabs 7zhabs brtan gsol 'debs 'di lta bu zhig dgos zhes sgom sde grwa ngag dbang rin chen /
ser smad kong grwa byams pa rgyal mtshan /
e grwa skal bzang 'phrin las bcas nas nan gyis bskul ngor /
pha bong kha'i sprul ming pas shar mar smras pa'o / /
! / /
rtag brtan gsol 'debs mi @# / /
shigs rdo rje'i ka ba zhes bya ba bzhugs so / / / /
! bsam yas rgyal ba'i bde stong ye shes mdzod / /
gang thugs rdo rje'i ting 'dzin la rol bas / /
nam mkha' ji srid rtag brtan rdo rje'i skus| |rdo rje tshe yi mchog sbyin mgon des skyongs / /
stong dang snying rje 'gog med snying stobs rlabs / /
dag pa'i spyod mtshor rol las rlabs chen skyes / /
zhi bsil bdud rtsi'i gter rdzogs gzugs sku'i zla| |dad pa'i yid mkhar rol la gsol ba 'debs / /
blo bzang chos dbyings sgrib bral mkha' klong las / /
bsam 'phel gzugs sku'i zla snang nor bu'i 'dzum / /
bstan 'dzin rgyu skar dbus na lha ma me ba / /
gdul bya rgya mtsho'i mgon la gsol ba 'debs / /
mi shigs bum dbus rab bsdus 'chi med dpal / /
mi shigs rdo rje'i skur bzhengs sgyu ma'i gar / /
mi shigs za ma tog tu rol ba'i 'phrul / /
mi shigs dam bca' ji bzhin rtag brtan gsol / /
chu ro'i dpal rdzogs 'gag med bdud rtsi'i dbyangs / /
chos kyi 'khor lor 'khrol bas srid zhi'i mun / /
'phrog pa'i thabs mkhas mdzad pa'i 'phrul rlabs kyi / /
dga' ston snyigs mtha'i 'grol ring du stsol / /
stong dang spros pa'i rnam pa kun rdzogs kyang / /
rnam par mi rtog bde chen nyer zhi'i dbyings / /
snying rjer ro gcig rtsol med bzhed pa'i don| |lhag par snyigs mtha'i 'gro la ring du stsol / /
slu med mchog gsum bden pa'i byin rlabs dang / /
chos dbyings rnam dag rten 'brel slu med mthus / /
bdag gi lhag bsam dag pa'i nus stobs kyis / /
ji ltar smon bzhin gegs med myur 'grub shog /
ces dge ldan bshad sgrub bstan pa'i gsal byed ser byes lA ba byang sprul rin po che blo bzang chos 'phel bstan 'dzin rgya mtsho'i zhabs brtan gsol 'debs 'di lta bu zhig gyis zhes gang gi yongs 'dzin rigs lam smra ba'i dbang phyug dge legs rgya mtsho dang /
ser lho'i dge ngag dbang dpal ldan zung nas lha reg rten gsum dod bcas bskul ngor 7btsun gzugs byams pa bstan 'dzin 'phrin las rgya mtshos mkha' 'gro 'du ba'i dus chen la smon pa mchog tu dge bas mtshams sbyar pa'o / /
! / /
zhabs brtan gsol 'debs bden tshig slu med ces bya ba bzhugs so / /
! mi shigs srog gi dwangs ma gnyug ma'i gar / /
rab dkar zla zhun lang tshor rab smin pa / /
rdo rje rtag pa'i mgon po yab yum gyis / /
ded 'dir rje btsun bla ma'i sku tshe spel / /
smra ba'i dbang phyug 'jam dpal dbyangs nyid kyis / /
mkhyen rab gang gi blo gros la byin pa'i / /
mdo sngags gzhung lugs smra ba'i nyi ma mchog /
bya bral grub pa'i dpa' bor gsol ba 'debs / /
thub bstan spyi dang blo bzang rgyal ba'i bstan / /
bod yul spyi dang khyad par mdo smad yul / /
bshad dang sgrub pas shin tu nyag phrag /
gso phyir mgon khyod bskal brgyar zhabs brtan shog /
tshang lam nor mdo @# / /
sngags lam rim dang / /
de don tshul bzhin sgrub pa'i sgrub brgyud kyi / /
'jam mgon bshad sgrub rmang nas gso ba'i slad / /
mgon khyod zhabs sen mi 'gyur rtag brtan shog slu med mchog gsum bden pa'i byin rlabs dang / /
chos dbyings bden stong rten 'byung 'gog med mthus / /
bdag gi smon pa'i drang srong bden tshig 'bras / /
nam yang slu med de bzhin nges grub shog ces bya bral sgrub pa'i rgyal mtshan 'dzin pa'i dpa' bo /
mdo sngags bstan pa'i nyin byed slob bu rtogs ldan 'jam dbyangs blo gros mchog gi zhabs brtan gsol 'debs shig dges zhes gang gi zhal bslob lam rim pa rgyal mtshan dar rgyas /
blo bzang ngag dbang /
mkhyen rab legs ldan bcas nas bskul ba bzhin /
pha bong kha ba bde chen snying pos rab 'byung zhes pa me yos mchu zla'i dkar phyogs kyi mkha' 'gro 'du ba'i dus bzang por skad cig thol byung gang dran du smras pa'o / /
! /
zhangs brtan gsol 'debs 'chi med zla ba'i thigs phreng zhes bya ba bzhugs so / /
! rgyal kun gsang gsum 'chi med tshe lha'i sku / /
gcig tu bzhengs nas 'gro la tshe dpal dpyid / /
yid bzhin stsol mdzad yid bzhin 'khor lo yis / /
rje btsun bla ma'i sku tshe srid mthar spel / /
zag med bde chen chos dbyings dkyil 'khor las / /
'gro la gcig tu brtse ba'i snang brnyan 'bum / /
ji snyed gdul bya'i mos pa'i chu mtsho yi / /
de snyed bkod par ston la gsol ba 'debs / /
byams dang mkhyen pa rab rgyas snying stobs zla / /
bstan 'dzin rgyu skar bye ba'i dkyil 'khor du / /
mi mnyam chos kyi grags pa'i dpal 'bar ba / /
zla bral 'gro ba'i mgon por gsol ba 'debs / /
thugs bskyed shel dkar ba gam las 'ongs pa'i / /
phyin drug bsdu bzhi'i bdud rtsi rdul dkar gyis / /
bgrang yas lus can sa mos rtag skyong bzhin / /
dad pa'i dgung mkhar mkha' bzhin rtag brtan shog /
mkhyen brtse'i cha shas gang ba'i dkyil 'khor las / /
'chad rtsod rtsom pa'i 'od dkar 'bum sbyin pas / /
rab rmongs gdul bya'i snying mun 'phrog bzhin du / /
'gro 'dir mi nub srid mthar rtag bzhugs gsol / /
slangs rtogs mngon rdzogs nar bu'i thig le'i 'dzum / /
zhi bsil bdud rtsi'i dpyid du skyugs pa las / /
skal bzang gnyis skyes tshogs rnams smin grol gyi / /
dga' ston dam par 'god bzhin rtag brtan shog /
slu med mchog gsum bden pa'i byin rlabs dang / /
chos dbyings rnam dag rten 'brel slu med mthu / /
bdag gi lhag bsam dag pa'i nus stobs kyis / /
smon pa ji bzhin gegs med myur 'grub shog /
ces lung rtogs bstan pa'i dbang phyug dam pa ser byes lA ba shod pa sprul sku rin po che byams pa bstan 'dzin chos grags kyi zhabs brtan smon tshig 'di lta bu zhig gyis zhes bstan pa'i gsal byed lA ba byang sprul blo bzang chos 'phel bstan 'dzin rgya mtsho'i gsung gis bskul ma mdzad pa bzhin @# / /
btsun gzugs 'byams pa bstan 'dzin 'phrin las rgya mtshor 'bod pas dwangs pa chen pos mtshams spyar te phul ba dge legs 'phel / / / /
! zhabs brten gsol 'debs mi shigs rdo rje'i byin brgya zhes bya ba bzhugs so / /
'chi med mchog sbyin bcom ldan rnam gsum dang / /
rdo rje rtag pa'i thig le yab yum sogs / /
kun gyis rje btsun bla ma'i gsang gsum la / /
mi shigs rdo rje'i byin brgya deng 'dir stsol / /
blo bzang ring lugs thub bstan snying po'i dpal / /
bshad dang sgrub pas 'dzin cing spel ba la / /
zla bral 'phrin las phyogs las rnam rgyal mgon / /
rje btsun bla ma'i zhabs la gsol ba 'debs / /
rgyal kun mkhyen brtse gsang gsum nus pa'i dpyid / /
gang gi dpal du bsdus pa'i gsang gsum gar / /
bstan dang 'gro ba'i mgon du chos kyi khrir / /
bskal pa rgya mtshor g.yo med zhabs brtan shog /
tshul khrims dri bzang khang pa dkar por 'dzum / /
gzhung lugs 'bum phrag sbrang rtsi'i ze'u 'bru rgyas / /
gang gi rnam thar padma dkar po yis / /
bstan 'gro'i srog zungs chen por zhabs brtan shog /
spangs rtogs kai la sha yis 'dzin spor / /
thos bsam sgom pa'i rtsal gsum rab rdzogs pas / /
'chad rtsod rtsom pa'i 'jigs bral gang rgyangs dbyangs / /
sgrog mkhas gdong lnga'i dbang po zhabs brtan shog /
mkhas btsun bzang po'i nor bu'i thig le'u gzi / /
bshad sgrub 'od rnon 'bum du skyugs pa'i rlabs / /
phyogs kyi tha grur blo bzang snyan brgyud kyi / /
snang ba'i dga' ston byed por zhabs brtan shog /
slu med mchog gsum bden pa'i byin rlabs dang / /
bstan srung dam can rgya mtsho'i mthu stobs kyis / /
rje btsun bla ma bskal brgyar zhabs brtan cing / /
chos 'byor 'phrin las lhun gyis grub gyur cig /
ces zhabs brtan gsol 'debs mi shigs rdo rje'i byin brgya zhes bya ba 'di yang mchog sprul blo bzang thub bstan 'jigs med rnam rgyal nas yi ge'i lam nas ji ltar bskul ma mdzad pa bzhin sprul ming byams pa bstan 'dzin 'phrin las rgya mtshos sbyar ba'o / / / /
! zhabs brtan gsol 'dabs 'chi med dga' ston zhes bya ba bzhugs so / /
! /
'chi med tshe dang ye shes yid bzhin du / /
'jo ster rtsibs brgyad 'khor los rab sgeg sku / /
zla zhun lang tshor smin pa'i bcom ldan mas / /
deng 'dir 'chi med mchog gi dga' ston stsol / /
blo gros bzang po'i nor bu'i thig le'i 'dzum / /
dam chos 'od snang 'bum du grol ba yis / /
bstan 'gro'i pad tshal dar zhing rgyas mdzad pa / /
rje btsun bla ma'i zhabs la gsol ba 'debs / /
rab 'byams zhing gi rgyal ba'i 'chi med byin /
gang gi gsang gsum dpal du smin pa yis / /
khyod sku drang srong tshe mtha' yas mgon bzhin / /
zhabs sen mdud rgya bskal brgyar g.yo med shog /
'khor 'das brtan g.yo'i nus bcud dpal yon kun / /
rdo rje gsum gyis shis par bsdus pa yi / /
rang bzhin sku tshe mchog gi rgyal mtshan ltar / /
bskal pa rgya mtshor g.yo med lhun chags shog /
slu med mchog gsum bden pa'i byin rlabs dang / /
rgyu 'bras slu med bdag gi lhag bsam mthus / /
mgon po khyod kyi sku tshe mdzad 'phrin rnams / /
thugs bzhed ji bzhin gags med lhun grub shog /
ces dwags smad dung dgon slob dpon blo bzang chos dar ba'i zhabs brtan smon tshig zhig dgos zhes dbu zur bstan 'dzin lhun grub nas lha reg rten gsum bcas bskul ma mdzad pa bzhin pha bong kha'i sprul ming bas sbyar ba'o / / / /
@# / /
! 'chi med grub pa'i 'khor lo mtha' dag gi /
dge mtshan gcig tu sdungs pa'i byin brgya yis / /
gangs can bde skyid gang gi phyag chan / /
skyong ba'i rnam 'dren mchog 'dir dge legs stsol / /
ngag dbang dbang phyug brgyad ldan sa la gshegs / /
gsung rab rab 'byams smra ba'i nus mthu thob / /
thub bstan bstan pa'i rgyal mtshan mtha' dag gi /
mgon skyabs skyabs mgon chen por gsol ba 'debs / /
'phrog byed dbang phyug rtse dgar rnam 'gyings pa'i / /
nor bu'i pa gam rnam par gnon pa yi / /
bkra shis re ba'i mdud rgya mi shigs gar / /
bskal brgya mtsho de srid rtag brtan shog /
mkha' khyab rgyal ba kun gyi snying rje'i mdzod / /
gzhon nu'i sgyu 'phrul dpal ldan padma'i gnyen / /
gangs can mgon po'i rigs kyi cod pan du / /
tshe mtha' yas pa'i mgon du zhabs brtan shog /
thub pa'i bzhed gzhung dri med shing rta'i srol / /
'jam dbyangs zhal lung bcud kyis rab mngar ba / /
gser zhun lang tsho'i dpal yon sa gsum khyon / /
'grems pa'i snang byed chen por zhabs x chos srid 'dzam+bu nad rtsibs stong du / /
g.yo ba'i phyag cha btsan pos sa gsum khyon / /
dkyil 'khor gcig tu 'ching zhing dbang bsgyur ba'i / /
chos kyi rgyal po chen por zhabs x dga' ba brgya ldan chab srid gdungs dkar po / /
srid zhi'i gtsug tor bla na bsrengs pa la / /
phyogs las rnam par rgyal ba'i dpal yon mchog /
phan bde'i srog rtsa chen por zhabs x zab dang rgya che chos phung brgyad khri'i dbyangs / /
dbyangs kyi yan lag gcig tu nyer bkugs nas / /
mkha' khyab ma rig gnyid las slong mdzad pa'i / /
'gro ba'i bla ma chen por zhabs x phan bde'i dpal yon bsam rgur 'jo ba yi / /
thugs rje'i grib bsil snum por chab 'bangs kun / /
bde skyid rdzogs ldan gsar par 'khos phebs pa'i / /
nyam thag dbugs dbyung chen por zhabs x ro 'dzin dman dang log par bsgyur ba'i gar / /
bstan pa'i gshed du rkyong ba'i smra ngan kun / /
nyes pa'i chang tshid stug po las 'don pa'i / /
yang dag lam ston chen por zhabs x khrims gnyis yan por spyod pa'i gnyis 'thung khyu / /
bde skyid padmo'i rtsa ba za ba kun / /
bka' ljid rnon po'i lcags kyus dbang byed pa'i / /
zla bral 'dul sbyong chen por zhabs x mtha' bzhi'i dregs ldan kun gyi gtsug tor kyang / /
bka' lung mu tig chun 'phyang gis bcings pas / /
'phrin las bdan 'degs la 'grus pa yi / /
mkha' khyab rnam 'dren chen por zhabs x rgyal bstan spel la rgyan drug mchog gnyis dang / /
chab srid skyong la chos rgyal mes dbon gsum / /
gcig tu bsdus pa'i dur smrig zlos gar bzhin / /
srid zhi'i rtsa lag chen por zhabs brtan shog /
bdag kyang skye ba'i phreng ba thams cad du / /
mgon po khyod kyis mnyes bzhin rjes bzung nas / /
sa lam bgrod pa rab myur rdzu 'phrul stobs / /
rgyal ba rgya mtsho'i klong du 'jug gyur cig /
mchog gsum slu med bden pa'i byin mthu dang / /
chos nyid stong pa'i rnam 'gyur chos can gyis / /
sna tshogs dngos por @# / /
shar pa 'gog med mthus / /
ji ltar smon bzhin gegs med myur 'grub shog /
de ltar bdag cag gi rnam par 'dren pa chen po / /
rtsa ba'i bla ma 7skyabs mgon srid skyong yongs 'dzin paN+Di ta don gyi slad du mtshan nas smos te /
7rje btsun ngag dbang gsung rab mthu thob bstan pa'i rgyal mtshan dpal bzang po'i zhal snga nas bod ljongs chos srid skyong pa'i gser gyi khri la mang bos bkur te mnga' gsol ba na /
7zhabs pad yun brtan gyi gsol 'debs 'chi med grub pa'i byin brgya zhes bya ba 'di yang gzhung sa mchog gi sbar zhus kyi zhabs 'degs pa chab mdo grwa ngag ldan nas ji ltar bskul ba bzhin /
rang nyid kyang mchog tu ngad cing spro ba chen pos mchams sbyar te ser smad pha bong kha'i sprul ming pas shar phyogs r+wags po dga' ldan bshad sgrub rnam par rgyal ba'i gling du snon zla'i yar tshes bzang por sbyar ba'i yi ge pa ni 'dan chos 'khor dgon gyi grwa rigs dge slong blo bzang rdo rjes bgyis pa ji ltar smon pa de de bzhin du 'grub par gyur cig / / /
! bgrang yas rgyal ba'i 'chi med ye shes bcud / /
mdzes sdug mtshan dper shar ba'i yid 'phrog ma / /
rgyal yum tshe spyin yid bzhin 'khor lo yis / /
der 'dir rje btsun bla ma'i sku tshe spel ye shes rdo rje'i sku 'chang 'jam dpal dbyangs / /
yab gcig zhi ba'i dbyings las ma rungs mgor / /
snying rje khros pa'i gar mdzad b+hai ra was / /
rje btsun bla ma'i sku tshe srid mthar spel / /
kun mkhyen ye shes lnga ldan tsong kha pa'i / /
lugs bzang snying po dben sa snyan brgyud kyi / /
mdzod 'dzin mkhas dang grub pa'i dbang phyug che / /
mtshungs med drin can bla mar gsol ba 'debs / /
slar yang rab dkar thugs bskyed snying rje'i rlabs / /
dag pa'i spyad mtshor bskyod pa'i rlabs chen skyes / /
zhi bsil bdud rtsi'i gter rdzogs gzugs sku'i zla / /
dad pa'i yid mkhar rol la gsol ba 'debs / /
byams pa chen pos gzhan don khur gyis bzhes / /
blo bzang rgyal bstan srog gi snying po 'dzin / /
rgyal kun ye shes gcig bsdus sgyu 'phrul gar / /
rnam par rgyal ba'i mgon la gsol ba 'debs / /
mgon khyod ring nas bzhed pa'i dam bca' bzhin / /
srid zhi'i rgud pas gdungs pa'i mtha' yas 'gro /
sgrol la snying stobs chen po'i spyod pa'i rlabs / /
'phags mchog klu sgrub ji bzhin rtag brtan shog /
lhag par snyigs mthar spyod pa'i nyam thag 'gror / /
tshang lam nor bstan pa'i yang snying mchog /
zhi bsil mchog gi lam bzang sbyin pa la / /
blo bzang rgyal ba nyid bzhin rtag brtan shog /
mad du thos bzhin zhi zhing dul bar ldan / /
tshul bzhin sgrub pas go 'phang mchog tu gshegs / /
rang gis ji bzhin gzhan la 'doms pa la / /
chos kyi rgyal mtshan ji bzhin rtag brtan shog /
mdor na 'gro kun red skong ba la / /
yid bzhin nor dang dpag bsam shing bzhin dang / /
drang srong tshe mtha' yas pa'i mgon po bzhin / /
sku tshe'i rig 'dzin ma chog la mnga' brnyes shog /
rdo rje'i mtshan sogs mthu ldan bstan srung gis / /
nyin mtshan dus drug byar ma g.yel bar / /
rje btsun bla ma'i sku tshe mdzad 'phrin rnams / /
thugs bzhed ji bzhin 'grub pa'i grogs mdzod cing / /
slu med mchog gsum bden pa'i byin rlabs dang / /
bdag gi lhag bsam grub pa'i bden tshig dang / /
@# / /
chos dbyings rnam dag rten 'byung bslu med mthus / /
ji ltar smon pa'i gnas kun myur 'grub shog / /
ces bzhi sde smyung gnas sprul sku rin po che'i rtag brtan gsol 'debs lhag bsam bden pa'i nga ro zhes bya ba 'di ni gang gi sku'i rim /
gro pa dge tshul ngag dbang skal bzang nas lha reg dang /
dzus kyi sna dam sbus legs khebs ldan bcas bskul ba bzhin /
pha bong kha sprul ming pas dwang ba chen bos smon cing gsol ba de de bzhin 'grub par gyur cig / / /
! bsam yas rgyal ba'i bde stong snying rje'i gar / /
'chi med rnal 'byor skur bzhengs mchog thun kun / /
bde blag stsol mdzad mi tra tshe yi lhas / /
deng 'dir rje btsun bla ma'i sku tshe spel / /
stobs dang snying rje 'gog med snying stobs rlabs / /
dag pa'i spyod mtshor rol las rlabs chen skyes / /
zhi bsil bdud rtsi'i gter rdzogs gzugs sku'i zla / /
dad pa'i yid mkhar rol la gsol ba 'debs / /
ngag la 'chad rtsod rtsom pa'i dbang 'byor zhing / /
blo gros bzang po zab mo'i don kun gzigs / /
grangs yas 'gro la dge legs mchog stsol ba'i / /
dbang phyug brgyad ldan mgon la gsol ba 'debs / /
rab 'byams zhing gi 'chi med bdud rtsi'i bcud / /
gang gi gsang gsum dpal du nyer bsdus pas / /
sku tshe'i rig 'dzin brnyes pa'i dga' ston mchog /
skal bzang gdul bya'i dpal du yongs spyod shog /
mang du thos pas mkhas pa'i pha mthar son / /
chul bzhin sgrub pas go 'phang mthon por gshegs / /
bshad dang sgrub pa'i 'khor los bsgyur ba yi / /
yongs rdzogs bstan pa'i bdag por zhabs brtan shog /
rnam dag khrims kyis thugs rgyud yongs su gtams / /
bzod med snying rjes gzhan don kho nar gzhol / /
gdul bya rjes su 'dzin pa'i thabs lam mkhas / /
'gro ba'i 'dren pa chen por rtag brtan shog /
slu med mchog gsum bden pa'i byin rlabs dang / /
chos dbyings rnam dag rten 'brel bslu med mthu / /
bdag gi lhag bsam dag pa'i nus stobs kyis / /
ji ltar smon bzhin gegs med myur 'grub shog /
ces dge ldan bshad sgrub bstan pa'i gsal byed e bla ma rin tho che dge legs dpal bzang gi mchog sprul ngag dbang blo bzang dge legs dbang phyug dpal ba bad pa'i zhabs pad yun brtan gyi bden tshig 'chi med dpal sbyin zhes bya ba 'di yang rgyud smad sngags ram bskal bzang bde chen gyis bskul ngor btsun gzugs byams pa bstan 'dzin 'phrin las rgya mtshos smon pa drag bos mtshams sbyar te phul ba de de bzhin du 'grub par gyur cig /
! rab 'byams rgyal kun tshe dang ye shes kyi / /
snying po gcig tu rdzogs pa'i bzhin lag gar / /
yid 'phrog sgeg mor rol pa'i bcom ldan mas / /
deng 'dir rje btsun bla ma'i sku tshe spel /
ngag gi dbang phyug blo bzang rgyal ba yi / /
gsang gsum dur smrig gar bu slar bsgyur bzhin / /
ltun 'grub chos kyi rgyal mtshan 'dzin pa la / /
zla bral rje btsun bla mar gsol ba 'debs / /
mgon khyod mtha' yas 'gro bsgrol ba'i khur / /
gcig tu sting stobs btsan pos yongs bzungs nas / /
rgyal sras spyod pa rgya mtsho skyong bzhin du / /
zhabs sen mi shigs srid mthar rtag brtan mdzod / /
mang du thos dang tshul bzhin sgrub ba yis / /
mkhas dang grub pa'i rtsal kun yongs rdzogs nas / /
bshad sgrub chos kyi rgyal srid skyong bzhin du / /
zhangs sen mi shigs @# / /
bskal brgyar rtag brtan mdzod / /
slu med mchog gsum bden pa'i byin rlabs dang / /
rgyu 'gras rten cing 'brel 'byung mi bslu zhing / /
bdag gi lhag bsam dag pa'i bden 'bras kyis / /
ji ltar smon bzhin gegs med 'grub gyur cig /
dpal ldan bla ma'i rnam par thar pa la / /
skad cig tsam yang xxx skye ba kun tu yang dag bla ma dang / /
xxx myur thob shog /
ces brag rgyab mchog sbrul rin po che'i zhabs brtan gsol 'debs 'chi med bdud rtsi'i zil dngar zhes bya ba 'di yang /
gang gi sku'i sri zhu ba phyag mdzod 'jam dpal dbang phyug dang /
dge slong dge 'dun sbyin ba zung nas rten bcas ji ltar bskul ma mdzad bzhin pha bong kha'i sprul ming pas dwang ba chen pos smon cing bris ba'o / /
! / /
zhabs brtan gsol 'debs 'tshi med mchog sbyin zhes bya ba bzhugs so / /
rgyal kun tshe dang ye shes mtshan dpe'i gar / /
mtshan tsam gyis kyang 'chi med mchog sbyin pa / /
bcom ldan tshe yi lhag lha rnam gsum gyis / /
deng 'dir rje btsun bla ma'i sku tshe spel / /
blo bzang rgyal ba'i ye shes nyi ma yi / /
sgyu 'phrul 'phrin las rlabs chen 'od stong gis / /
mtha' yas 'gro la rnam grol snang ba'i dpal / /
sbyin mdzad rje btsun bla mar gsol ba 'debs / /
mgon khyod mi shigs rdo rje brtsegs pa'i khrir / /
zhabs sen bskal brgya mtshor rtag brtan nas| |mang du thos dang tshul bzhin sgrub pa yis / /
mkhas grub kun gyi gtsug rgyan dam par shog /
'jam dbyangs zhal lung blo bzang snyan brgyud kyi / /
sgrub brgyud bstan pa'i rgyal mtshan 'dzin pa la / /
grub dbang gong ma nyid kyi rnam thar bzhin / /
skal bzang gdul bya'i mgon du rtag brtan shog /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi bslu zhing / /
bdag gi lhag bsam dag pa'i nus stobs kyis / /
smon pa'i don kun bde blag 'grub gyur cig /
ces 'dam khang dmar mtshams ba blo bzang nyi ma rin po che'i yang srid sprul sku 'phrin las rnam grol dpal bzang po'i zhabs brtan gsol 'debs 'di bzhin ser sngags grwa thub bstan d+harmA nas ji ltar bskul ma mdzad ba bzhin ba bong kha sbrul ming pas sbyar ba de de bzhin du 'grub par gyur cig / / /
! rab 'byams rgyal kun phrin las sgyu 'phrul gar / /
'chi med tshe srog mngon 'dod yid bzhin du / /
stsol mdzad 'khor lo'i rigs kyi dbang phyug mas / /
deng 'dir dge mtshan yid bzhin char du phobs / /
ngag la dbang thob mkhas dang grub pa'i dpal / /
blo bzang bstan pa'i rgyal mtshan 'dzin pa la / /
zla bral snyigs dus 'gro ba'i gnyen gcig pu / /
rje btsun bla ma'i zhabs la gsol ba 'debs / /
mtha' yas 'gro 'di'i rin chen dbyig gcig bu / /
tshang la ma nor blo bzang rgyal ba'i bstan / /
thos bsam sgom dang 'chad rtsod rtsom gsum gyis / /
spel phyir zhabs sen bskal brgyar rtag brtan gsol / /
gzhung lugs rgya mtshor mkhyen pa'i rtsal rdzogs nas / /
lung rigs drag por gla la pa'i gad rgyangs kyis / /
smra ngan wa tshogs cig car klad 'gems ba'i / /
mkhas mchog gdong lnga'i dbang por zhabs brtan shog /
bag yod nor bu'i yu ba la brten nas / /
rnam dag khrims kyi gos bzang lhab lhub g.yo / /
bslab gsum nor phu'i tog 'chang btsun pa'i mchog /
@# / /
gnas brtan 'dul 'dzin chen por zhabs brtan shog /
mtha' yas 'gro ba 'khor ba'i chu gter las / /
sgrol ba'i rin chen byang chub sems kyi gru / /
snying stobs rab dkar bzang po'i ba dan mchog /
g.yo ba'i ded dpon chen por zhabs brtan shog /
gang gi gsang gsum nor bu'i pa gam las / /
'phrin las tsha zer stong du 'bar ba yis / /
log par zhugs pa'i mun tshogs drungs 'byin pa'i / /
bstan pa'i nyi ma chen por zhabs brtan shog /
mchog gsum slu med bden pa'i byin mthu dang / /
chos nyid stong pa'i rnam 'gyur chos can gyi / /
sna tshogs dngos por shar ba 'gag med mthus / /
ji ltar smon bzhin gegs med myur 'grub shog /
ces jo dan mchog sprul rin po che ngag dbang blo bzang bstan pa'i rgyal mtshan dpal bo'i zhabs brtan smon tshig drang srong bden pa'i glu dbyangs zhes bya ba 'di yang dga' stod dgon gsar bla ma dge slong byams pa mkhas mchog nas bskul ngor pha bong kha'i sbrul ming pas sbyar ba'o / / / /
! gang gi mtshan snyan bdud rtsi'i zil dngar tsam / /
skal bzang dpyid du bsten pa'i dge legs kyang / /
tshe dang ye shes grub gnyis 'dod dgu'i dpal / /
mchog sbyin lha mchog gsum gyis shis pa stsol / /
mkhyen brtse'i bag ma rab bsil 'gro ba'i dpal / /
'jam dbyangs snyems 'phrog smra ba'i 'od dkar 'dzum / /
lung rtogs bstan pa'i ut+pal tshom bu 'dzin / /
'gro mgon rgyu skar dbang por gsol ba 'debs / /
gang gi zhabs sen mi shigs rdo rje'i mdud / /
srid pa'i phyi mtha' de srid mi 'grol bar / /
longs spyod rdzogs dang 'od snang mtha' las kyi / /
sku tshe'i rig 'dzin bdag gir bzhes gyur cig /
thos bsam sgom dang 'chad rtsod rtsom pa dang / /
mkhas btsun bzang sogs thub bstan yongs rdzogs kyi / /
bdag por bzhengs nas blo bzang rgyal ba'i bstan / /
srel la blo bzang rgyal nyid dang mtshungs shog /
mchog gsum bden pa'i byin rlabs slu med dang / /
chos nyid stong pa'i rang gshis chos can gyi / /
dngos por skye ba rten 'byung 'gog med mthus / /
smon 'bras ji bzhin gegs med smin gyur cig /
ces shar phyogs rgyal mo rong gi sa'i cha e waM theg chen gsang sngags gling gi sprul sku mkhyen rab 'jam dbyangs bstan 'dzin dpal bzang po'i zhabs brtan gsol 'debs 'di lta bu zhig dgos zhes gang gi sku mched ser smad rgyal rong dge ba shes ngag dbang bstan 'dzin nas rten bcas bskul ma mdzad pa bzhin /
pha bong kha'i sprul sku byams pa bstan 'dzin 'phrin las rgya mtshos thol byung du smras ba'o / / / /
! ji snyed rgyal ba'i yon tan phung po kun / /
'chi med thig le gcig tu 'khyil ba'i gar / /
'gro ba'i mos ngo ji bzhin tha dad pa / /
kun gyis tshe sbyin gsang gsum yon du stsol / /
bro gros bzang po byams dang mkhyen pa yi / /
ba gam dkar po'i phyogs rdzogs mkha' dbyings 'dzum / /
bsam sgom lhun 'grub bdud rtsi'i rlabs grol ba / /
grub mchog rje btsun bla mar gsol ba 'debs / /
thugs bskyed nor bu'i gru rdzings kyis blangs pa'i / /
phan bde'i rin chen 'dod rgu dbyig gi char / /
gangs can bstan dang 'gro ba'i dpal mon du / /
sbyin mkhas ded dpon chen po zhabs brtan shog /
snyan brgyud mang thos yal ga'i khyon yangs por / /
tshul bzhin sgrub pa'i lo @# / /
'dab phang phung g.yo / /
rtogs pa'i nyams myong 'bras bus g.yur dud pa / /
bshes gnyen dpag bsam dbang po zhabs brtan shog /
rin chen sems gnyis gser ldan yangs pa'i ltor / /
phra rags lha yi ri dbang lhun chags par / /
gsal snang nyi zla'i rtsed gas rol pa yi / /
rnal 'byor dbang phyug chen po zhabs brtan shog /
lta stangs gad rgyangs cam gyis snod bcud kyi / /
rgung pa'i wa skyes klad pa 'gems pa yi / /
lha sngags ting 'dzin rtsal gsum rab rdzogs pa'i / /
grub mchog gdong lnga'i dbang po zhabs brtan shog /
da dung bshad dang sgrub bzung 'bral bas / /
blo bzang bstan pa'i rgyal mtshan bsgreng pa'i slad / /
sku tshe mi shigs mi 'gyur mi nub par / /
rtag brtan rdo rje'i gshis su rol gyur cig /
bla ma mchog gsum bden pa'i byin mthu dang / /
bdag gis rtse gcig smon pa'i lhag bsam gyi / /
rten 'byung 'gog med 'char bas smon pa'i don / /
'bad med bde blag nyid du 'grub gyur cig /
ces yongs kyi dge ba'i bshes gnyen chen po rnal 'byor dbang phyug blo bzang bsam 'grub bam byams pa mkha' dbyings dpal bzang po'i zhabs brtan gsol 'debs 'jigs bral rdo rje la lam zhes bya ba 'di lang mi rje bshad zur sku ngo mda' dpon 'gyur med bsod nams stobs rgyas mchog nas lta reg rten gsum dang bcas ji ltar bskul ma mdzad pa bzhin pha bong kha bas mngon par dwang pa chen pos mtshams sbyar te smras pa'o / /
! / /
zhabs brtan gsol 'debs 'chi med rtag brtan zhes bya ba bzhugs so / /
rab 'byams zhing gi ji snyed tshe yi lha / /
kun gyi 'chi med rtag brtan dngos po yis / /
deng 'dir rje btsun bla ma'i gsang ba gsum / /
rdo rje'i gshis su sgrub pa'i dga' ston stsol / /
rgyal kun mkhyen brtse ye shes sgyu ma'i 'phrul / /
blo bzang snyan brgyud bshad dang sgrub pa yi / /
bstan pa'i rgyal mtshan 'gro 'dir sgreng ba la / /
zla bral rje btsun bla mar gsol ba 'debs / /
rnam dag khrims kyi gser ldan yangs pa'i ltor / /
thos bsam sgom pa'i yal 'dab rab rdzogs shig /
don gnyis 'bras bu'i khur gyis mtha' yas 'gro'o / /
re skong dpag bsam dbang por zhabs brtan shog /
tshe gcig sangs rgyas sbar bcangs nyid ster ba'i / /
blo bzang sgrub brgyud nyag phra gso ba'i slad / /
rtse gcig sgrub pa'i rgyal mtshan rtag sgreng ba'i / /
rnal 'byor dbang po khyod nyid zhabs brtan shog /
mdo sngags lam gyi nyams myong tshad ma'i 'bras / /
rang gis mngon du mdzad bzhin gzhan rgyud la / /
bkri ba'i thabs mkhas 'gro kun rnam grol du / /
'dren pa'i ded dbon mchog tu zhabs brtan shog /
mdo rgyud zab bcud 'jam dbyangs zhal lung dang / /
sbyar ba'i dga' ldan snyan brgyud 'chad nyan dag /
shin tu nyag phra rgya cher spel mdzad pa'i / /
'gro ba'i snang byed chen por zhabs brtan shog /
bla ma mchog gsum bden pa'i byin mthu dang / /
bdag gis rtse gcig smon pa'i lhag bsam gyi / /
rten 'byung 'gog med 'char bas smon pa'i don / /
'bad med bde blag nyid du 'grub gyur cig /
ces sgrub brgyud bstan pa'i snang byed yongs kyi dge ba'i bshes gnyen ye shes rgyal mtshan ba'i zhal snga nas kyi zhabs brtan gsol 'debs 'di lta bu zhig dgos zhes gsar byung chos brung ma 'grin las @# / /
chos dbyings kyis gtsos pa'i dpal chen chu bo ri'i 'chi med dgon gsar gyi btsun ma 'dus spyi nas lha reg rten gsum bcas bskul ngor pha bong kha pas shar mar smon pa dge legs 'phel / /
! / /
'chi med zil mngar bdud rtsi'i thigs phreng du| |snyil ba'i thugs rje'i chu khur brtsegs pa can / /
kun kyang 'dir ni gang gi gsang gsum dngos / /
tshe mtha' yas nyid ngo bor dge legs stsol / /
blo bzang bzhed gzhung gzhung brgya smra ba'i mgrin / /
'jigs bral mkhyen rab rab 'byams 'phrin las gar / /
dar rgyas 'gro don don gnyis mchog gi sde / /
bstan 'gro'i 'dren mchog mchog la gsol ba 'debs / /
mtha' mas 'chi med 'od snang dpal 'khyil bar / /
gcig tu bgyis pa'i gsang gsum mtshan dpe'i gar / /
srid pa'i zo chun g.yo ba de srid du / /
rtag brtan rdo rje'i gshis su rol gyur cig /
so sor thar pa yid bzhin ma Ni ka /
gang du spungs pa thub pa'i nang gi mdzod / /
bsrung la 'dul 'dzin kun gyi zur phud na / /
thub pa'i zhal tshab nyid du zhabs brtan shog /
pha mtha' gzhal min gzhung lugs lha'i rdzings ring / /
rnam dpyod dgu tshig gcig gis bcings pa yi / /
mi 'jigs spobs brgyas pa'i gzi byin gyis / /
mkhas kun khengs pa bstil bzhin zhabs brtan shog /
lung rigs sbar khyim rnon pos phas rgol gyi / /
glang smyon klad bum cig car 'dral byed pa'i / /
phyogs las rnam par rgyal ba'i khyu mchog gi /
dran dbang gdong lnga'i dbang por zhabs brtan shog /
snyan dgur 'byin pa'i swa sti'i dbyangs kyi mtsho / /
longs spyod 'khor lor rol ba'i mtshar sdug gi /
snying po mtsho byung phang 'gror zlos pa yi / /
dge ba'i dpa' bo gnyis par zhabs brtan shog /
rgyal ba kun gyi mgur dang ro gcig pa'i / /
cha shas res kyang srid zhi'i gtsod chen kun / /
drung nas 'byin pa'i chos kyi 'khor lo yis / /
sa gsum 'dren pa chen por zhabs brtan x snying stobs phrag pa gcig tu mkha' khyab kyi / /
yid can ji snyed bzungs nas rnam grol sar / /
'jog pa'i dam bca' rlabs chen shugs bdo ba'i / /
rgyal sras dpa' po chen por zhabs x gtsang ma'i rnam thar nor bu 'khyil ba'i gzi / /
'phrin las glog zhun khrag khrig rtse dga'i 'dzum / /
blo bzang ring lugs gser zhun lang tsho yis / /
sa steb bkang ba'i byed por zhabs brtan shog /
gnod sbyin rgyal po tha 'og 'khor bcas kyang / /
sngon gyi g.yar dam gnyan po rjes dgongs la / /
'gal rkyen sel zhing mthun rkyen sgrub pa yi / /
las bzhi'i 'phrin las skad cig ma g.yel mdzod / /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi slu zhing / /
bdag gi lhag bsam dag pa'i nus mthu yis / /
ji ltar smon kun bde blag 'grub gyur cig /
ces ser smad dag pa mchog sprul rin po che blo bzang 'jigs bral 'phrin las dar rgyas mchog gi sde dpal bzang po'i zhabs brtan gsol 'debs 'chi med bdud rtsi'i thigs phreng zhes bya ba 'di yang / /
gang gi sri zhu'i 'phrin las sgrub pa la legs smon gyi mthu grub pa phyag mdzod grags pa sangs rgyas gang nas lha reg /
maN+Dal rten gsum bcas ji ltar bskul ma mdzad bzhin pha bong kha' @# / /
sprul ming bsam la gro dag pa rnam grol gling bla brang nyid du mngon par dwang ba chen pos gris pa de de bzhin du 'grub par gyur cig /
! / /
rtag brtan grub pa'i dngos po bdud rtsi'i dbyings / /
'chi med bcud du smin pa'i zil dngar 'bum / /
gang gi gsang gsum dpal du bsnyil ba yi / /
dge legs tshe mtha' yas nyid ngo bor stsol / /
ngag dbang 'jam dbyangs dbyangs can mgrin mtshor rol / /
thub bstan yang snying snying po skyong la mkhas / /
grub pa'i go 'phang 'phang mthor mnga' brnyes pa / /
bstan 'gro'i 'dren mchog mchog la gsol ba 'debs / /
'chi med dag byed phung por brtsegs pa yi / /
dwangs ma ga pur thig ler smin pa'i 'dzum / /
gang gi gsang gsum dkyil 'khor nyid gyur te| /
srid pa'i phyi mtha' de srid rtag brtan shog /
gsung rab kun gsal pha mtha' 'ching ba yi / /
rnam 'byed glog zhags zhun ma khrag khrig gzi'i / /
snang ba 'chad rtsod rtsom gsum dkar po'i gos / /
sa gsum cig car g.yogs bzhin rtag x spong bdun dag byed gtsang mar 'khyil pa las / /
rab bsil bdud rtsi'i 'thor 'thung 'bum phrag rgyun / /
thar 'dod snying du sbyin pas ngur smrig tshal / /
sa chen dwogs por 'grems bzhin zhabs x mkha' khyab snying du sdug dgung gces pa yi / /
lhag bsam zla ba 'bum phrag gdal ba'i 'dzum / /
bdud rtsi'i mchod sbyin stong du 'bebs pa yi / /
blo chen sems dpa' chen por zhabs x spangs rtogs ma Ni ka yi rdul mang ni / /
khri phrag dpangs mthor brtsegs pa'i zur phud na / /
mchog gi go 'phang rnam par rgyal ba'i sa / /
'dzin pa'i grung mchog dbang por zhabs x rtag chad log pa'i g.yang sar nyer gzhol kyang / /
yang dag lam du mngon par zhen pa rnams / /
'khrul pa'i rab rib rtsad nas 'byin pa yi /
|'tsho mdzad drang srong chen por zhabs brtan shog /
'phrin las dzam+b+hu na da'i rtsibs rnon stong / /
g.yo ba'i chos kyi 'khor los sa gsum khyon / /
blo bzang ring lugs gcig tu bsgyur ba yi / /
chos kyi rgyal po chen por zhabs x dus dgra'i dbang po dam can rgya mtshor bcas / /
las bzhi'i mthu stobs rab myur rtse dga' yis / /
'gal rkyen sel zhing mthun pa'i bzhed don kun / /
sgrub la rings ba'i tshul gyis rtag skyong mdzod / /
slu med mchog gsum x rgyu 'bras x bdag gi x ji ltar x cig /
ces ser smad kong 'bru la mkhan chen mchog sbrul rin po che rje btsun ngag dbang thub bstan mkhas grub dpal bzang po'i zhabs brtan gsol 'debs rtag brtan grub pa'i dngos po zhes bya ba 'di yang /
yongs 'dzin dge ba'i bshes gnyen mang thos rigs smra'i dbang phyug bstan pha phun tshogs dang /
gsol dpon dkon mchog bzang po /
chos mngad blo bzang bstan 'dzin /
chos mdzad byams pa chos 'dzin bcas nas lha reg /
maN+Dal rten gsum bcas ji ltar bskul ma mdzad pa bzhin pha bong kha'i sprul ming pas shing phag gnam lo'i rang zhal gsar du tshes pa'i mchu zla'i rgyal ba dang po'i tshes la 'bru la bkra shis bde chen dgon du sbyar ba dge legs 'phel / /
! / /
'chi med rdo rje'i lang tshor smin pa'i gzi / /
mtshan dpe'i dngos por 'bar ba'i mchog brnyes kyi / /
rtag brtan shis pa 'bum du @# / /
grub pa'i dngos / /
rje btsun bla ma'i gsang gsum nyid du stsol / /
blo bzang thub bstan bstan pa'i snying po'i khur / /
'jigs med snying stobs stobs ches 'khyer la dpa' / /
bstan 'dzin mkhas grub grub mchog rgya mtsho'i dbus / /
zla bral 'dren mcho /
mchog la gsol ba 'debs / /
srid zhi'i 'chi med dpal yon ji snyed kun / /
ngo mtshar phyag rgya gcig tu bsdus pa'i dpyid / /
gang gi gsang gsum dpal yon nyid gyur te / /
rig 'dzin grub pa'i dngos por rtag brtan shog /
mkhyen rab ma rgad mgyogs 'gro'i rlabs chen 'gros / /
gsung rab kun gsal pha mthar rtag bkod pas / /
legs bshad snang ba gser zhun gdal ba'i 'dzum / /
sa gsum dpal du 'bebs bzhin zhabs brtan shog /
brtse chen ga bur zegs ma bskyod pa'i 'dzum / /
nyam thag snying du bsil bas sim pa'i dpyid / /
bdud rtsi'i dga' ston gya nom bla med dbyings / /
sbyin pa'i 'gro mgon chen por zhabs x spangs rtogs nor bu'i ba gam brtsegs pa'i spo / /
byang chen mkha' dbyings bkod pa'i gtsug tor na / /
dbang phyug rnam par rgyal ba'i chos kyi khrid / /
dbang bsgyur 'dren mchog dbang por zhabs x 'phrin las gser gyi rtsibs stong g.yo ba'i 'phrul / /
rtsol med lhun gyis grub pa'i nus pa'i stobs / /
phyogs kun gling rir 'dod rgur mnga' bsgyur ba'i / /
dge ldan chos kyi rgyal por zhabs x 'dod pas myos pa'i rtse dgar 'phyo ba'i stabs / /
mi bzad g.yang khar rgyug pa'i gnyis 'thung khyu / /
tshul bzhin bslang pa 'dzin la sbyor mkhas pa'i / /
'dul sbyong thub pa chen por zhabs x lta ngan dug chu snying du bsags pa rnams / /
rten 'byung thur ma rnon pos drungs phyung ste / /
phan bde'i srog rtsa chad las skyob pa yi| |drang srong sman gyi bla mar zhabs brtan shog /
dus dgra'i dbang bo x las bzhi'i mthu stobs x 'gal rkyen sel zhing x sgrub la rings pa'i x mdzod / /
slu med mchog gsum x rgyu 'bras x bdag gi x ji ltar x cig /
ces ser smad kong po theg chen gling mchog sprul rin po che'i zhabs brtan gsol 'debs 'chi med rdo rje'i lang tsho zhes bya ba 'di yang chab nag grwa tshang spyi dang /
dbu zur blo bzang 'jam dpal /
'bru la chos mdzad blo bzang bstan 'dzin bcas nas lha reg rten gsum bcas ji ltar bskul ba bzhin rang nyid kyang spro bas btegs te pha bong kha sprul ming pas rab rgyal na tshod ldan rgyal zla ba phar ma'i bzang po dang po'i tshes la 'bru la bkra shis bde chen dgon du sbyar ba de de bzhin du 'grub par gyur cig /
! / /
oM swa sti /
gsang gsum cha shas phra rab re res kyang / /
'chi med bdud rtsi stong gi bcud 'jo ba / /
ji snyed tshe yi lha tshogs mtha' dag gis / /
rtag brtan byin brgya 'dren mchog dpal 'dir stsol / /
mkhas dang grub pas bstan 'dzin bye ba'i dbus / /
'jigs bral spobs pa rgyas pa'i rnam dpyod kyis / /
chos kyi rgyal mtshan sa gcu ma 'phro ba'i blar / /
bsgreng mkhas rje btsun bla mar gsol ba 'debs / /
rtag brtan grub pa'i dngos po 'bum gyi dpyid / /
gsang gsum thig le gcig tu smin pa'i gar / /
mi shigs nges pa lnga ldan rang bzhin du / /
srid pa'i @# / /
phyi mtha' de srid brtan gyur cig /
'dzam gling shing rta'i bzhed gzhung ma dros klung / /
gang gi mkhyen rab hub gcig gis drangs pa'i / /
gangs can mkhas mchog kun gyi zur phud na / /
ngal bso'i zhabs sen g.yo med rtag brtan shog /
dpyad 'jog 'dab yangs brtul ba brtan po'i rtsal / /
spangs rtogs mkha' dbyings mthon por bkod pa'i rlabs / /
srid zhi'i gtsug tor bla na 'gyings pa yi / /
grub mchog mkha' lding dbang por zhabs x brtan mkhas rnam thar padma dkar po'i 'dzum / /
gtsang ma'i grags snyan dri bsung la chags pa'i / /
bstan 'dzin bung ba bye ba'i nyer 'tsho'i gzhir / /
thub dbang gnyis pa ji bzhin zhabs x mang thos thobs pa rgyas pa'i 'jigs bral dbyangs / /
mkhas pa'i bya ba gsum du glal ba yis / /
smra ngan wa skyes cig car mthar byed pa'i / /
dran dbang gdong lnga'i dbang por zhabs x mkhas dang grub pa'i 'khor los sgyur ba yis / /
bshad sgrub chos kyi rgyal mtshan srid zhi'i blar / /
bsgrengs te lung rtogs dbyig char 'bebs pa la / /
blo bzang rgyal ba nyid bzhin zhabs x snying stobs phrag pa gcig tu bstan 'gro'i khur / /
rlabs chen khyu mchog bye ba'i shugs 'chang bas / /
sa gsum phan bde'i di lang tsho gsar pa yi / /
mngon dga'i dpal yon chen por zhabs brtan shog /
dmag zor rgyal mo bek+ce lcam dral dang / /
rdo rje shugs ldan me long gdong bcas pas / /
las bzhi'i 'phrin las mnyen myur thogs med kyis / /
bzhed don ji bzhin bsgrub la ma g.yel cig slu med mchog gsum x x x cig /
ces nags shod 'bri ru skyid shod mchog sprul rin po che mkhas grub bstan 'dzin 'jigs bral chos kyi rgyal mtshan dpal bzang po'i zhabs brtan gsol 'debs rtag brtan byin brgya zhes bya ba 'di yang yongs 'dzin rigs smra'i dbang phyug brtson 'grus rgya mtsho dang /
yab rje 'jam dpal kun bzang /
sku mched thung bstan rgyal mtshan /
bla brang phyag mdzod /
gnyer /
mgron bcas nas lha reg /
maN+Dal rten gsum bcas bskul ma mdzad pa bzhin pha bong kha'i sprul ming pas bla brang dga' ldan byang chub chos kyi pho brang nyid dus zla'i yar gyi tshes lnga res gza' lha yi bla ma rgyal gyi dga' mar rtsen ba'i 'grub sbyor gyi dus bzang por sbyar ba de de bzhin du 'grub par gyur cig /
par 'dir 7skyabs mchog stag brag rdo rje 'chang chen po'i sku tshe'i bar chad zhi ba'i gsol 'debs 'jigs mdzad bzhad pa'i gad rgyangs 'chi bdag g.yul las rgyal ba'i rnga dbyangs zhes yod ba zur du brkos zin 'dug /
! / /
oM swasti /
bdud rtsi'i gter brgya mtshan du snyan ba'i zer / /
srid zhi'i 'chi med dpyid du grub pa'i mgon / /
ga pur thig le 'bum phrag rol ba'i gar / /
deng 'dir gsang gsum dwangs mar 'jo sgeg stsol / /
gang blo blo bzang thub bstan snying pos 'byor / /
lha mi mi pham bla mar bcas pas bsngags / /
tshul khrims khrims ldan rgyal mtshan bla na bkur / /
'phags mchog mchog gi sprul skur gsol ba 'debs / /
srid pa'i phyi mtha' de srid bkra shis kyi / /
dge mtshan ri mor 'khyil ba'i zhwabs kyi mthil / /
'phrog byed ral pa'i pa gam mngon dga'i 'dzum / /
rtag brtan rdo rje'i lang tshor rol gyur cig /
gsang gsum skye ba lnga pa'i shis pa'i ris / /
ma rmad rnam thar g.yas su 'khyil ba'i dbyangs / /
blo bzang ring lugs dpyid du 'dzer ba yi / /
@# / /
snyan pa srid mthar sgrog bzhin zhabs brtan shog /
'khor lo rnam gsum dkyil 'khor gcig nyid du / /
rdzogs pa'i sgyu 'phrul rgyal ba'i 'khor lo ni / /
nyin byed bye ba'i phung por gdal ba'i gzi / /
blo bzang ring lugs dpal du rtag brtan shog /
yongs sdag spyod pa rgya mtsho yongs 'du'i dbang / /
dge legs bsam dgur 'jo ba'i grib bsil du / /
bgrang yas 'gro ba bde bar 'tsho ba yi / /
bskal bzang bskal pa rgya mtshor skyong gyur cig /
phrin las rtsibs stong g.yo ba'i phyag rgya'i snod / /
ji snyed rdzogs ldan lang tsho'i snyem pa yi / /
dga' ston 'jam dbyangs ring lugs dpal yon du / /
rnam par rgyal ba'i dge mtshan rgyas gyur cig /
slu med x rgyu 'bras x bdag gi x ji ltar x cing / /
ces mdo smad bstan 'gro'i mgon dpung mtshungs bral 'phags chen ho thog tha rin po che blo bzang thung bstan mi pham tshul khrims rgyal mtshan dpal bzang po mchog gi 7zhabs pad yun brtan gsol 'debs bde legs 'dod dgu'i gter brgya zhes bya ba 'di yang gang gi sku'i dpon po gsang 'dus sgrub mchod pa rgyal mtshan dbang 'dus nas lha reg dang /
maN+Dal rten gsum bcas bskul ma mdzad thog /
gsang bsdus grwa blo bzang bzod pa nas kyang slar yang bskul ba bzhin yul dbus kyi chos smra ba'i btsun pa pha bong kha'i sprul ming pas chab mdo dge ldan byams pa gling nyid du sbyar ba smon pa'i 'bras bu de de bzhin du 'grub par gyur cig /
! / /
rab 'byams phyogs bcu'i rgyel ba'i snyed kyi / /
mkhyen brtse ye shes sgyu 'phrul gcig bsdus gar / /
bla ma blo bzang thub dbang rdo rje 'chang / /
dbyer med skyabs kyi snying por gsol ba 'debs / /
zab mo de bzhin gzigs ba'i rnal 'byor mchog /
sems dpa' chen po 'jam dbyangs blo gros kyi / /
sku tshe mi shigs bskal brgyar zhabs brtan cing / /
bzhed don lhun gyis 'grub par byin gyis rlobs / /
mi pham mgon dang thogs med dbyig gi gnyen / /
rnam grol sde gnyis mchog sde dul ba'i sde / /
zhi 'tsho seng bzang kus li gnyis sogs / /
rgya chen spyod pa'i brgyud par gsol x zab mo x x x 'jam ba'i dbyangs dang klu sgrub 'phags pa lha / /
sangs rgyas bskyangs dang dpal ldan zla ba'i zhabs / /
rig pa'i khu byug rnam gnyis la sogs pa'i / /
zab mo lta ba'i brgyud par gsol x zab mo x x x 'jam dpal dbyangs dang rgyal sras zhi ba lha / /
e la d+ha ri dpa' bo rdo rje dang / /
byang sems rin chen dpal dang gsor gling ba / /
rlabs chen spyod pa'i brgyud par gsol x zab mo x x x jo bo a ti sha dang rgyal ba 'brom / /
dgon pa ba dang sku mched rnam gsum dang / /
glang shar 'chad kha gzhon nu 'od la sogs / /
bka' gdams brgyud gsum bla mar gsol x zab mo x x x gangs can shing rta chen po tsong kha pa / /
de sras thu bo gnyis sogs rim byon gyi / /
mkhas shing grub brnyes bgrang yas skar tshogs ltar /
dge ldan bka' brgyud bla mar gsol x x x zab mo x x x 'jam dpal dbyangs dang 'jam mgon tsong kha pa / /
'jam dpal rgya mtsho mkhas grub sku mched zung / /
rdo rje mched gsum dpe nas yab sras sogs / /
zung 'jug nor bu'i phreng bar gsol x zab mo x x x rdo rje 'chang dang phyag na rdo rje dang / /
in+d+ra b+hU ti klu yi rnal 'byor ma / /
sa ra ha dang klu sgrub zla ba'i zhabs / /
dpal ldan 'dus pa'i brgyud par gsol x zab mo x x bde ba'i 'khor lo yab yum lU i pa / /
dA ri ka pa dpal ldan @# / /
dril bu'i zhabs / /
nag po pa dang tai lo nA ro sogs / /
bde chen grub mchog brgyud par gsol x zab mo x x x 'jigs mdzad khro bo rdo rje ro langs ma / /
lA li tA dang a mo g+ha badzra / /
padma badzra b+ha ro r+wa lo sogs / /
mthu stobs grub pa'i brgyud par gsol x zab mo x x x dpal ldan zhe sdang rdo rje rgyal kun bdag /
shes bya'i 'khor lo kun sdom he ru kaH /
yab gcig 'jam dpal sgyu 'phrul 'jigs mdzad dbang / /
ji snyed 'khor lo'i bkod par gsol x zab mo x x x 'phags mchog rigs gsum mgon dang tshe lha gsum / /
gtsug tor gdugs dkar rgyal yum sgrol ma'i zhabs / /
bar chad kun sel dngos grub mchog stsol ba'i / /
lhag pa'i lha tshogs rnams la gsol x zab mo x xxx thod pa'i dum bu rab gtum ma la sogs / /
gnas gsum dpa' bo dpa' mo'i dbang phyug tshogs / /
yid ltar myur ba'i shugs kyis sgrub pa por / /
mngon 'dod 'dod dgur sbyin la gsol x zab mo x x x myur mdzad mgon dang dam can bka' sdong gsum / /
gur zhal phyag bzhi rnam sras re ma ti / /
khyad par rdo rje'i stobs shugs drag ldan sogs / /
dam can chos skyong rgya mtshor gsol ba 'des / /
zab mo ji bzhin gzigs pa'i rnal 'byor mchog /
sems dpa' chen po 'jam dbyangs blo gros kyi / /
sku tshe mi shigs bskal brgyar zhabs brtan cing / /
bzhed don lhun gyis 'grub par byin gyis rlobs / /
mdor na rin chen mchog gsum skyabs 'os kun / /
dad cing gdung bas 'bod cing gsol 'debs na / /
drin can bla ma rnal 'byor dbang phyug gi /
sku tshe'i bar chad ma lus zlog pa dang / /
gsang gsum mi shigs mi 'gyur mi nub par / /
drang srong tshe mtha' yas bzhin zhabs brtan cing / /
rlabs chen mdzad 'phrin blo bzang bstan pa'i dpal / /
dbyar gyi chu gter rjes su 'ching gyur cig /
zab mo ji bzhin 'byed pa'i snang ba'i mdzod / /
lung rigs glog phreng bye ba'i rtse dga' yis / /
blo bzang rings lugs gser zhun lang tsho'i dbyed / /
mdo smad sa yi khyon kun gdal gyur cig /
bdag sogs bla ma'i byin rlabs bdud rtsi yis / /
shes rgyud tha rgod zhing sa legs brlan pas / /
yongs rdzogs lam bzang myu gus gtams pa'i rtser / /
sku bzhi'i 'bras bzang g.yur du dud gyur cig /
slu med x rgyu 'bras x bdag gi x ji ltar x cig /
ces 'di snang 'du 'dzi'i 'khri ba bcan chod du mdzad pa'i kun spangs bya bral chen po /
bdag pas gzhan gces kyi byang chub kyi sems 'byongs pa'i sems dpa' chen po /
zab mo rten 'byung gi de kho na nyid ji bzhin du gzigs pa'i nam mkha'i rnal 'byor /
rtogs ldan 'jam dbyangs blo gros dpal bzang po mchog sku tshe rdo rje'i khams su brtan cing bzhed don 'grub pa'i gsol 'debs drang srong grub pa'i bden bskul zhes bya ba 'di yang snga lo ngos rje tho dgon du yod skabs gnyer chung blo gros mtha' yas /
gang gi nye gnas mkhyen rab bzod pa / /
rdzi tho brag nag sprul sku rin po che /
sho mdo grwa sgom sprul sku rin po che /
lcags zab sprul sku bcas nas bskul zhing /
slar yang 'di g+chab mdor yang tshang sku ngo blo bzang dkon mchog /
lcags ra mgron zur blo bzang tshe 'phel /
zhal slob lam rim pa mgrin gcig bcas nas bskul ngor pha bong kha'i sprul ming pas me byid po zlar chab mdo dge ldan byams pa gring dus byar ba de de bzhin du 'grub par gyur cig /
! / /
nam @# / /
Ar+ya tA re /
mtshan snyan zil mngar tsam yang 'chi med kyi / /
dwangs ma'i thig le 'bum gyi bcud 'chang ba / /
khyod kyi gsang gsum rtag brtan grub pa'i dngos / /
rje btsun bla ma'i gsang gsum dpal du stsol| |gang blo blo bzang bzang po'i ring lugs 'dir / /
'phags mchog mchog rab rab 'byams las blangs pa / /
de tshul tshul khrims khrims ldan rgya mtsho la / /
spel mdzad mdzad mchog mchog mngar gsol ba 'debs / /
'chi med grub pa'i dkyil 'khor 'bum phrag gi /
rol pa rdo rje'i dwangs mas bstabs pa yi / /
gsang gsum mi shigs mi 'gyur mi nub par / /
bskal pa rgya mtshor g.yo med rtag brtan shog /
yang dag snang bas phongs pa'i mtha' 'khob 'gro /
mun pa bye ba'i dbus na rtse ba la / /
blo bzang bstan pa'i sgron me sbar ba'i slad / /
khyod kyi zhabs sen bskal brgyar rtag brtan shog /
mdo sngags lam gyi rim pa'i nyin byed kyi / /
'od snang phyogs kyi 'khor lor bkang pa yis / /
blo bzang ring lugs gser zhun lang tsho'i 'dzum / /
sa chen khyon kun 'grem bzhin zhabs brtan shog /
blo bzang snyan brgyud snying po'i bshad sgrub dang / /
'khor lo gsum sogs mdzad bzang 'phrin las kyi / /
snang bar byig 'dzin bzhin ras phan bde yi / /
lang tsho'i dga' ston dpal du rgyas gyur cig /
de ltar re smon ji bzhin 'grub pa la / /
mthu ldan bstan srung spyi dang khyad par du / /
rdo rje'i stobs shugs ches myur rno ldan gyis / /
'phrin las rnam bzhi'i mel tshes rtag skyong mdzod / /
slu med xxx 'grub gyur cig /
de ltar mdo smad zhwa ser bstan pa'i snang byed zam gdong mchog sprul rin po che blo bzang 'phags pa tshul khrims rgya mtsho dpal bzang po mchog gi rtag brtan gsol 'debs 'chi med dwangs bcud ces bya ba 'di yang thang steng lding skal bzang tshe ring dang /
lding blo bzang dpal ldan| zhabs gras chos mdzad blo bzang dge legs /
chos mdzad blo bzang thub bstan /
chos mdzad blo bzang chos dbang bcas mgrin gcig nas lha reg rten gsum bcas ji ltar bskul ma mdzad pa bzhin pha bong kha'i sprul ming pas bden pa'i dbyangs kyi mtshams sbyor shugs drag gis spel ba de de bzhin du 'grub par gyur cig / / /
! mtshan snyan bdud rtsi'i zegs mas reg bas kyang / /
'chi med dga' ston mchog sbyin rnam gsum gyis / /
deng 'dir rje btsun bla ma'i sku tshe'i dpal / /
rdo rje'i shis pa 'bum gyi dga' ston stsol / /
ngag gi dbang pos mchog sbyin mkhyen rab kyi / /
snang ba rab rgyas khrag khrig nyi ma'i gzi / /
bstan 'dzin rgyu skar bye bas bsgrun min pa'i / /
'phrin las sa gsum snying por gsol ba 'debs / /
skyes thob mkhyen brtse'i man shel thig le'i bzhin / /
thos bsam sgom pa'i cha shas rdzogs pa las / /
'chad rtsod rtsom pa'i 'od dkar 'bum spro zhing / /
bstan 'gro'i dpal yon chen por rtag brtan shog /
blo bzang ring lugs rnam thar gtsang ma'i 'dzum / /
mkhas btsun bzang po'i rlabs su grol ba yis| |bshad sgrub zung du 'brel ba'i 'phrin las kyi / /
dga' ston bskal brgyar skyong bzhin zhabs brtan shog /
slu med xxx cis ldem ma Ni sprul sku ngag dbang rab rgyas bstan 'dzin 'phrin las dpal bzang po'i zhabs brtan gsol 'debs 'chi med mchog sbyin zhes bya ba @# / /
'di yang gzim zhabs blo bzang chos 'byor nas lha reg /
rten gsum bcas bskul ba ltar pha bong kha'i sprul ming pas chab mdo sis thog thang spro sgar 'gro 'dren lding khang du bris pa'o / / / /
! zag bral ye shes bdud rtsi'i phung bo'i gar / /
mu tig lang tsho spyan bdun sgeg pa'i nyams / /
'chi med byin brgya 'bebs pa'i brtul zhugs ni / /
dga' ston 'di na shis pa'i dpal du stsol / /
gang blo blo bzang bzang po'i ring lugs mkhas / /
thub bstan bstan 'dzin 'dzin ma'i rgyan gyi mchog /
gzhung mang mang thos thos don tshul bzhin sgrub / /
'gro 'dren 'dren mchog mchog la gsol ba 'debs / /
'khor 'das 'chi med dpal yon gsang gsum gyi / /
dngos po rdo rje'i dwangs mar 'khyil ba yis / /
mi shigs mchog gi dga' ston grub pa'i dpyid / /
bskal ba rgya mtsho de srid rtag brtan shog /
skyes thob mkhyen brtse'i nor bu'i thig le dmar / /
gsan bsam rta bdun rlabs kyis drangs pa'i shugs / /
rgya chen gzhung lugs nam mkha'i pha mtha' kun / /
gzhal ba'i ngo mtshar ngom bzhin zhabs brtan shog /
blo bzang ring lugs gser sbyangs btso ma'i khams / /
bshad sgrub rtsibs stong dbyibs su 'bar ba yi / /
rnam par rgyal ba'i 'khor los srid zhi'i khyon / /
phyag rgya'i dga' ston byed por rtag brtan shog /
de ltar re smon xxx slu med mchog xxx cig /
ces dkar mda' khri sprul rin po che'i yang srid sprul sku blo bzang bstan 'dzin mang thos 'gro 'dren dpal bzang po'i rtag brtan gsol 'debs 'chi med dga' ston zhes bya ba 'di yang bla ma klu sgrub nas lha reg rten gsum bcas bskul ma ji ltar mdzad bzhin pha bong kha'i sbrul ming bas chab mdo sis thog thang sbro sgar 'gro 'dren lding khang du sbyar ba dge legs 'phel / / / /
! zag bral ye shes xxx blo gros rab bzang bzang po'i 'phrin las kyis / /
bstan pa'i rgyal mtshan mtshan snyan rdza rnga stong / /
mtha' yas 'gro tshogs tshogs gnyis dpyid 'jo ba / /
rlabs chen mdzad mchog mchog mngar gsol ba 'debs / /
'chi med grub pa'i dkyil 'khor 'bum phrag gi /
zhes sogs nas gong ltar la /
'grub gyur cig /
ces sho mdo grwa sgom sprul sku rin po che blo bzang 'phrin las bstan pa'i rgyal mtshan dpal bzang po'i zhabs brtan gsol 'debs 'chi med sbyin 'bebs zhes bya ba 'di yang lho rdzong lkog po dpon gnyer dge slong bstan 'dzin dar rgyas nas lha reg /
rten gsum bcas bskul ba ltar pha bong kha'i sprul ming bas chab mdo sis thog thang spro sgar 'gro 'dren lding khang du sbyar ba dge legs 'phel / / / /
! zag bral rdo rje'i lang tsho rtag pa'i gar / /
'chi med bdud rtsi stong gi bcud 'jo ba / /
ji snyed 'khor lo'i rol bas byin brgya yi / /
dngos po 'dren mchog gsang gsum dpal du stsol / /
thub bstan bstan 'dzin bye ba'i dkyil 'khor dbus / /
'jam dbyangs dbyangs can smra ba'i nyi ma bzhin / /
mi 'jigs 'jigs med mchog gi spobs pa yis / /
rnam rgyal rgyal bstan 'dzin gtsor gsol ba 'debs / /
'chi med grub pa'i xxx yang dag snang bas xxx blo gros ldan yang ltar snang phyogs re'i lam / /
yang dag lam du 'khrul bas 'khyams pa rnams / /
tshang la ma nor lam bzang la bkri phyir / /
zhabs sen g.yo med bskal brgyar rtag brtan shog /
thun mong rig pa tsam la snying po ru / /
zhen pas @# / /
gtan 'dun skal bas phongs rnams la / /
rgyal kun bzhed gzhung rgyan drug shing rta'i srol / /
spel ba'i byed por bskal brgyar zhabs brtan shog /
thub gsung dgongs 'grel dang bcas 'gal med du / /
gang zag gcig gi nyams len du 'khyer ba / /
blo bzang dgongs bcud dga' ldan bka' brgyud ces / /
bstan pa'i snying po skyong phyir zhabs brtan shog /
bshad sgrub 'khor lo gsum dang chos spyod bcu'i / /
gser sbyangs rtsibs stong g.yo ba'i 'phrin las kyis / /
gser ldan phyag char bgyis pa'i dga' ston nyid / /
dge ldan ring lugs dpal du skyong gyur cig /
de ltar re smon xxx slu med xxx cig /
ces mdo khams bstan pa'i sgron me ldan ma lab mkhan chen mchog sprul rin po che thub bstan 'jam dbyangs nyi ma 'jigs med rnam rgyal dpal bzang po'i sku tshe mdzad 'phrin rgyas pa'i gsol 'debs 'chi med bdud rtsi'i byin brgya rtag 'bebs zhes bya ba 'di yang ldan 'bam bu dgon gyi grwa blo bzang rgya mtsho nas lha reg dang maN+Dal rten gsum bcas bskul ba bzhin pha bong kha'i sprul ming bas tshab mdo sis thog thang spro sgar 'gro 'dren lding khang du sbyar ba dge legs 'phel / /
! / /
rtag brtan gsol 'debs dge legs phan bde'i snang byed ces bya ba bzhugs so / /
! rab 'byams skyabs kyi phung bo ji snyed kun / /
gcig bsdus bla ma blo bzang rdo rje 'chang / /
zab dang rgya che nyams len byin rlabs kyi / /
brgyud gsum bla mar bcas pas dge legs stsol / /
dpal ldan 'dus pa bde ba'i 'khor lo mchog /
'jigs mdzad khro bor bcas pa'i lhag pa'i lhas / /
phyi nang bdud dpung bar chad nyer 'tshe kun / /
dmigs med chos kyi dbyings su zhi bar mdzod /
tshe dpag med mgon yid bzhin 'khor lo dang / /
rnam par rgyal ma rtag pa'i mgon po sogs / /
'chi med grub pa'i dkyil 'khor 'khor lo kun / /
deng 'dir rje btsun bla ma'i sku tshe spel / /
gangs can mkhas grub kun gyi mgos gtugs pa / /
byams pa bstan 'dzin 'phrin las rgya mtsho dang / /
rnal 'byor dbang phyug 'jam dbyangs blo gros zhabs / /
'dren mchog yab sras gnyis la gsol ba 'debs / /
tshul khrims bslab gsum nor bu'i rgyan gyis mdzes / /
blo gros bang mdzod legs bshad nor bus phyug /
thugs bskyed mdzad bzang blo bzang bstan pa'i dpal / /
rje btsun bla ma'i zhabs la gsol ba 'debs / /
'khor 'das 'chi med dpal yon ji snyed kun / /
gsang gsum dngos po gcig tu grub pa yi / /
zhabs sen mi shigs mi 'gyur mi nub par / /
bskal pa rgya mtshor g.yo med rtag brtan shog /
zab dang rgya che'i chos kyi rnga bo ches / /
'gro kun ma rig gnyid las rtag slong zhing| |lung rigs gdong lnga'i gad rgyangs glal ba yis / /
smra ngan wa skyes klad pa 'gem gyur cig /
blo bzang ring lugs dri med nyin byed dbang / /
bshad sgrub tsha zer 'bum du g.yo ba yis / /
bstan 'gro'i phan bde'i snang ba dkar bo'i 'dzum / /
yangs pa'i gser ldan khyon kun gdal gyur cig /
rdo rje'i stobs shugs thog ltar myur ba yi / /
mthu ldan bstan srung dam can rgya mtshos kyang / /
las bzhi'i 'phrin las nam yang mi g.yel bar / /
legs nyes stang 'dzin thog ltar 'beb gyur @# / /
cig |slu med xxx cig /
ces rdza srib lam rim bla ma tshul khrims blo gros kyi rtag brtan gsol 'debs / /
ngos yab sras zung dang bcas pa 'khod ba zhig dgos zhes rdza srib rtswar kha'i lam rim pa mgrin gcig nas lha reg /
rten gsum bcas ji ltar bskul ba bzhin pha bong kha'i sprul ming pas chab mdo sis thog thang spro sgar 'gro 'dren lding khang du sbyar ba dge legs 'phel / / /
! gsang gsum cha shas xxx dpal 'dir stsol / /
ngag ni lung rigs gzhung brgya smra ba'i dbang / /
blo gros mkhas btsun rin chen sems kyis bzang / /
grags pa'i ring lugs gzhung srol man ngag kun / /
spel mdzad rje btsun bla mar gsol ba 'debs / /
dge ldan bshad sgrub ral ba'i khur gyis brdzid / /
'dun ldan sems bskyed spyod pa'i lus stobs dar| |smra ngan ri dwags 'joms pa'i gad rgyangs rgyus / /
zla med rje btsun bla mar gsol ba 'debs / /
ngag gi dbang phyug blo bzang rgyal ba yi / /
lung rtogs bstan pa'i rgyal mtshan bsgrengs pa yis / /
'gro tshogs dman pa'i lam las dbugs dbyung ba / /
mtshungs med rje btsun bla mar gsol ba 'debs / /
srid zhi'i 'chi med dpal yon ji snyed kun / /
ngo mtshar phyag rgya gcig tu bsdus pa'i dpyid / /
'drin mchog gsang gsum dpal yon nyid gyur te / /
bskal ba rgya mtsho de srid rtag brtan shog /
sems kyi rang bzhin bden grub rtag lta dang / /
gang du'ang mi 'dzin chad lta zab lam du / /
'khrul la mthang bral rten 'byung ma nor lam / /
ji bzhin ston phyir zhabs sen rtag brtan shog /
blo bzang ring lugs nyin byed 'bum gdal yang / /
skal ngan mun pa'i khung bur skyabs nga cha' ba / /
de dag lam bzang snang ba dkar po la / /
bkri ba'i byed por zhabs sen rtag brtan shog /
slu med xxx cig /
ces brag ga'i ya khul du yang dag ba'i chos smra ba'i tshad ldan bla ma rnam gsum gyi rtag brtan gsol 'debs 'chi med byin brgya zhes bya ba 'di yang brag g.yab sa ga ri khrod pa dge bkra shis rgyal mtshan dang /
nyi 'bum co lu /
tshe dbang rgyal mtshan bcas nas lha reg rten gsum bcas bskul ba ltar pha bong kha'i sbrul ming bas chab mdo sis thog thang spro sgar 'gro lding du bris pa dge legs 'phel / / / /
! 'chi med byin brgya'i lang tshor sgeg ba'i nyams / /
'phrin las lha mor shar ba'i gsang gsum dpyid / /
rje btsun bla ma'i rgyan gyi 'khor lo gsum / /
rdo rje'i dwangs mar mchog sbyin dpal du stsol / /
skal bzang bzang po'i gang gdul gdul bya skyong / /
mkhyen rab rab 'byams gzhung lugs lugs mchog 'dzin / /
ji srid srid pa'i 'ching rgya rgya mtsho las / /
sgrol mdzad mdzad mchog mchog mngar gsol ba 'debs / /
'chi med grub pa'i dkyil 'khor 'bum phrag gi /
zhes pa man grwa sgom mchog sprul rin po che'i zhabs brtan gsol 'debs 'chi med byin 'bebs ltar la /
ji ltar smon kun bde blag 'grub gyur cig /
de ltar bar khams bstan pa'i sgron me rdzi tho brag nag mchog sprul rin po che skal bzang mkhyen rab rgya mtsho dpal bzang po'i zhabs brtan gsol 'debs mi shigs rdo rje'i dwangs ma zhes bya ba 'di yang gang gi gsol dbon dge blo bzang don ldan nas lha reg /
rten gsum bcas ji ltar bskul ba bzhin pha bong kha'i sprul ming bas chab mdo dge ldan byams pa gling dkon rdor bla @# / /
brang gi gzim chung mkha' spyod dga' tshal du sbyar ba dge legs 'phel bar gyur cig / / /
! oM swasti / /
'chi med zil mngar spungs pa'i mtshan dpe'i 'dzum / /
dad pa'i padmor brten pa'i mod nyid na| |srog gi bwangs ma rdo rje'i rang bzhin du / /
sbyin mdzad tshe lha'i tshogs kyis dge legs stsol / /
blo bzang bzang po'i ring lugs lugs mchog bstan / /
'dzin mkhas mkhas btsun legs bshad bshad sgrub kyis / /
ma lus lus can mtha' dag dag pa'i sar / /
'dren mdzad mdzad 'phrin mchog mngar gsol ba 'debs / /
mgon khyod gsang gsum ngo mtshar 'bum gyi gshis / /
rdo rje'i dwangs ma mchog tu smin pa yi / /
dga' ston bdag sogs 'gro ba'i bgo skal du / /
bskal ba rgya mtsho de srid rtag brtan shog /
gzhung lugs rgya mtshor mkhas la klu sgrub bzhin / /
rnam dag khrims kyis btsun la nye bar 'khor / /
rin chen sems mchog bzang po gser gling ba / /
ji bzhin bskal ba rgya mtshor zhabs brtan shog /
thos bsam sgom pa'i pha mthar son pa yis / /
'chad rtsod rtsom pas thub bstan 'dzin pa la / /
blo bzang rgyal ba gnyis pa ji bzhin du / /
zla bral rnam thar mchog tu zhabs brtan shog /
de ltar re smon ji bzhin 'grub pa la / /
rdo rje'i stobs shugs mthu ldan bstan srung mchog /
mon bu pu tra bka' nyan bcas pas kyang / /
rnam bzhi'i 'phrin las nam yang mi g.yel shog /
slu med xxx 'grub gyur cig /
de ltar smar khams 'od zer mchog sbrul rin po che blo bzang bstan 'dzin mkhas btsun 'dren mchog dpal bzang po mchog gi zhabs brtan gsol 'debs 'chi med srog sbyin zhes bya ba 'di yang 'od bla'i phyag mdzod blo gros chos 'dzin nas lha reg dang /
maN+Dal rten gsum bcas ji ltar bskul ba bzhin /
pha bong kha'i sprul ming pas lcags zam dgon thub bstan dar rgyas gling du shar mar spel pa dge legs 'phel / /
! / /
zhabs brtan gsol 'debs rtag brtan bden tshig ces bya ba bzhugs so / / / /
! mtshan snyan bdud rtsi'i zil dngar phra mos kyang / /
rdo rje'i srog tu sgrub pa'i cho ga mkhan / /
kun gyis thugs rje'i mthu dpung cher bskyed nas / /
drin can bla ma'i sku tshe srid mthar spel / /
tshe dpag med mgon yid bzhin 'khor lo dang / /
rnam par rgyal ma la sogs tshe yi lha / /
kun gyis bshes gnyen mchog 'di'i gsang ba gsum / /
'chi med dngos por grub pa'i dga' ston stsol / /
rgyal kun bde stong 'chi med rdo rje'i dpyid / /
mtshan dpe'i lang tsho gcig tu sgeg pa'i gar / /
dpal ldan bde mchog tshe lha yab yum gyis / /
'chi med rdo rje'i byin brgya deng 'dir stsol / /
dge ldan legs bshad snyan brgyud nor bu'i gter / /
gsung rab rgya mtsho'i 'jing las legs blangs nas / /
skal bzang mtha' yas 'gro la sbyin mkhas pa'i / /
bshes gnyen ded dpon mchog khyod zhabs brtan shog /
lung rigs rtsal gsum rdzogs pa'i rnam dpyod lus / /
gzhung lugs 'bum phrag gangs kyi ri bor 'gying / /
'chad rtsod rtsom pa'i gad rgyangs mthon po can / /
mkhas mchog gdong lnga'i dbang khyod zhabs brtan shog /
'dul gzhung 'bum sder mkhas @# / /
pa'i lo 'dab rgyas / /
rnam dag tshul khrims brtan pa'i 'bras bus dung / /
thub ba'i nang gi mdzod gcig srung ba'i gtso / /
'dul 'dzin dpag bsam dbang khyod zhabs brtan shog /
mang thos gdams par shar ba'i chu gter dbus / /
rin chen sems kyi gdengs ka rgyas pa'i lus / /
theg mchog nor bu'i mdzod la dbang sgyur ba'i / /
bshes gnyen klu dbang mchog khyod zhabs brtan shog /
mdo sngags lam gyi rim pa'i yid bzhin nor / /
dpyad 'jog ba dan mthon po'i rtser bkod nas / /
sgrub brgyud bstan pa'i rgyal mtshan sgrang mkhas pa'i / /
bya bral rnal 'byor dbang po zhabs brtan shog /
mgon po khyod kyi gsang gsum legs mdzad la / /
log bar 'khu ba'i 'gal rkyen kun zhi zhing / /
bzhed don ji bzhin mthun pa'i rkyen rnams kun / /
'bad rtsol med par lhun gyis grub gyur cig /
mchog gsum slu med na bden ba'i byin mthu dang / /
bdag gis lhag bsam rtse gcig smon pa'i dges / /
rten cing 'brel 'byung rgyu las 'bras bu'i tshul / /
'gog med bde blag nyid du myur 'grub shog /
ces lung rigs smra ba'i khyu mchog bya bral sgrub pa'i rgyal mtshan 'dzin pa yongs kyi dge ba'i bshes gnyen dge legs rgya mtsho'i zhal snga nas kyi zhabs brtan gsol 'debs 'di lta bu zhig dgos zhes yi ge'i 'du byed mkhas ba tshe ring 'don grub dang /
kwe'u tshang shar dge slong byams pa legs dbyung zung nas lha reg rten gsum bcas bskul ma mdzad bzhin pha bong kha'i sprul ming bas 'phral mar bris te smon pas mtshams sbyar ba dge legs 'phel / / / /
! rgyal kun tshe dang ye shes bdud rtsi'i dpyid / /
zla ba'i 'khri shing mtshan dper sgeg pa'i nyams / /
cha shas bsten pa'i byin kyang 'chi med kyi / /
dge mtshan bye ba bsnyil des dge legs stsol / /
phul byung mkhyen rab rab 'byams gzhung brgyar mkhas / /
rnam dag tshul khrims khrims ldan rgya mtsho'i gtso / /
byams brtse lhag bsam bsam gtan mchog gis bzang / /
skye dgu'i 'dren mchog mchog la gsol ba 'debs / /
skyes thob mkhyen brtse'i xxx blo bzang ring lugs xxx slu med xxx 'grub gyur cig /
de ltar smar khams ri 'bur dgon gyi sprul sku phul byung rgya mtsho'i rtag brtan gsol 'debs 'chi med bye ba snyil zhes bya ba 'di yang rgyud stod sngags ram pa nyi ma zlo gros nas lha reg /
rten gsum bcas bskul ba ltar pha bong kha'i sprul ming bas sbyar ba dge legs 'phel / / / /
! slu med rin chen skyabs kyi phung po kun / /
ji snyed gcig tu bsdus pa'i ngo bo nyid / /
mchog thun don gnyis 'dod dgu bde blag tu / /
stsol mdzad drin can bla mar gsol ba 'debs / /
bstan 'gro'i dpal mgon rje btsun bla ma mchog /
ngag dbang ye shes smon lam chos rgyan gyi / /
sku tshe'i bar gcod ma lus zlog pa dang / /
bzhed don 'bad med 'grub par byin gyis rlobs / /
blo bzang thub dbang rdo rje 'chang dbang dang / /
rgya chen spyod dang zab mo lta ba'i brgyud / /
nyams len byin rlabs brgyud sogs mdo sngags kyi / /
dngos brgyud bla ma'i tshogs la gsol x bstan 'gro'i dpal mgon x ngag dbang x sku tshe'i x bzhed don x gsang 'dus 'jigs mdzad bde dgyes dus 'khor dang / /
rta mchog rol ba @# / /
kun rig tshe lha sogs / /
rab 'byams rgyud sde bzhi yi dkyil 'khor gyi / /
yi dam lha tshogs rnams la gsol x bstan 'gro'i x ngag dbang x sku tshe'i x bzhed don x gtsug tor rnam rgyal gdugs dkar 'od zer can / /
'phags ma sgrol ma ri khrod lo gyon sogs / /
gsol btab mod la bar chad kun sel ba'i / /
lhag pa'i lha tshogs rnams la gsol x bstan 'gro'i x ngag dbang x sku tshe'i x bzhed don x nye sras brgyad sogs rin chen sems mchog gis / /
rlabs chen spyod la zhugs pa'i rgyal sras tshogs / /
gsang gsum sbyangs yon la gnas nyan rang sogs / /
theg gsum dge 'dun rnams la gsol x bstan 'gro'i x ngag dbang x sku tshe'i x bzhed don x tshe 'dzin drod nyul TA ki'i tshogs kun dang / /
'phrin las rnam bzhi'i grogs mdzad myur mdzad mgon / /
las gshin dam gzor g.yu sgron rgyal chen sogs / /
mkha' 'gro chos srung rgya mtshor gsol ba 'debs / /
xxx ye shes mgon dang las mgon bya rog gdong / /
beka tse lcam dral tsi'u dmar po la / /
gsol ba 'debs so rje btsun bla ma yi / /
sku tshe brtan cing bzhed don lhun 'grub mdzod / /
de ltar rtse gcig gsol ba btab pa yis / /
slu med mchog gsum rgya mtsho'i byin nus kyis / /
rje btsun bla ma'i gsang gsum 'gal rkyen kun / /
dmigs med ni zhing bskal brgyar zhabs brtan shog /
rlabs chen bzhed don 'dis mtshon chos srid kyi / /
bzhed dgu mtha' dag 'bad med lhun grub nas / /
'phrin las snang ba dkar pos sa gsum byon / /
bstan 'gro'i dpal yon mchog tu gdal gyur cig /
de ltar zhwa ser bstan 'gro'i dpal mgon mtshungs med sgyabs rje sked tshang mchog sprul rin po che rje btsun ngag dbang phe shes smon lam chos kyi rgyal mtshan dpal bzang po'i sku tshe'i bar chad zlog cing /
bzhed don 'grub ba'i gsol 'debs drang srong grub pa'i bden dbyangs zhes bya ba 'di ni /
mi rje rnam sras bling mda' dbon dpal 'byor 'jigs med mchog nas lha reg /
rten gsum bcas ji ltar bskul ma mdzad bzhin pha bong kha'i sprul ming pas lcags zam dgon thub bstan dar rgyas gling du thol byung du smon pa de de bzhin du 'grub par gyur cig / / /
! 'chi med dge mtshan snying po 'bum gyi bcud / /
'chi med mchog sbyin lha yi skur bzhengs pa / /
'chi med bcom ldan tshe lha rnam gsum gyis / /
'chi med grub pa'i dpal yon deng 'dir stsol / /
blo gros bzang po'i man shel dkyil 'khor la / /
thub bstan snying po ri dwags mtshan ma 'dzin / /
'phrin las ga pur dkar po'i rdul phreng 'dzum / /
zla bral rje btsun bla mar gsol ba 'debs / /
gang gi zhabs sen mi shigs rdo rje'i gshis / /
srid pa'i phyi mtha' de srid rtag brtan cing / /
thos bsam sgom dang 'chang rtsod rtsom gsum gyi / /
rnam thar dge ldan ring lugs dpal gyur cig /
mkhas btsun bzang po'i rang bzhin nor gyi bu / /
bshad sgrub bzung du 'brel ba'i gzi byin gyis / /
bstan dang 'gro la phan bde'i dbyig gi char / /
'bad med stsol ba'i byed por rtag brtan shog /
slu med mchog gsum xxx 'grub gyur cig /
ces yang steng ri chen mtshams sprul blo bzang bstan 'dzin gyi zhabs brtan gsol 'debs 'chi med dpal yon zhes bya ba @# / /
'di yang snga dus phang steng rgyud smad byang zur nas yang yang bskul zhing /
nye lam mkhan zhabs grwa padma chos 'phel nas ji ltar bskul ma mdzad bzhin la bong kha'i sprul ming bas rong po dge ldan rab brtan gling bslab gsum yongs 'du'i dga' tshal du sbyar ba' / /
! zhabs brtan gsol 'debs drang srong bden dbyangs zhes bya ba bzhugs so / /
mtshan snyan zil dngar cha shas phra mor yang / /
'chi med bdud rtsi 'bum gyi bcud chags pa / /
kun gyis mthar byed g.yul las rnam rgyal ba'i / /
rtag brtan grub pa'i dngos po deng 'dir stsol / /
gang blo blo bzang bzang po'i ring lugs mkhas / /
ye shes shes rab rab 'byams gzhung brgyar mkhas / /
thub bstan bstan 'dzin 'dzin ma rgya mtsho'i rgyan / /
rnam 'dren 'dren mchog mchog la gsol ba 'debs / /
'chi med 'khor lo bye ba'i grub pa'i dngos / /
rdo rje'i dwangs ma bcud du bstab pa yis / /
gsang gsum rtag pa'i rdo rje'i 'jo sgeg gar / /
srid pa'i phyi mtha' de srid rtag brtan shog /
mkhyen rab nor bu'i rdul re'i cha shas kyang / /
gzhung brgya glog zhun khrag khrig 'bar ba'i gzis / /
dran dbang skar tshogs mi dmigs dbyings 'god pa'i / /
mkhas mchogs gsum sgron mer zhabs brtan shog /
brtul zhugs dzam+bun da'i mchod sdong gang / /
brtan mkhas nor gyi bu yis skud pa'i gzis / /
phyogs kyi mu khyud gsal bskyed do zhes / /
thub pas bsngags pa'i mgon du zhabs x snying du sbug rgur gces pa'i mkha' khyab ma / /
lhag bsam phrag pa gcig tu nyer bteg nas / /
byang chen go 'phang mthon por 'jog pa la| |rings pa'i sems dpa' chen por zhabs x dbyangs kyi 'gyur khug gcig tu rgyal kun gyi / /
gsung gi nges pa mtha' dag 'dren pa yi / /
'khor lo gzhan gyis nus min bskor ba la / /
zla bral ston pa'i mchog tu zhabs x lung rigs gad rgyangs gcig gis phas rgol gyi / /
glang smyon bye ba'i klad bum cig car du / /
'dral bas phyogs las rnam par rgyal ba yi / /
khyu mchog 'phrog byed dbang por zhabs x rigs pa'i rgyal mo grub pa'i dbyangs kyi gshis / /
snyan rgur bsgyur ba'i dri za'i rgyud mangs kyi / /
'gyur khug ris kyang mkhas kun brtan pa'i go /
cig car 'jig pa'i byed por zhabs brtan x rig byed chu gter 'og pag gis 'khyud pa / /
phyag rgya'i snod du 'dzin pa'i 'phrin las kyis / /
gser sbyangs bla gos gsar pas sa gsum khyon / /
'grem pa'i byed po mchog tu zhabs brtan shog /
slu med mchog gsum bden pa'i byin rlabs dang / /
bdag sogs rtse gcig smon ba'i re 'bras mthus / /
bar chad bgegs kyi mtshan mas mi brdzi bar / /
smon pa'i don 'di bde blag myur 'grub shog /
ces mkhas btsun bzang po'i rnam par thar pa mchog gis dge ldan bstan pa ri snang byed dam par gyur pa skyabs rje khri byang mchog sprul rin po che'i zhabs brtan gsol 'debs 'di lta bu zhig dgos zhes dad stobs phul du byung ba rab rgyas lags dang cho dbang bu khrid zung nas lha reg dang maN+Dal rten gsum bcas ji ltar bskul ba bzhin /
pha bong kha'i sprul ming pas dwang ba chen pas sbyar ba'i / /
! / /
zhabs brtan gsol 'debs 'chi med char 'bebs zhes bya ba bzhugs sa / /
'chi med zla zhun thig ler 'dzum pa'i sku / /
tshe dang ye shes @# / /
mngon 'dod yid bzhin dpal / /
rtsibs brgyad 'khor lor rab sgeg bcom ldan mas / /
'chi med bdud rtsi'i gru char deng 'dir phobs / /
thub bstan bstan 'dzin 'dzin ma'i rgyan mchog khyod /
dam chos chos dbyangs dbyangs can dbyangs kyi mdzod / /
rgyal kun kun mkhyen mkhyen brtse mtshan dpe'i gar / /
rnam 'dren 'dren mchog mchog la gsol ba 'debs / /
mgon khyod gsang gsum ngo mtshar 'bum gyi gshis /
rdo rje'i dwangs ma mchog tu smin pa yi / /
dga' ston bdag sogs 'gro ba'i bgo skal du / /
bskal ba rgya mtsho de srid rtag brtan shog /
'bum phrag gzhung lugs rgya mtsho'i dbus na 'gying / /
lung ris nor bu'i mdzod la dbang sgyur zhing| |phas rgol phyogs las rnam par rgyal ba yi / /
klu sgrub gnyis pa ji bzhin zhabs brtan shog /
spong bdun nor bu'i mdzod du lnga phrugs su / /
sbyar ba'i rin chen phung pos gtams pa yis / /
'dul 'dzin kun gyi zur phud zhabs sen gyi / /
re kha thab dbang gnyis par zhabs x lhag bsam bdan dkar po'i gzings gcig tu / /
srid mtsho nyam ngar nyam thag kun bzung nas / /
rnam brol gling du bkri la ches dpa' ba'i / /
rgyal sras ded dpon chen por zhabs x 'khor lo gsum dang 'chad rtsod rtsom gsum gyi / /
rta ljang kha los bsgyur ba'i rlabs kyi rdul / /
gur kum rgyun du skyugs pa'i 'phrin las kyis / /
sa gsum dkyil 'khor 'grem bzhin zhabs brtan shog /
slu med x bdag sogs x bar gcod x smon pa'i x shog /
ches mkhas bcun bzang po'i dpal yon gyis mngon par mtho ba ser smad kong po shar sprul rin po che rje btsun thub bstan chos kyi rgyal mtshan dgung grangs so bdun du phebs pa'i dgung skeg gi 'tshungs ma zhi phyir zhabs brtan gsol 'debs shig rtsom dgos zhas ser smad kong po dge bshes thub bstan bshad sgrub nas lha reg /
lhan gsum bcas bskul ma mdzad pa bzhin pha bong kha pas mngon par dwang ba chen pos sbyar ba'o / / / /
! mtshan snyan glog zhun zegs ma phra mos kyang / /
stobs ldan nyi bu'i mun gtibs mthar mdzad mgon / /
bcom ldan tshe yi lha tshogs rnam gsum gyis / /
dang 'dir 'chi med byin brgya'i mchog sbyin stsol / /
dus gsum skyabs gnas ma lus 'dus pa'i sku / /
blo bzang 'jam dpal legs bshad sgrog mkhas gsung / /
bslab gsum rgyu 'bras lhun grub rgya mtsho'i thugs / /
drin can bla ma'i zhabs la gsol ba 'debs / /
blo gres bzang po'i mtshan bzang bdud rtsi'i klung / /
'jam dpal byams pa gnyis las legs brgyud pa'i / /
zab rgyas chos kyi rgya mtshor 'jug pa la / /
zla bral mchog gi sprul skur gsol ba 'debs / /
srid zhi'i 'chi med dpal yon ji snyed kya / /
dwangs ma bdud rtsi'i thig ler smin pa'i dpyid / /
gsang gsum bcud du bkug pa'i ngo mtshar gyi / /
dga' ston zhabs sen bskal brgyar g.yo med shog /
gzhon nu nyid nas dam pa'i rang rtags kun / /
'gog pa med par gzhung lugs rgya mtsho cher / /
gsan bsam sgom ba ma lus mthar phyin nas / /
bstan pa'i nyi ma chen por zhabs brtan shog /
ji snyed gsung rab ma lus 'gal med du / /
gang zag gcig gi nyams len gdams ngag tu / /
'khyer ba @# / /
byang chub lam gyi rim pa yi / /
bshad sgrub snang byed chen por zhabs brtan shog /
'chad rtsod rtsom dang mkhas btsun bzang gsum gyi / /
ma smad rnam thar glog zhun bye ba'i 'dzum / /
'khyug pa'i gsang gsum bstan pa'i nyin byed bzhin / /
phrin las snang ba phyogs kun gdal gyur cig /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi slu zhing / /
bdag gi lhag bsam dag pa'i nus mthu yis / /
ji ltar smon kun bde blag 'grub gyur cig /
ces bdag cag gi rnam par 'dren pa chen po skyabs mgon bla ma rin po che blo bzang thub dbang rdo rje 'chang don gyi slad du mtshan nas smos te mtshan brjod par dka' ba rje btsun blo bzang 'jam dpal lhun grub rgya mtsho dpal bzang po mchog gi ngo mtshar gsang ba gsum gyi rol ba'i rnam 'gyur yang srid mchog sprul rin po che blo bzang 'jam dpal byams pa rgya mtsho dpal bzang po'i zhabs brtan gsol 'debs 'chi med byin brgya'i mchog sbyin zhes bya ba 'di yang gang gi yab tshe ring don grub dang /
gsol dpon blo bzang bstan bzung nas maN+Dal rten gsum bcas bskul ma ji ltar mdzad pa bzhin pha bong kha'i sprul ming pas sa stag cho 'phrul zla ba'i yar gyi bzang po gnyis pa'i tshes kyi snga char rtag brtan gyi rten 'byung 'bul skabs thol byung du bris pa dge legs 'phel / /
! / /
zhabs brtan gsol 'debs 'chi med dga' ston zhes bya ba bzhugs so / /
! mtshan snyan bdud rtsi'i zegs mas reg pas kyang / /
'chi med dga' ston mchog sbyin rnam gsum gyis / /
deng 'dir rje btsun bla ma'i sku tshe'i dpal / /
rdo rje'i shis pa 'bum gyi dga' ston stsol / /
thub bstan snying po blo bzang ring lugs 'dzin / /
mdo sngags chos kyi nyi ma 'od po che / /
mkha' khyab 'gro la spel la zla bral ba / /
rje btsun bla ma'i zhabs la gsol ba 'debs / /
skyes thob mkhyen brtse'i man shel thig le'i bzhin / /
thos bsam sgom pa'i cha shas rdzogs pa las / /
'chad rtsod rtsom pa'i 'od dkar 'bum spro zhing /
bstan 'gro'i dpal yon chen por rtag brtan shog /
mdo sngags lam gyi rim pa'i nyin byed kyi / /
'od snang phyogs kyi 'khor lor bkang ba yis / /
blo bzang ring lugs gser zhun lang tsho'i 'dzum / /
sa chen khyon kun 'grem bzhin zhabs brtan shog /
blo bzang snyan brgyud snying po'i bshad sgrub dang / /
'khor lo gsum sogs mdzad bzang 'phrin las kyi / /
snang ba dbyig 'dzin bzhin ras phan bde yi / /
lang tsho'i dga' ston dpal du rgyas gyur cig /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi slu zhing / /
bdag gi lhag bsam dag pa'i nus stobs kyis / /
smon pa'i gnas 'di bde blag 'grub gyur cig /
ces ser sngags sgo mo sprul sku bstan 'dzin mdo sngags chos kyi nyi ma'i zhabs brtan gsol 'debs 'chi med dga' ston zhes bya ba 'di yang /
mdzod zur 'jam dpal legs tshogs nas lha reg a she dang /
maN+Dal rten dod dngul TaM srang brgya dang lnga bcu bcas ji ltar bskul ma mdzad pa bzhin /
pha bong kha'i sprul ming pas rab rgyal lcags sprul mchu zla'i yar gyi dga' ba gnyis pa'i tshes la sbyar ba dge legs 'phel / / / /
! 'chi med zil dngar spungs pa'i mtshan dpe'i sku / /
dad pa'i padmor brten pa'i mdo nyid na / /
srog gi dwangs ma rdo rje'i rang bzhin du / /
sbyin mdzad tshe lha'i tshogs kyis dge legs stsol /
@# / /
blo bzang ring lugs lugs mchog gzhung brgyar mkhas / /
thabs shes zab don don gnyis spyod pas mdzes / /
rin chen sems mchog mchog tu 'byor pa yi / /
dpal ldan grub dbang dbang por gsol ba 'debs / /
srid zhi'i 'chi med dpal yon ji snyed kun / /
ngo mtshar phyag rgya gcig tu bsdus pa'i dpyid / /
'dren mchog gsang gsum dpal yon nyid gyur te / /
bskal brgya mtsho de srid rtag brtan shog /
blo bzang rgyal ba gnyis pa'i thugs kyi bcud / /
byang chub lam gyi rim par rtse gcig tu / /
sgrub pa'i rgyal mtshan 'dzin pas nyams myong bcud / /
mtha' yas 'gro la spel bzhin zhabs brtan shog /
rin chen sems dang zab mo'i lta ba yi / /
bogs 'don zab mo thabs shes spyod yul lam / /
dga' ldan snyan brgyud dri ma med pa'i srol / /
spel ba'i byed po mchog tu zhabs brtan shog /
chos brgyad dkar nag khra bo kun dor nas / /
dben pa'i ri su la drang srong brtul zhugs kyis / /
mdzes pa'i khyu mchog bya btang rnal 'byor dbang / /
sgrub brgyud bstan pa'i nyer 'tshor zhabs brtan shog /
slu med mchog gsum xxx ces bya bral rnal 'byor gyi dbang phyug sgrub brgyud bstan pa'i rgyal mtshan 'dzin pa'i dge ba'i bshes gnyen blo bzang don ldan gyi zhabs brtan gsol 'debs 'di lta bu zhig dgos zhes dga' ldan gser bzang sprul sku rin po che thub bstan mgon po mchog dang /
sbyin shar dge bshes ye shes snyan grags rnam gnyis nas lha re rten bcas ji ltar bskul ma mdzad bzhin pha bong kha'i sbrul ming pas smon cing gris pa dge legs 'phel / /
! / /
zhabs brtan gsol 'debs bdud rtsi'i gter brgya zhes bya ba bzhugs so / /
! swasti| bdud rtsi'i gter brgya xxx 'jo sgeg stsol / /
gang blo blo gros rab yangs yangs pa'i mdzod / /
'phags nor nor bu sna tshogs tshogs kyis gtams / /
phyogs kun kun las rnam rgyal rgyal mtshan sgreng / /
'dren mchog mchog gi sprul skur gsol ba 'debs / /
skyes thob mkhyen brtse'i x ces shangs dga' chos mkhan zur tshul khrims rgya mtsho mchog gi sku skye sprul sku blo gros rab yangs rgyal mtshan gyi brtan bzhugs gsol 'debs bdud rtsi'i gter brgya zhes bya ba 'di ni / /
shangs dga' chos rab 'byams pa tshul khrims 'od zer dang /
dka' chen lhun grub legs bzang / /
dge slong dge 'dun dam chos bcas nas lha reg a she dang /
maN+Dal rten dod Tam srang sum cu tham pa bcas ji ltar bskul ba bzhin / /
pho bong kha'i sprul ming pas rgyal rtse dpal 'khor chos snger sbyar ba'o / / / /
! 'chi med dpal dang rnam 'byed ga bur rgyun / /
'jo ster bdud rtsi'i thig ler rab sgeg gang / /
mkha' khyab zhi bsil snying po myur skyob mas / /
dge legs bye ba'i byin brgya deng 'dir stsol / /
byams mgon mgon du 'phos pa ji bzhin bzang / /
mkhyen rab rab 'byams mtha' yas gzhung brgyar mkhas / /
gnas brtan brtan mkhas gnyis ldan 'jul 'dzin rje / /
lung rigs rigs smra'i dbang por gsol ba 'debs / /
'khor 'das 'chi med dwangs mas gsang gsum gyi / /
dpal yon badzra ha ri'i khams nyid du / /
bskrun pa'i ngo mtshar 'gro 'di'i dga' ston mchog /
srid pa'i phyi mtha' de srid rtag brtan shog /
@# / /
'bum phrag gzhung lugs gangs kyi sa 'dzin spor / /
rnam dpyod rtsal gsum rdzogs pa'i gdong lnga'i dbang / /
lung rigs gang rgyangs mthon pos smra ngan gyi / /
klad bum cig car 'dral bzhin zhabs x dbyangs kyi nga ro gcig tu chos phung kun / /
dpyad gsum dag pa'i gdangs su nyer bkug nas / /
snyan rgur 'khrol bas yid 'phrog 'dzam gling khyon / /
blo bzang bstan la 'god bzhin zhabs x lhag bsam phrag pa gcig tu mkha' khyab ma / /
'khyer nas byang chen rgyal sar 'jog pa la / /
dpa' ba'i snying stobs do zla med pa yis / /
'gro ba'i dpung gnyen chen por zhabs brtan shog /
rnam dag spong bdun khrims kyis thugs rgyud bsngams / /
'dul gzhung 'bum sde mtha' dag thugs su chub / /
thub pa'i nang gi mdzod gcig bsrung pa la / /
thub dbang gnyis pa ji bzhin zhabs x gzhung brgya gdams don gcig tu rdzogs pa'i 'phrul / /
lung rigs rkya bar gcig nas 'dren pa yis / /
blo bzang ring lugs 'dzin skyong spel ba la / /
blo bzang rgyal ba nyid bzhin zhabs x slu med mchog gsum thugs rje'i byin rlabs dang / /
bdag gi bden tshig rten 'byung bslu med mthu / /
rdo rje'i stobs shugs mthu ldan 'phrin las kyis / /
smon pa'i don kun bde blag myur 'grub shog /
ces yongs kyi dge ba'i bshes gnyen chen po mkhas btsun rigs smra'i dbang phyug byams pa mtha' yas gang gi zhabs brtan gsol 'debs 'chi med 'jo ster zhes bya ba 'di yang /
chab mno bla spyi dang / /
mtshan nyid grwa tshang zung nas maN+Dal rten gsum /
lha reg bcas sngon du bskul zhing /
nye char chab grwa tshe ring bkra shis /
gtsang pa nam dga' gdong grwa dge slong kun bzang /
ser sngags chos mdzad thub bstan byams pa /
spel gzhi'i sras bcas nas kyang bskul ngor pha bong kha sprul ming pas /
rgyal ba 'od mtshan mtha' yas kyi pho brang kun skyob gling du sbyar ba dge legs 'phel / / /
! dge ba'i smon lam gsang gsum byin brgya'i dpal / /
'chi med bcung du sbyin la ches rings pa'i / /
rdo rje'i dkyil 'khor grub pa'i tshogs kun gyis| |deng 'dir rje btsun bla ma'i sku tshe spel / /
kun bzang sgyu 'phrul rje 'gro'i 'phrin las kyis / /
rgyal bstan 'dzin skyong spel la zla bral pas / /
'jigs med chos kyi srid la dbang bsgyur ba'i / /
rje btsun bla ma'i zhabs la gsol ba 'debs / /
gzhon nu nyid nas rnam dag khrims kyis bsdams / /
mang du thos dang tshul bzhin sgrub pa sogs / /
mkhas btsun grub pa'i rnam thar kun rdzogs pa'i / /
bstan pa'i snang byed chen por zhabs brtan shog /
rnam dag tshul khrims chu gter lnga phrugs kyi| |yon tan rin chen tshogs kyis yongs gtams pas / /
sa steng thub pa'i nang gi mdzod gcig bus / /
yongs su 'gengs pa'i byed por 7zhabs brtan shog /
'phags bod gzhung brgya rnam dpyod hub gcig gis / /
drangs nas 'chad rtsod rtsom pa'i gang+gA'i rgyun / /
gang gdul 'bebs la sngon med dza hu nu / /
klu sgrub gnyis pa ji bzhin zhabs brtan shog /
mtha' yas 'gro ba kun gyi nyer 'tsho'i gzhi / /
dpag bsam shing dang yid bzhin nor bu ltar / /
nyam thag re @# / /
ba yid bzhin skong ba la / /
kun bzang gnyis pa'i rjes 'gror zhabs brtan shog /
rtag chad g.yang khar gom 'gros 'khyor bzhin du / /
yang dag lam du zhen pa'i skal chad rnams / /
rgyal bstan snying po'i lam du bkri ba la / /
blo bzang rgyal ba nyid bzhin zhabs brtan shog /
stobs dang dpung pa byang ma rbong gtong sogs / /
smon lam log pas blo bzang rgyal bstan la / /
rnam par 'tshe ba mtha' dag rmeg med du / /
'joms la 'jigs mdzad nyid bzhin zhabs brtan shog /
dang nga rgyas phrin las gser zhun lang tsho'i dpyid / /
nyi ma bye ba'i rlabs su grol ba yi / /
blo bzang ring lugs gser sbyangs btsom yis / /
sa chen 'gengs pa'i byed por zhabs brtan shog /
slu med xxx ces mdo smad mgar thar sprul sku bstan 'dzin 'jigs med chos dbang dpal bzang po'i rtag brtan gsol 'debs 'chi med bcung sbyin zhes bya ba 'di yang mgar thar phyag mdzos gang nas lha rag rten gsum bcas bskul dor pha bong kha pas bkras lhun bde chen bskal bzang pho brang du sbyar ba dge legs 'phel / / / /
! mtshams 'dir skyabs mgon srid skyong yongs 'dzin stag brag rdo rje 'chang chen po'i 'khrungs rabs gsol 'd+bes skal bzang dad pa'i nga ro yid ches bden dbyangs zhes bstsal bzur du yod /
! rgyal kun gsang gsum mi phyed rol pa'i gar / /
rdo rje'i phyag rgya gcig tu mngon rdzogs ba / /
blo bzang thub dbang rdo rje 'chang dbang dang / /
drin can bla ma dbyer med khyod kyis skyongs / /
sdug kun rlabs gnyer drag pos rab bskyod pa'i / /
srid pan kra'i grong du lus can kun / /
rnam par 'khyams pa 'don pa'i blo chen rnams / /
skye bo'i phreng bar zlos la gsol ba 'debs / /
shAkya'i rigs su 'khrungs nas bde gshegs kyi / /
bstan la zhugs shing mkha' khyab 'gro ba'i khur / /
gcig tu bzung nas rin chen thugs bskyed pa / /
khye'u dga' mdzes zhabs la x bden dang tshul khrims mchog gi brtul zhugs kyis / /
tshangs pa'i skud pa bag yod dpal du 'chang / /
rgyal dang shis pa spel ba'i ngag 'grub pa / /
bram ze rat+na badzra gsol x lha sngags rdo rje'i ting 'dzin rol pa yis / /
grub pa'i sal gshegs nas snang srid kun / /
bde chen dra ba gcig tu sdom mdzad pa / /
bab chen an+tar pa la x bsod nams stobs kyi dpung pa mthon po yi / /
grib bsil dpag bsam gshis su 'pho ba yis / /
'gro rnams bde bar dbugs dbyung chos kyi rgyal / /
'jigs med go cha'i zhabs la x bod yul sa skyong chos kyi rgyal po yi / /
bzhed dgu rnam par dkar ba'i nor bu'i gdugs / /
'degs la ngal ba med pa'i chos kyi blon / /
rdo rje sprel chung zhabs la x sems dpa' chen po blo gros rab bzang dang / /
ku sA li pa rab dga' la sogs dang / /
ngag dbang 'gyur med 'phrin las chos ldan sogs / /
sku phreng rim byon rnams la x blo bzang thub pa'i dbang po'i ring lugs bstan / /
spel ba'i legs bshad smra ba'i mgrin pa dang / /
'phrin las dbyar gyi rgya mtsho bzhin rgyas pa / /
rje btsun bla ma'i zhabs la gsol ba 'debs / /
mgon khyod rdo rje'i khril rtag brtan gyi / /
@# / /
dngos po badzra ha ri'i rjes 'gro zhing / /
rnam thar gtsang ma'i ngo mtshar blo gros bzang / /
grags pa'i mu khyud nyid du rgyas gyur cig /
slu med mchog gsum x rgyu 'bras x bdag gi x smon pa'i x shog /
ces chu mgo mchog sprul rin po che'i 'khrungs rabs gsal 'debs legs tshogs sgo 'byed ces bya ba 'di yang gang gi mdzod pa blo bzang sbyin pa nas lha reg rten gsum dang /
rin gnyis 'brug sgor bcu / /
rdza ba tho spus legs bcas snga mo nas ji ltar bskul ma mdzad pa bzhin pha bong kha'i sprul ming pas 'phral mar sbyar ba'o / / /
! ye shes phung po li khri'i lang tsho'i nyams / /
brgyad gnyis 'jo sgeg gar gyis lus can kun / /
mchog gi rgyal sar 'god mdzad mkhyen pa'i gter / /
yab gcig zur phud lnga pas dge legs stsol / /
bde gshegs gsung rab drang dang nges pa'i tshul / /
ji bzhin shing rta'i la ma srol 'byed pa la / /
rgyal ba nyid kyis lung bstan klu sgrub ces / /
yongs su grags pa'i zhabs la gsol ba 'debs / /
gang gi sgyu 'phrul rab 'byams mos pa'i sprin / /
paN grub rgyal blon phal pa'i ngag tshul sogs / /
sna tshogs bkod pas 'gro kun 'dren mdzad pa'i / /
sku phreng rim byon rnams la x khyad par mdo smad sa yi thig le cher / /
mtha' yas 'gro la nag po'i las lam rgyun / /
bcad nas mngon mtho'i lam bzang gsal mdzad mgon / /
blo gsal rgya mtsho'i zhabs la x rnam dag khrims kyi lha lam gtsang ma'i ngos / /
mkhyen brtse'i 'od chags g.yo ba'i 'dzum rlabs kyis / /
blo bzang ring lugs pad tshal bzhad pa'i gnyen / /
gsang gsum zlos gar bsgyur la x ngag la dbang thob 'jigs med spobs pa yis / /
dpal ldan bstan pa'i rgyal mtshan 'dzin pa la / /
smra ba'i nyi ma zla bral 'gro ba'i mgon / /
rje btsun dam ba'i zhabs la x bla bzang ring lugs thub bstan yang snying mchog /
yegs bshad rgya mtsho bsrubs pa'i bdud rtsi'i dpyid / /
mtha' yas 'gro la spel ba'i gnyen gcig pu / /
rje btsun bla ma'i zhabs la gsol ba 'debs / /
'phrog byed gnya' bar 'khyud pa'i gser gyi khrir / /
zhabs sen mdud rgya rtag brtan rdo rje'i gshis / /
drang srong tshe mtha' yas pa'i ngo bo ru / /
srid pa'i phyi mtha' de srid rtag brtan shog /
mkhas btsun bzang po'i rnam thar snang ba'i mdzod / /
gang gi dpal du bzung ba'i 'phrin las kyis / /
blo bzang ring lugs pad tshal 'byed pa la / /
blo bzang rgyal ba nyid bzhin zhabs brtan shog /
slu med x rgyu 'bras x bdag gi x smon pa'i x myur 'grub shog de ltar mdo khams bstan pa'i rtsa lag klu sgrub mchog sprul blo bzang thub bstan legs bshad rgya mtsho mchog gi 'khrungs rabs gsol 'debs dge legs snang ba'i sgo 'byed ces bya ba 'di ni /
gang gi 'phrin las kyi byed po phyag mdzod blo bzang don grub dang /
rgya mtsho chos bzang / /
ga rig dge zur blo bzang bstan pa bcas nas lha reg /
rten gsum bcas ji ltar bskul ma mdzad bzhin /
pha bong kha'i sprul ming bas dbus stod mal dro lung lam sgar du sbyar te phul ba'o / / / /
! mkhyen pa'i grwa zur gcig tu kun byang gi /
chos kun dwogs @# / /
med chub las drangs ba yi / /
legs gsung blo bzang bstan pa'i rgyal mtshan gyi / /
dpal yon rje btsun bla mar gsol ba 'debs / /
blo bzang thub dbang gnyis pa'i bstan pa yi / /
dam chos brab rgyas mdzod la dbang 'byor zhing / /
byams pa chen pos gdul bya rgya mtsho yi / /
gnyen gyur rje btsun bla mar x ngag dbang 'jam dbyangs dbyangs can mgrin mtshor rol / /
thub bstan yang snying snying po skyong la mkhas / /
grub pa'i go 'phang 'phang mthong mnga' brnyes pa / /
bstan 'gro'i 'dren mchog mchog la gsol ba 'debs / /
! rab dwangs sogs gzhung ltar ro / /
kong po 'bru la mkhan chen mchog sprul rin po che'i 'khrungs rabs gsol 'debs kyi bskor sho lo ka gsum 'di pha bong kha'i sbrul ming pas gsar rtsom gyis bcug /
! / /
myur byon gsol 'debs thugs rje gnad nas bskul ba'i gdung dbyangs zhes bya ba bzhugs so / /
rab 'byams phyogs bcu'i zhing na bzhugs pa yi / /
slu med bla ma yi dam dkon mchog gsum / /
drang srong bden tshig grub pa'i tshogs bcas pas / /
bdag cag re smon smin pa'i bden tshig stsol / /
'od dpag med mgon 'phags mchog spyan ras gzigs / /
bde gshegs mched brgyad jo 'brom yab sras dang / /
rgyal ba gnyis pa blo bzang grags pa sogs / /
thugs rje'i mthu dpung bskyed pa'i dus la babs / /
skyabs gcig rje btsun bla ma thugs rje can / /
khyod kyis rjes su bskyangs pa'i bu slob rnams / /
zhal dkyil snying nas dran pa'i gdung yus kyis / /
nyam thag smre sngags 'don la brtse bas dgongs / /
dus gsum skyabs gnas ma lus 'dus pa'i sku / /
blo bzang 'jam dpal legs bshad sgrog mkhas gsung / /
bslab gsum rgyu 'bras lhun grub rgya mtsho'i thugs / /
rje btsun bla ma'i zhabs la gsol ba 'debs / /
mgon khyod nyam thag 'gro la lhag par du / /
brtse pa'i thugs bskyed nyin bzhin mi lhod na / /
bdag cag myang mthang du deng bskyur nas / /
zhi bde'i dbyings su mnal ba 'di cig /
dgyes zhal 'dzum pa'i sku yi dkyil 'khor dang / /
snyan par 'doms pa'i gsung dbyangs bdud rtsi'i dpyid / /
brtse ba'i thugs kyis bu bzhin skyong ba'i tshul / /
bsams kyin snying la me lce khol ba bzhin / /
da dung dgyes zhal yud tsam mjal na snyam / /
dgyes gsung lan chig tsam rang thos na snyam / /
yang yang snying la gdung yang bya thabs bral / /
skal ngan 'di 'dra bdag cag ji ltar bzod / /
'on te nges don lhan skyes ye shes skur / /
'gro 'od skye 'chi 'du 'bral ma dmigs pas / /
snying nas gsol ba btab pa'i mod nyid la / /
brtsi bas gzigs snyam cung zad ngal bso thob / /
de phyir dad gdung mos gus shugs drag gis / /
rtse gcig gsol ba 'debs la nyer dgongs nas / /
'bral med spyi bo'i gtsug dang snying gi dkyil / /
dgyes bzhin bzhugs nas byin gyis brlab tu gsol / /
lhag par snying nas 'dun pa'i slob 'bangs kyi / /
re ba ji bzhin yongs su skong ba'i slad / /
'khrul bral mchog gi sprul sku'i zhal bzang ni / /
mngon du 'gyur ba'i dga' ston myur por stsol / /
gang zhig dge sbyong rgan po'i lus dor nas / /
gzhon nu'i gzugs kyis khyed cag 'phrad do zhes / /
yang yang bka' yi tha @# / /
tshig stsal ba yi / /
bden pa mngon sum ston pa'i dus la babs / /
yid bzhin nor bu za ma tog 'phos bzhin / /
gzhan don sku yi bkod pa bsgyur ba la / /
nag phyogs bdud kyi sgyu yis ma sgrib par / /
'khrul bral yang srid gsal bor des rnyed shog /
'od gsal dbyings dang ro gcig bde ba'i dngos / /
mthun snang cho rigs gtsang ma'i srid bzung ste / /
gzhon nu nyid nas dam pa'i rang bzhin dang / /
gong ma'i rnam thar rjes su skyong gyur cig /
thos bsam sgom dang mkhas btsun bzang po'i tshul / /
rgyal ba'i bstan pa 'dzin cing spel la sogs / /
'jam mgon tsong kha pa dang rjes mthun pa'i / /
mchog gi sprul sku'i zhal dkyil myur mjal shog /
slu med bla ma mchog gsum byin rlabs dang / /
rgyu 'bras rten cing 'brel 'byung mi bslu zhing / /
bdag cag zol med gdung bas gsol btab mthus / /
smon pa'i 'bras bu bde blag myur 'grub shog /
de ltar rje btsun bla ma rin po che chos kyi rgyal po chen bo blo bzang 'jam dpal lhun grub rgya mtsho dpal bzang po bstan 'gro'i bzhed dgongs rlabs chen gyi ched du re zhig gzugs sku'i bkod pa chos dbyings su thims tshul bstan pa na /
slar yang bstan 'gro'i mgon du yang srid mchog gi sprul sku'i zhal bzang myur du gzigs ba'i gsol 'debs thugs rje gnad nas bskul ba'i gdungs dbyangs zhes bya ba 'di ni /
gang gi sku'i rim gro pa dge bshes blo bzang tshul khrims lags dang /
dga' ldan bshad sgra gzim shag pa'i sku ngo lhan rgyas dang /
dwags grwa rgyud smad rab 'byams pa thun mong bcas nas snga phyir lha reg rten gsum bcas bskul ma mdzad cing /
lnga gzhis sras sku zhabs nas kyang rten gsum bcas bskul ma mdzad pa ma zad /
rang nyid kyang rje btsun bla ma snying nas dran pa'i gdung yus drag pos mgon po gang gis brtse ba'i spyan ras kyis nye bar bskyangs pa'i slob bu skye ying ba byams pa bstan 'dzin 'phrin las rgya mtshor 'bod pas rtse gcig tu gsol ba btab ba de de bzhin du 'grub par gyur cig /
! / /
rab 'byams zhing gi rgyal dang de sras tshogs / /
khyad par blo bzang thub dbang rdo rje 'chang / /
deng 'dir thugs rje'i mthu dpung cher bskyed nas / /
bdag gi re smon myur du 'grub par mdzod / /
spyan ras gzigs mgon rgyal yum tA re ma / /
rnal 'byor dbang phyug mi tra dzo ki'i zhabs / /
deng 'dir thugs rje'i X bdag gi re smon X bde chen rgyal po rdo rje btsun mor bcas / /
grangs med dpa' bo dpa' mor 'byams klas pa / /
deng 'dir X bdag gi X bloX bzangX bde chen mchog gi dpalX ldanX yang / /
snying rjes 'jamX zhing zhi ba'i 'dzum dpalX gyis / /
bstanX pa'iX khur dang 'gro la dngosX grubX char / /
stsol mdzad grub pa'i dpa' bor gsol ba 'debs / /
kye ma mgon khyod skye 'chir dbang bsgyur zhing / /
bdag cag snying nas re ba'i gsol 'debs kyi / /
bka' bzhes bzang bo'i ngal bso thob bzhin du / /
glo bur zhi dbyings mnal ba 'di ci zhig /
'o na te mkha' 'gro'i bsun ma slebs so zhes / /
nag phyogs bdud kyis gsol ba btab bo zhes / /
dngos su gsungs kyang drang nges gsung gi don / /
ji bzhin ma dpogs bdag cag skal bas nongs / /
mi rnams mi bsrun dam tshig rtswa ltar dor / /
rtag tu thugs yid sun phyung bka' las 'gongs / /
gnas @# / /
gsum dpa' bo mkha' 'gro snying nye zhing / /
mkha' spyod zhing gi 'byor pa rab rgyas kyang / /
dpag med bskal par goms pa'i snying stobs khur / /
ma dag 'gro rnams sgrol ba'i thugs bskyod dam| |nyam thag bu ltar skyob pa'i thugs rje'i shugs / /
da ni lhag par bskyed pa'i dus la babs / /
bdag cag snying nas gdung ba'i 'o dod kyis / /
thugs rje lhag par bskul 'dir rjes dgongs nas / /
blo bzang bstan dang nyam thag skyob pa'i slad / /
ljongs 'dir mchog gi zhal bzang myur ston mdzod / /
zung 'jug dpa' bo gzhon nur sgeg pa'i gar / /
mkhas btsun grub pa'i 'khor los bsgyur ba yis / /
bsil ljongs blo bzang rgyal ba'i bstan dang 'gror / /
phan bde'i snang ba 'byed la myur 'byon mdzod / /
rgyal sras nyin byed gzhon nu skyes thob gzi / /
khrag khrig rtse dga' 'dzin bzhin 'char ba'i mod / /
dad pa'i padmo nges rnyed 'dab stong 'dzum / /
bzhad pa'i dga' ston sa chen khyon 'geng shog /
gsang gsum 'od brgya bstan 'gro'i dga' tshal du / /
'jug la nag phyogs sprin gyis mi 'khyud par / /
'phrin las gser zhun zhags pa ring po yis / /
sa kun 'chibs pa'i dga' ston myur thob shog /
gu ru mi tra blo bzang rdo rje 'chang / /
la sogs rtsa brgyud bla ma'i byin mthu yis / /
bzhed don ji bzhin 'bad med yongs rdzogs te / /
slar yang 'khrul bral mchog sprul myur mjal shog /
he ru kaHdpal yab yum spyan ras gzigs / /
tA re ma sogs lhag lha'i mthu byin gyis / /
bzhed don ji bzhin X slar yang 'khrul bral X bde ba'i rol mdzes rdo rje g.yu sgron sogs / /
grangs med gnas gsum mkha' 'gro'i mthu byin gyis / /
bzhed don X slar yang X stobs 'phrog dbang po rdo rje shugs ldan sogs / /
mthu ldan bstan srung rgya mtsho'i 'phrin las kyis / /
bzhed don X slar yang X shog /
rgyu 'bras rten cing 'brel 'byung mi slu zhing / /
bdag gi lhag bsam rnam par dag pas kyang / /
ji ltar smon pa'i 'bras bu ji bzhin du / /
'bad med bde bla gnyid du 'grub gyur cig /
ces bdag cag gi rnam par 'dren pa chen po phyag na padmo grub pa'i 'khor los bsgyur ba'i brtul zhugs 'chang ba /
nges pa don gyi zung 'jug rdo rje 'chang khyab bdag stag phu ba don gyi slad du mtshan nas smos te mtshan brjod par dka' ba blo bzang dpal ldan 'jam dpal bstan pa'i dngos grub bam /
mtshan gzhan padma badzra dpal bzang po mchog /
'dus byas thams cad ni mi rtag pa 'di lta bu'o zhes ston ba sangs rgyas kyi mdzad pa tha ma ltar yongs su ston phyir re zhig dgongs pa zhi dbyings su mnal ba'i tshul bsngan pa na /
thugs dam rjes su bskul zhing /
slar yang yang srid mchog gi sprul sku'i dgyes zhal myur du gzigs phyir myur byon gsol 'debs drang srong bden pa'i 'o dod ra smon myur 'grub ces bya ba 'di yang /
stag phu bla brang gi las byed thun mong dang /
rdzi tho brag nag sprul sku rin po che /
sho mdo grwa sgom sprul sku rin po che /
lcags ra bla chung sprul sku /
dpal 'bar mkhan zur ngag dbang chos 'byor bcas nas so sos lha reg dang maN+Dal rten gsum bcas bskul ma mdzad cing /
rang nyid kyang bla ma rdo rje 'chang gi bka' drin rjes su dran cing snying nas gdung ba drag pos mtshams sbyar te pha bong @# / /
ba'i sprul ming pas drang srong bden pa'i dbyangs kyis gsol ba btab pa'i yi ge ba ni 'dan chos 'khor dgon gyi grwa rigs blo bzang rdo rje'o / /
! / /
myur byon gsol 'debs spu med bden bskul zhes bya ba bzhugs so / /
! skru med bla ma mi dam dkon mchog gsum / /
mthu ldan bstan srung dam can rgya mtsho'i tshogs / /
drang srong bden tshig grub pa'i tshogs bcas pas / /
bdag gi re smon 'grub pa'i bden byin stsol / /
zab don man ngagX mdzod la dbangX bsgyur zhing / /
mtha' yas 'gro la zhung chub lha chen po'i lam / /
ston mkhas tshul bzhin khrimsX ldan yongs kyi mgon / /
rje btsun bla ma'i zhabs la gsol ba 'debs / /
khyod kyi brtse chen thugs rjes cung zad kyang / /
'gro rnams lhod pa'i go skabs ring btang yang / /
bdag cag gdul bya'i bsod nams skal ba yis / /
khyod sku glo bur zhi ba'i dbyings su thims / /
kye ma dgyes zhal blta ba'i skal bas phongs / /
dgyes gsung nyan par 'dod kyang mos pa tsam| |de slad slar yang 'khrul bral yang srid kyi / /
dgyes pa'i zhal bzang myur du mngon mjal shog /
gang gi brtse chen thugs dam btsan po'i dpung / /
bdag cag gdung shugs gsol 'debs kyis bskul bas| |'khrul bral mchog gi sprul sku'i zhal bzang gi /
dga' ston bstan 'gro'i dpal du myur mjal shog /
drin can bla ma thub dbang rdo rje 'chang / /
yi dam zhi khro bde gshegs sras bcas kyi / /
thugs rje'i byin mthus 'khrul bral yang srid mchog /
gegs med bde blag myur du mjal bar shog /
nyan rang drang srong rig 'dzin bden mthu dang / /
bstan srung dam can rgya mtsho'i 'phrin las kyis / /
'khrul bral mchog sprul myur por nges rnyed nas / /
gong ma'i rnam thar rjes su skyong bar shog /
gzhon nu nyid nas dam pa'i rang bzhin dang / /
mkhas btsun bzang po'i rnam thar yongs bzung bas / /
bshad dang sgrub pa'i bstan ba 'dzin pa la / /
'jam mgon tsong kha pa yi rjes 'gror shog /
de yi mthu las bla brang 'dus sde bcas / /
chos dang srid kyi dpal 'byor dbyar gyi mtsho / /
sde bzhi'i rlabs kyi phreng ba 'phyur bzhin du / /
srid mtha'i bar du mi nyams rgyas gyur cig /
rmad byung sras bcas X rten 'brel bslu ba X bdag gi lhag bsam X rnam dag smon pa'i gnas 'di 'grub gyur cig /
de ltar bdag cag gi dpal ldan bla ma dam pa mchungs med 7skyabs rje gang rgya bla ma rin po che ngag dbang byang chub tshul khrims dpal bzang po ngo mtshar ba'i ltas du ma dang bcas mkha' spyod du gshegs pa na /
gang gi brtse chen spyan ras kyis bskyangs pa'i phyag mdzod bsod nams grags ba lags nas myur byon gsol 'debs zhig 'gral du rtsom dgos zhes snga phyir lha reg rten gsum bcas bskul ma mdzad pa bzhin dam pa gang dang phan tshun chos kyis 'brel ba pha bong kha sprul ming pas gdung shugs drag pos gsol ba btab ste sbyar ba'o / /
! / /
myur byon gsol @# / /
'debs drang srong bden pa'i dbyangs kyi mthun 'gyur zhes bya ba bzhugs so /
! /
rab 'byams zhing gi rgyal dang de sras sogs / /
bden ba'i tshig la dbang pa'i drang srong kun / /
re smon ji bzhin myur du 'grub pa yi / /
bden pa'i dbyangs kyi mthun 'gyur nges 'dir stsol / /
blo bzang thub dbang rdo rje 'chang dbang dang / /
'jam dpal zhi khro rig ma'i dbang phyug ma / /
'jig rten gsum mgon dbyangs can lha mo sogs / /
thugs rje'i mthu dpung bskyed pa'i dus la bab| /
bloX gter gzhon nu gang gi mkhyen bzangX tshul / /
mtsho byung ma nyid 'chad rtsod rtsom pa'i dbyangs / /
spangs rtogs rgyaX mtshoX tha mal bshes gnyen gar / /
zla bral rje btsun bla mar gsol ba 'debs / /
khyod kyi gsang gsum mthun snang rags pa'i gar / /
glo bur nyer zhi'i dbyings su thims pa yis / /
dgyes zhal yud tsam mjal ba'i skal bas kyang / /
phongs pa mi bzad skal ngan deng 'dir bdo / /
lnga rig snang ba'i nyin byed glo bur nub / /
mkhas kun gtsug gi nor bu glo bur 'chor / /
snyan brgyud nor bu'i mdzod de glo bur stor / /
grub mchog bla ma glo bur zhi bar gshegs / /
'on te ye shes rdo rje sgyu ma'i skur / /
'gro 'ong skye 'chi 'du 'bral ma dmigs pas / /
'bral med spyi bo'i gtsug dang snying gi dkyil / /
bzhugs nas sgo gsum byin gyis brlab tu gsol / /
lhag ngar dad cing gdung 'drag po yis / /
snying nas gsol ba 'debs pa'i slob tshogs la / /
rags pa'i gzugs sku'i rnam 'gyur mngon sum du / /
lta ba'i skal bzang myur du stsal du gsol / /
dbyings kyi lhan skyes brjod bral sgyu ma'i 'phrul / /
mthun snang mtshan dpe'i lang tshor zlos pa'i gar / /
gzhon nu nyid nas dam pa'i rang bzhin gyi / /
ngo mtshar dga' ston 'gro 'dir myur du stsol / /
tshul khrims dag pa 'dud rtsi'i thig ler 'dzum / /
lhag bsam ga pur rgyun gyis rab tu bsil / /
gzhung lugs 'bum phrag 'od kyi gdengs ka rgyas / /
rgyal sras zla ba gsar ba myur byon shog /
mkhas tshul gsum gyis 'od stong grol ba'i rlabs / /
phyogs kyi tha grur bcings pas sa gsum gyi / /
rgud pa'i mun stug cig car 'byin byed pa'i / /
smra ba'i nyi ma chen por myur byon shog /
snying rje'i ba dan dkar po bskyod pa'i shugs / /
blo bzang snyan brgyud gzings dang sbyar ba yis / /
srid mtsho nyam ngar mnar ba'i 'gro ba kun / /
'dren pa'i ded dpon chen por myur byon shog /
mdor na blo bzang rgyal ba'i bstan pa la / /
blo bzang rgyal nyid slar yang byon pa lta'i / /
mchog gi sprul sku'i zhabs sen nor bu'i 'od / /
mkhas grub kun gyi gtsug na mdzes gyur cig /
mchog gsum byin rlabs bdag gi lhag bsam mthu / /
don dam spros bral kun rdzob rten 'byung 'bras / /
'gog med 'char ba'i bden pa'i nus stobs kyis / /
smon pa'i re 'bras ji bzhin myur 'grub shog /
ces bdag cag gi rnam par 'dren pa chen po snyigs dus kyi mahA paN+Di ta bka' drin mtshungs med don gyi slad du mtshan nas smos te mtshan brjod par dka' brje btsun bloX bzangX rgyaX mtshoX sprinX gtsugX lagX chosX kyiX 'dodX 'joX dpal bzang po mchog gi yang srid myur 'byon gsol 'debs drang srong bden pa'i @# / /
dbyangs kyi mthun 'gyur zhes bya ba 'ji yang mgon po gang gi sku'i rim gro pa bstan pa rgya mtsho lags dang /
bstan pa'i snang byed dngul chu sprul sku rin po che blo bzang chos 'phel gsang bdag bstan pa'i rgyal mtshan mchog zung nas lha reg rten gsum dang bcas bskul ma ji ltar mdzad pa bzhin rang nyid kyang bla ma rjes su dran pas dad cing gdung ba'i dbyangs su pa bos tha pas smon cing gsol ba btab pa de deng bzhin du 'grub bar gyur cig / / /
! /
myur byon gsol 'debs drang srong bden tshig ces bya ba bzhugs so / /
dga' chen he ru ka dang rnal 'byor ma / /
bgrang yas phyogs bcu'i bde gshegs sras bcas kun / /
deng 'dir thugs rje'i mthu dpung cher bskyed nas / /
bdag gi smon 'bras gegs med myur 'grub mdzod / /
bloX bzangX chosX dbyings sgrib bral mkha' klong las / /
bas 'phelX gzugs sku'i zla snang nor bu'i 'dzum / /
bstanX 'dzinX rgyu skar dbus na lham me ba / /
gdul bya rgya mtsho'i mgon la gsol ba 'debs / /
gzhon nu nyid nas mkhas btsun grub pa sogs / /
dam pa'i rang bzhin rdzogs pa'i dam pa khyod / /
gzhon nu nyid nas zhi bder nyer gzims na / /
rlabs chen go cha'i thugs bskyed de ci zhig /
de phyir brtse chen dam bca' slar dgongs nas / /
mkhas btsun bzang po'i rang bzhin yongs rdzogs pa'i| /
sprul pa'i zlos gar zhing 'dir myur byon te / /
gong ma'i rnam thar bdag gir lhu rang zhes gsol / /
'khor lo gsum dang 'chad rtsod rtsom pa dang / /
gdul bya rgya mtsho smin cing grol ba sogs / /
da dung zhing 'dir rlabs chen mdzad pa'i 'phro / /
skyong phyir mchog gi sprul sku myur byon gsol / /
brtse chen shugs drag gdung ba'i smre sngags kyis / /
bskul bas nyer zhi'i dbyings las dpa' bo khyod / /
zhing 'dir rgyal ba'i mdzad pa nyer sgrub pa'i / /
rgyal sras gzhon nu'i rol gar myur rtsen gsol / /
slu med mchog gsum bden pa'i byin rlabs dang / /
chos dbyings rnam dag rten 'brel slu med mthu / /
bdag gi lhag bsam dag pa'i nus stobs kyis / /
ji ltar smon bzhin gegs med myur 'grub shog /
ces dge ldan bstan pa'i gsal byed skyabs rje lA ba byang sprul rin po che de nyid mkha' spyod du gshegs pa na /
slar yang mchog sprul 'khrul bral myur byon gyi gsol 'debs 'di lta bu zhig gyis zhes gang gi yongs 'dzin rigs smra'i dbang phyug dge legs rgya mtsho dang /
khams tshan las sne bcas nas lha reg rten gsum dod bcas bskul ngor btsun gzugs byams pa bstan 'dzin 'phrin las rgya mtshos smon pa mchog tu gdebs mtshams sbyar ba de de bzhin du 'grub par gyur cig / / /
! /
slu med bla ma yi dam mchog gsum dang / /
rgyal yum sgrol ma bcom ldan he ru ga / /
rdo rje btsun mo grangs med mkha' 'gror bcas / /
deng 'dir thugs rje'i mkhu? dpung bskyed du gsol / /
dkonX pa'i mchogX gcig rgyal bstanX 'dzinX pa la / /
'phrinX lasX lha mos rjes bzung byin brlabs pas / /
rtse gcig sgrub pa'i nyams rtogs rabX rgyasX pa / /
rje btsun bla ma'i zhabs la gsol ba 'debs / /
khyod sku zla ba zhi dbyings thim pa na / /
gsol 'debs khyung sngon skyes kyi nyer bskur @# / /
bas| |slar yang mang srid nyin mor byed pa'i 'dzum / /
bstan 'gro'i snang byed chen por myur byon shog /
mang du thos pa'i pha rol son bas mkhas / /
spong bdun khrims kyis thugs rgyud bsngams pas btsun / /
bdag pas gzhan gces bzang po'i dpal mnga' ba'i / /
yang srid bstan 'gro'i dpal yon myur byon shog /
spangs rtogs ut+pal tshom bur rab dgod cing / /
mkhas tshul gsum gyi mu tig 'od chags grol / /
'phrin las rdul dkar sa gsum brdal ba yi / /
'gro ba'i bla ma chen por myur byon shog /
slu med mchog gsum bden pa'i byin rlabs dang / /
chos dbyings rnam dag rten 'brel mi bslu'i mthu / /
bdag gi lhag bsam dag pa'i nus stobs kyis / /
smon pa'i don 'bras gegs med myur 'grub shog /
ces gzhung pa dge legs sprul sku rin po che'i myur byon gsol 'debs 'di lta bu zhig dgos zhes gzhung pa khams tshan dang /
mdzad pa tha ma'i skabs kyi zhabs zhu ba gzhung grwa 'jam dbyangs rgya mtsho bcas nas lha reg rten gsum bcas bskul ma mdzad pa bzhin pha bong kha'i sprul ming pas sbyar ba'o / / / / /
slu med bla ma yi dam mchog gsum dang / /
rab 'byams zhing gi rgyal dang de sras sogs / /
deng 'dir thugs rje'i mthu dpung rab bskyed nas / /
mngon 'dod yid bzhin 'grub pa'i dge legs stsol / /
thubX pa'i bstanX la mkhas dang btsun pa yi / /
bstanX 'dzinX dam pa gtsug tu legs bkur bas / /
lungX dang rigsX pa'i rnam dpyod mchog grub pa / /
rje btsun bla ma'i zhabs la gsol ba 'debs / /
khyod kyi gzugs sku'i nyin byed 'od gsal che / /
chu lha'i phang par re zhig mnal gyur kyang / /
slar yang yang srid zla ba gsar ba'i 'dzum / /
bstan dang 'gro ba'i dpal du myur byon shog /
tshul khrims bdud rtsi'i dkyil 'khor rab dag cing / /
gzhung lugs 'bum phrag ga pur thigs phreng g.yo / /
blo bzang rgyal bstan kun da'i tshal yangs po / /
bzhad mdzad smra ba'i zla ba myur byon shog /
thos bsam sgom pa'i gang ba rab rdzogs shing / /
'chang rtsod rtsom pa'i 'od dkar dra ba rgyas / /
'phrin las snang bas sa chen khyon brdal ba'i / /
srid zhi'i gdung sel chen por myur byon shog /
slu med mchog gsum bden pa'i byin rlabs dang / /
chos dbyings rnam dag rten 'brel mi bslu'i mthu / /
bdag gi lhag bsam dag pa'i nus stobs kyis / /
smon pa'i don 'bras gegs med myur 'grub shog /
ces kong po chos rtse sprul sku rin po che'i myur byon gsol 'debs 'di lta bu zhig dgos zhes gang gi ma yum dwags b+h+rum sku ngo rje btsun tshul khrims sgrol dkar mchog dang /
bla brang zhabs gras bcas nas lha reg rten gsum bcas bskul ngor pha bong kha'i sprul ming pas sbyar ba'o / /
! / /
myur byon gsol 'debs re smon myur 'grub bzhugs so / /
! blo bzang rgyal ba yab sras brgyud par bcas / /
bde chen rgyal po 'jigs mdzad khro bo sogs / /
rin chen mchog gsum bden pa'i byin mthu yis / /
re smon ji bzhin 'grub par byin gyis rlobs / /
ngag dbang zur phud lnga pa mi yi @# / /
gar| /
blo bzang thub dbang gnyis pa'i ring lugs bstan / /
'gro ba'i dbal du rab tu rgyas mdzad mgon / /
zla bral rje btsun bla mar gsol ba 'debs / /
mgon khyod zhi ba'i dbyings dang mkha' spyod sogs / /
dag pa'i zhing du btang snyoms mi mnal bar / /
da dung sa 'dir bstan dang 'gro ba'i don / /
skyong phyir mchog gi sprul sku myur byon shog /
gzhon nu nyid nas ma smad brtul zhugs dang / /
thos bsam sgom dang mkhas btsun bzang gsum sogs / /
yon tan lhun rdzogs mchog gi sprul sku yi / /
zhal bzang 'khrul bral nges rnyed myur mjal shog /
slu med mchog gsum bden pa'i byin rlabs dang / /
rgyu 'bras rten 'byung 'gog med 'char ba'i 'phrul / /
bdag gi lhag bsam dag pa'i bden tshig gis / /
smon pa'i don kun bde blag myur 'grub shog /
ces ser smad spom 'bor khri byang sprul sku'i yang srid myur byon gsol 'debs 'di bzhin mgon po gang gi sku mched dge byams pa tshul khrims nas bskul ngor pha bong kha sprul ming pas 'phral mar smon cing bris pa dge'o / /
! / /
srid zhi'i gdung ba kun 'phrog bdud rtsi'i dbyings / /
rnam gsum gar du zlos pa'i byin brgya yis / /
gang zhig gang na nyam thag dbugs 'byin pa'i / /
ngal bso'i mchog sbyin rings par deng 'dir stsol / /
gang blo blo bzang thubX bstanX snying pos 'byor / /
lha mi mi yamX bla mar bcas pas bsngags / /
tshul khrims khrimsX ldan rgyalX mtshanX bla na bkur / /
'phags mchog mchog gi sprul skur gsol ba 'debs / /
ring nas thugs bskyed rta ljang shing rta'i rlabs / /
bstan 'gro'i mkha' dbyings 'god la rtag brel ba / /
de lta de ltar snyigs lnga'i mun stug kyang / /
gtibs pas 'phags mchog snang byed zhi dbyings gzims / /
rgyal ba'i nyi ma chos dbyings chu lha'i rum / /
mnal bas sa 'di skal ngan srin mos bzungs / /
mi sdug zug rngus snying du gzir ba la / /
'phags mchog lhag par brtse ba'i dus la babs / /
de phyir rgud pa'i thun gsum skad cig mar / /
bsgyur ba'i ngo mtshar skya rengs kyis drangs pa'i / /
yang srid nam mkha'i nor bu skye rgu yi / /
bsod nams shar ri'i dga' ston myur 'byon shog /
dam pa'i rang bzhin nor bu dmar po'i rdul / /
mtshan dpe'i thig le gcig tu bsdus pa'i gar| |gzhon nu nyid nas skyes thob 'od stong gi /
rtse dga' sa gsum 'geng bzhin myur X lta sgom 'chol ba'i ra ri'i rdul spangs pa'i / /
ma smad rnam thar nor bu zhun ma'i khams / /
'bar ba sa chen gser zhun ring lugs kyi| |lang tsho'i dpal yon 'grem phyir myur X mkhas btsun grub pa'i me shel 'bar ba'i gzis / /
bstan 'gro'i dpal gos dpal gyi do shal gyis / /
nor 'dzin mgrin pa dwogs por byed pa yi / /
mchog sprul nyin byed gzhon nu myur X 'phrin las khrag khrig glog zhags sa gsum khyon / /
phyag rgya'i snod du 'gug pa'i 'phrul rlabs su / /
bsgyur ba rdzogs ldan snang ba gsar pa'i mgron / /
'gug pa'i byed po mchog tu myur byon shog /
'phags @# / /
mchog mchog sprul nyi ma ma lus 'gro'i / /
dga' ston ston pa'i mchog rab rab shar tshe / /
chab zung zung du 'dus mdo mdo sngags bstan / /
chab srid srid zhi'i dpal kun kun ' ngel shog /
slu med mchog gsum X rgyu 'bras X bdag gi X smon pa'i X shog /
ces myur byon smon tshig gdung sel bdud rtsi'i mchog sbyin zhes bya ba 'di ni /
mdo smad bstan 'gro yongs kyi dpal mgon mtshungs bral 'phags chen ho thog thu rin po che blo bzang thub bstan mi pham tshul khrims rgyal mtshan dpal bzang po mchog re zhig gzugs sku'i bkod pa chos dbyings su thim tshul bstan pa na /
mdo smad bstan 'gro'i snang byed zhi bzang sprul sku rin po che dang /
lcags ra ho thog thu rin po che /
bla brang las byed mgrin gcig bcas nas lha reg a she dang /
maN+Dal rten dod Tam srang lnga bcu tham pa bcas chab shog gi lam nas ji ltar bskul ma mdzad pa bzhin /
mgon po gang gi rigs kyi cod pan du gtogs pa pha bong kha'i sprul mi 'byams pa bstan 'dzin 'phrin las rgya mtshor 'bod pas gdung shugs drag po'i smon bas mtshams sbyar te rang shag dben gnas bkra shis chos gling du sbyar ba de de bzhin du 'grub par gyur cig /
! / /
myur byon gsol 'debs thugs rje gnad bskul bzhugs so / /
! slu med bla ma yi dam mchog gsum dang / /
drang srong bden tshig grub pa'i tshogs bcas pas / /
deng 'dir thugs rje'i mthu dbung cher bskyed nas / /
bden smon ji bzhin 'grub par byin gyis rlobs / /
blo bzang thub dbang rdo rje 'chang dbang dang / /
'jigs mdzad rdo rje rje btsun rnal 'byor ma / /
rab 'byams zhing gi rgyal ba sras bcas kyis / /
thugs rje'i mthu dpung bskyed pa'i dus la babs / /
blo bzangX rgyal ba'i snyan brgyud nor bu'i 'dzum / /
sa gsum snang ba'i dpal du sbyin ba la / /
'phrinX lasX 'od zer stong gi mu khyud can / /
zla bral bstan pa'i nyi mar gsol ba 'debs / /
mgon khyod bgrang yas bskal bar yang dang yang / /
'gro ba'i don du thugs bskyed dam bca'i khur / /
mi lhod bzhin du deng 'dir gzugs kyi sku / /
zhi ba'i dbyings su bsdus 'di kye ma hud / /
lhag par mtha' 'kho ba yul 'di rjes 'dzin pa'i / /
zhal ba zhes sku phreng rim par mi lhod na / /
bdag cag mya ngam thang du mgon med du / /
'dor ba brtse ldan khyod kyis ji ltar phong / /
'on te gdul bya'i las kyi skal ba las / /
khyod kyi thugs rjes 'dor ba ga la zhig /
de phyir gsang gsum snying nas dran pa yi / /
gdung bas gsol ba 'debs la brtse bas dgongs / /
'od gsal dbyings dang ro gcig bde ba'i dngos / /
bsam bzhin cho rigs gtsang ma'i srid bzung nas / /
gzhon nu'i zol gyis byon la yid ches ba'i / /
nges rnyed zhal bzang gegs med myur mjal shog /
mtha' 'khob 'di na yang dag bshes gnyen gyis / /
phongs shing blo bzang rgyal bstan nyag phra bar / /
mgon khyod slar yang gzhon nu'i zol gyis ni / /
yongs rdzogs bstan pa'i bdag por myur byon shog /
gzhon nuX nyid nas dam pa'i brtul zhugs kyis| |thos bsam sgom dang 'chad rtsod rtsom gsum sogs / /
'jam mgon tsong kha pa yi rjes 'gro ba'i / /
mchog gi sprul sku'i zhal bzang myur mjal shog /
bla ma yi dam mchog gsum byin rlabs dang / /
bstan srung dam can @# / /
rgya mtsho'i 'phrin las kyis / /
'gal rkyen par chad shugs kyis mi brdzi bar / /
thugs bskyed bzhed don ji bzhin myur 'grub shog /
bdag sogs dad ldan bu slob mgrin gcig tu / /
zol med gdung shugs drag pos gsol btab mthus / /
'gal rkyen bar chad shugs kyis mi brdzi bar / /
thugs bskyed bzhed don ji bzhin myur 'grub shog /
'di smra pos kyang lhag bsam bzang po yis / /
drang srong bden pa'i dbyangs kyis rgyas btab pas / /
'gal rkyen bar chad shugs kyis mi brdzi bar / /
thugs bskyed bzhed don ji bzhin myur 'grub shog /
rgyu 'bras rten cing 'brel 'byung mi bslu zhing / /
chos dbyings rnam par dag pa'i bden mthus kyang / /
'gal rkyen bar chad shugs kyis mi brdzi bar / /
thugs bskyed bzhed don ji bzhin myur 'grub shog /
mdor na yid la re ba'i smon 'bras kun / /
bsam ba ji bzhin 'bad med bde blag tu / /
'grub pa'i dga' ston mchog la myur spyod pa'i / /
bkra shis bde legs chen pos khyab gyur cig /
ces mdo smad bstan pa'i srog shing zla med tsha ba bul thog khri sprul rin po che blo bzang 'phrin las dpal bzang po re zhig dgongs pa chos dbyings su thim tshul bstan pa na /
yang srid myur byon gsol 'debs 'di lta bu zhig dgos zhes bul thog bla brang gi mdzod pa thun mong nas lha reg /
rin chen dang po'i skyes bcas 'phrin yig gi lam nas bskul ma mdzad bzhin pha bong kha'i sprul sku byams pa bstan 'dzin 'phrin las rgya mtshos tshig sbyor gyi spros pa spangs nas 'dod don gnad du lhongs pa gtso bor byas te shing byi tha skar zla ba'i dkar phyogs kyi rgyal ba gnyis par thol byung du spel bde de bzhin du 'grub par gyur cig ! / /
myur byon gsol 'debs skyabs kun byin 'dus zhes bya ba bzhugs so / /
! drin can bla ma blo bzang rdo rje 'chang / /
'jam dpal zhi khro dpal ldan he ru ka /
slu med skyabs kyi phung po ji snyed pas / /
deng 'dir re smon 'grub par byin gyis rlobs / /
ngagX gi dbangX phyug bloX bzangX rgyal ba yi / /
ring lugs thub bstan snying po 'dzinX pa la / /
mkhasX shing grubX la legs mdzad bzang po'i dpal / /
rje btsun bla ma'i zhabs la gsol ba 'debs / /
khyod ni mkhas btsun bzang po'i cha shas rdzogs / /
chad rtsod rtsom pa'i 'od dkar g.yo ba yis / /
thub bstan kun+da'i dga' tshal ba'i 'gyed bzhin du / /
glo bur dgung nas nub 'di kye ma hud / /
'on te slu med mchog gsum byin rlabs dang / /
dad cing mos pas rtse gcig gsol btab pa'i / /
rten cing 'brel 'byung 'gog med nyer len gyis / /
'khrul bral mchog gi sprul sku myur byon shog /
gzhon nu nyid nas yon tan gangs kyi spor / /
mkhas dang grub pa'i rtsal rdzogs gdong lnga'i dbang / /
smra ba'i gang rgyangs mthon por sgrog pa yi / /
mchog gi sprul sku'i zhal bzang myur mjal shog /
mkhyen brtse'i ye shes zhun ma 'khyil ba'i khams / /
mchog sprul nyin byed gzhon nur zlos @# / /
pa'i gar / /
bshad sgrub 'od rlabs 'bum du grol ba yis / /
thub bstan snang ba phyogs kun 'bar gyur cig /
de ltar re smon tshul bzhin 'grub pa la / /
bsten cing bsgrub pa'i dam can srung mas kyang / /
'phrin las bzhi yi bsrung skyob gnyer kha yis / /
stong grogs gnyan po nam yang mi g.yel mdzod / /
ces kong po bkras rab mchog sprul rin po che ngag dbang blo bzang bstan 'dzin mkhas grub bam thub bstan legs bzang dpal bzang po'i myur byon gsol 'debs 'di lta bu zhig dgos zhes dam pa gang gi mongs 'dzin dge bshes mchog nas lha reg rten gsum bcas bskul ma mdzad bzhin /
pha bong kha'i sprul ming pas smin drug zla ba'i yar gyi tshes bcu bzang por smon cing bris pa'o / /
! / /
myur byon gsol 'debs drang srong bden dbyangs zhes bya ba bzhugs so / /
! slu med bla ma yi dam dkon mchog gsum / /
drang srong bden tshig grub pa'i tshogs bcas pas / /
deng 'dir thugs rje'i mthu dpung cher bskyed nas / /
bdag sogs smon pa'i 'bras bu 'grub par mdzod / /
blo gros bzangX pa'i bag ma las 'ongs pa'i / /
zab rgyas chosX kyi bsil zer 'bum 'dzag pas / /
bstan 'gro'i ku mud dga' tshalX dar mdzad pa / /
bshes gnyen dam pa'i zhabs la gsol ba 'debs / /
mgon khyod gzugs sku'i bkod pa chos dbyings su / /
nye bar bsdus kyang slar yang thugs bskyed dang / /
gdul bya'i bsod nams zung du 'brel ba'i mthus / /
mchog gi sprul sku 'khrul bral myur byon shog /
gnyug ma lhan cig skyes pa'i 'jo sgeg gar / /
mthun snang cho rigs gtsang ma'i srid bzung ste| |gzungs spobs mkhyen brtse skyes thob yon tan gyis / /
gzhon nu nyid nas bstan 'gro'i dpal byon shog /
thos bsam sgom dang mkhas btsun bzang gsum gyis / /
bshad dang sgrub pa zung du 'brel ba yis / /
blo bzang rgyal ba gnyis pa'i bstan pa la / /
blo bzang rgyal ba nyid bzhin myur byon shog /
khyad par shar phyogs dwags yul sman gyi ljongs / /
mdo sngags lam gyi rim pa nyin mo bzhin / /
gsal bar mdzad pa'i yang srid mchog sprul gyi / /
zhal mjal gsung gi bdud rtsir myur spyod shog /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi bslu zing / /
bdag gi lhag bsam dag pa'i nus stobs kyis / /
smon pa'i don kun bde blag myur 'grub shog /
ces dung dgon mkhan zung blo bzang chos dang srid myur byon gsol 'debs 'di bzhin dung dgon bla brang las sne thun mong gis yi ge'i 'phags bskul bzhin 7pha bong sprul ming pas gong yul 'bul bkra shis bde chen dgon du brisO / / / /
! dad dam mtshungs me blta klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel /
