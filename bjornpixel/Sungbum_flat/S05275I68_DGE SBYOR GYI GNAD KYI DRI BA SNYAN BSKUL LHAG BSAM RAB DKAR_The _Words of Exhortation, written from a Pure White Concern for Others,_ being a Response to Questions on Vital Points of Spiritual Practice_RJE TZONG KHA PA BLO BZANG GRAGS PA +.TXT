! / /
na mo gu ru many+dzu Sh+rI ye /
dge sbyor gyi gnad kyi dri ba snyan bskul lhag bsam rab dkar zhes bya ba /
li khri'i char gyis spags par gyur pa'i gser gyi sa 'dzin gyi / /
rtse mo in+d+ra nI la'i chu 'dzin stug pos dkrigs pa ltar / /
dmar ser sku la ral pa'i zur phud lnga ldan rab mdzes pa'i / /
'jam dbyangs bla ma de yis rtag tu skyong zhing dge legs spel bar mdzod / /
rgyal bas gsungs pa'i gdams ngag bdud rtsi'i bcud / /
snying po'i ro la rang nyid rtse @# / /
gcig tu / /
gnas shing gzhan yang de la 'god 'dod pa'i / /
sgom chen rnams la dri ba 'di 'bul gyi / /
rgyal bas ji ltar gsungs dang mthun pa'i lan / /
thebs pa rnams la skad cig 'bral med du / /
sgo gsum gus pa'i sgo nas phyag bgyid pas / /
gsal bar myur du bdag la stsal du gsol / /
mi thebs pa rnams bdag la phrag dog dang / /
sdang sems mi 'tshal sems la bcad rgyu'i sgom / /
da dung 'khrul med legs par ma btsal na / /
rang gzhan thams cad bslus nas ltung nyen gda'o / /
bdag gi dri ba zhu ba 'di rnams ni /
rang mkhas 'dod dang /
gzhan dma' dbab 'dod dang /
rnyed bkur dang grags 'dod kyi kun nas bslang ba ma yin gyi /
ci ste na 'jam dbyangs kyi sprul pa sa paN gyis rig gter du gsungs pa /
rtag tu brtson pas ting 'dzin bsgrubs kyang sangs rgyas dgyes pa'i lam las gol| |snyigs dus skye bo chog shes can rnams legs par soms la mkhas pa bsten /
zhes dang /
sdom gsum rab dbye sogs su yang mang dag gsungs 'dug pa dang /
gzhan yang rgya bod gnyis car du lta sgom spyod gsum la nor ba mtha' yas shig 'dug cing /
de'i nang nas kyang stong nyid kyi lta sgom nor na phung 'gro bar klu sgrub kyis gsungs te /
dbu ma rtsa bar /
stong pa nyid la lta nyes na /
shes rab chung rnams phung bar 'gyur /
dper na sbrul la gzung nyes dang / /
rig sngags log par bsgrubs pa bzhin / /
zhes dang /
gzhan yang rgya bod kyi mkhas pa du ma'i gsungs las /
dang por sgom rgyu rang ma nor ba rnyed pa shin tu dka' /
zhes sogs mtha' yas shig mthong zhing /
de lta na tshe stong zad la 'gro ba'i sgom la rang yang snying rus skyed /
gzhan yang 'god pa rnams la kho bos brtse bas kun nas bslangs te snyan bskul du zhu ba'i dri ba ni 'di ltar ro / /
spyir sangs rgyas kyis chos kyi phung po brgyad khri bzhi stong gsungs pa thams cad kyi 'gag dril ba'i dgongs pa'i btang sa de gang yin zhes 'dri na /
sems can rnams 'khor ba'i sdug bsngal gyi rgya mtsho chen po 'di las thar bar byed pa de dang po'i dgos pa yin /
de las thar rting nyan rang gi myang 'das su mi ltung bar byed pa de yin /
mdor na 'khor 'das gnyis las rim gyis brgal nas mthar rdzogs pa'i sangs rgyas thob par byed pa yin pas na 'di'i nang du ma 'dus pa'i gdams ngag ga la srid /
des na 'di rnams kyi dngos gzhi dang /
sngon 'gro las brtsams pa'i dri ba bgyid pa ni gleng gzhi'o / /
de'i don yang rang rang gi rgyud steng du 'gel na 'di yin te /
gnas dben par lus drang por bsrang nas blo nang du phyogs te legs par bsams pa'i tshe /
gang na nga sngon chad thog ma med pa'i 'khor ba'i mal gting 'dir sdug bsngal gyi zug gzer 'di tsam pa dus rgyun du myong ba rang rig gis grub pa 'di 'drar gyur 'dug pa /
da 'di lta bu'i gnas su deng nas rang mi skye ba zhig ci nas bya dgos /
de ltar ma byas na nga snying rul snyam pa'i myong ba lhang ba mkhal ma'i zug gzer tshor ba lta bu zhig skye ba'i thabs la dang por 'bad dgos te de lta bu shin tu dka' /
'di la myong ba ma skyes na 'khor ba las thar pa'i thabs zab mo bla mas ci tsam bstan cing go mod kyang /
sngar ltar 'khyag steng gi chu dang mtshungs par 'gro ste /
dper na chu 'thung 'dod med na 'thung ba'i rtsol ba mi byed par sdod pa bzhin no / /
de'i sgom lugs yang da 'khor ba 'dir mi skye ba byed dgos snyam pa'i gdong tshugs kyi gtugs po de ni ma yin te /
@# / /
de ni shin tu gegs che zhing gcod chung bas so / /
des na shing bzo ba mkhas pa'i 'degs bzhin du dmigs pa gzhan ma gcig gi gnad dam sa gcig nas bsgoms na /
byin g.yos yong sa yod pa de gang yin /
mi rtag pa sgom pa lta bu'am /
dkon mchog la gsol ba 'debs pa lta bu 'am /
sdig pa bshags sam /
byang chub kyi sems sgom pa'am /
phyin drug la slob pa lta bu yin zer ba 'ong srid de /
de rnams kyis kyang khyad shin tu che bar 'ong mod na'ang de ka'i thad kyi myong ba 'don pa'i dmigs skor gnad du bsnun pa rgyal bas gsungs ngo shes pa'i thar pa don gnyer gyi blo bcos bu min ba skye ba'i thabs dam pa zhig yod snang bas de dris pa'o / /
man ngag de thugs kyis dgongs na da 'o na 'khor ba 'di las rang re rnams thar bar byed pa'i thabs dam pa bcar ba rgyal bas gsungs pa'i gcig chog 'chang thub ngo shes pa de gang yin 'dri'o / /
de la yang sngon du rang re rnams 'khor ba 'dir skye bar byed pa'i rgyu'i gtso bo dngos gzhi mthar thug pa rang zhig ngos zin dgos pas de lta bu rgyal bas gsungs pa de gang yin 'dir bcar ba ngos ma zin na 'di 'joms pa'i gnyen po gang yin dang 'joms lugs ji ltar byed bcar ba yang ngos mi zin par pho tshod tsam las mi 'ong ste /
dper na dgra ngos ma zin par dmag 'dren pa bzhin no / /
de yang ma rig pa yin /
de yang gti mug yin /
de yang dngos 'dzin yin zhes sogs smra ba 'ong kyang de rnams kyis kyang bcar ba rang ngos ma zin te /
dper na rkun ma gang yin ngos 'dzin bcug pa'i tshe mi yin /
de yang btsun pa yin /
de yang gzhon pa yin zhes ji snyed cig smras kyang /
gang zag gcig la mdzub mo ma tshugs bar la rkun ma ngos mi zin pa bzhin no / /
des na rang rgyud la bkar nas bltas pa'i tshe /
nga 'khor bar skye ba'i rgyu'i gtso bo rang mthar thug pa 'di yin par 'dug snyam pa'i myong ba lhang ba rgyu mtshan yang dag la brten cing mos mnos su ma song ba cig dang por skye dgos te /
dper na sman gtong ba la dang por nad ngo shes dgos pa dang 'dra bas so / /
gzhan yang rang re rnams 'khor ba 'dir gcig nas gcig tu brgyud de 'khor ba'i 'khor tshul la myong ba lhang ba ma skyes na ni 'khor ba la zhen log dang skye shas nges 'byung rnams rnal ma 'ong sa med cing /
de ltar 'khor bar 'khyams tshul la myong ba lhang ba skye ba ni /
rten 'brel bcu gnyis kyi 'khor tshul sgom pa la rag las pas na /
de'i 'khor tshul dang /
rten 'brel bcu gnyis kyi grangs dang go rim nges pa can dang /
de rnams rgyu 'bras bu 'gro tshul dang /
de'i khong nas skyes bu gsum gyi khrid 'ong tshul rnams gang yin /
de rnams ngos zin na da 'di rnams 'dri ste /
nges don sgom pa dang byang chub kyi sems sgom pa gnyis kyi nang nas rdzogs pa'i sangs rgyas sgrub pa'i thun mong ma yin pa rang gi rgyu de gang yin /
'khor ba las 'don pa'i gtso bo de yang gang yin /
byang chub kyi sems sgom pa'i dang por yar sems can thams cad rang gi mar shes pa la myong ba thon dgos shing /
de yang sems can thams cad lta zhog /
sgo rtsa'i khyi 'di tsam zhig la dmigs pa'i tshe /
'di rang gi ma yin nges snyam pa'i myong ba lhang ba zhig dang por mi skye kha med yin pas na /
de'i sgom lugs ji ltar byed /
khyi 'di nga'i ma yin snyam pa'i mu thug de tsam ka yin nam /
@# / /
'phrul 'degs bzhin dmigs pa gzhan gcig nas bya sa yod /
yod na de gang yin /
yang bdag gzhan brje bsgom zhes gsungs pa'i brje lugs yang gang yin /
tshu kha'i rang dang pha kha'i gzhan gnyis po brje ba la dmigs pa gtod pa yin nam /
de las gzhan gcig yod /
dang po yin na de'i dgongs pa gang yin /
gnyis pa yin na gdams ngag de rang gang yin /
gzhan yang dmigs pa gang sgom yang dus tshod la thun dngos gzhi dang thun par gnyis su 'byed dgos pas na thun dngos gzhi'i tshe dmigs pa gang 'dra ba zhig sgom na /
de'i thun mtshams la dge sbyor rnams kyi dmigs pa byed lugs ji 'dra zhig byed na de'i dngos gzhi'i bogs 'don du 'gyur /
spyod lam rnams dge sbyor du gtong lugs yang ji ltar byed /
thun dngos gzhi la yang grangs dang /
thun tshod ji tsam la byed /
de dus lus gnad sogs ji ltar byed /
grangs dur bgrong /
sgom rnams kyi dang po'i 'og rgya gar skad 'dra ba de 'di la byed kyi rgyu mtshan ji ltar yod /
ding sang gi sgom chen pa 'ga' zhig la mnyam rjes 'dres pa'i rtogs pa yod zer mkhan 'dug pa e bden /
bden na 'dres lugs ji ltar 'ong gin 'dug ma 'dres pa'i tshe mnyam rjes kyi mtshams gang gis 'byed pa yin /
yang mdo rgyud dgongs 'grel dang bcas pa thams cad nas kyang bshes gnyen bsten tshul la bsngags pa che bar brjod 'dug cing /
khyad par du sgom chen po rnams bla ma'i rnal 'byor la rtsal du 'don pa yin na /
bla ma sgom pa'i gnas /
bla ma'i grangs /
bla ma'i rnal 'byor dngos gzhi'i sgom khyer /
rtsa ba'i bla ma dang rdo rje 'chang lta bu dbyer med lugs /
'od zer gyi spro bsdu rnams ji ltar byed kyin yod rnams 'dri'o / /
gzhan yang ding sang gi sgom chen la phal che ba dal 'byor dang mi rtag pa'i sgom la sla chos su byed par snang bas na de la 'di 'dri ste /
spyir gyis dge sbyor gang byed thams cad kyi dgos pa ni /
blo sna bstungs nas 'khor ba las brgal te rdzogs pa'i sangs rgyas thob par byed pa las 'os med na /
'di gnyis rang bsgom pa'i lag rjes su thun mong ma yin pa'i dgos pa chen po re rang rang sa na yod pas de gnyis rang gang yin /
dal 'byor sgom na dal lugs dang 'byor lugs de gang yin /
rgyud steng du sgom na ji ltar byed kyin yod /
mi rtag pa lta bu'i sgom lugs yang kha bshad du ma song bar byas te sems la sgom na ji ltar byed kyin yod /
rgyud la 'khul che ba'i de'i dmigs pa rno shos rgyal ba'i gsung las 'byung ba ji ltar yod yang ngan song gi sdug bsngal sgom pa'i sgom la myong ba gsha' ma zhig ma skyes na skyabs 'gro yang dag pa yod mi srid ces smras na /
de 'dra srid par khas len nus mkhan ji ltar yod /
mi srid na de'i rgyu mtshan gang yin /
skyabs 'gro ngag tu bton nas byed pa 'di las ma gtogs pa yid la sgom na sgom lugs kyi rgyag khyer ji ltar gda' /
yid la sgom dus dkon mchog gsum po ji 'dra cig yid ngor byed /
rang re rnams kyi sgo lnga'i yul du snang ba'i dkon mchog gi rten gsum 'di rnams las ma gtogs pa zhig yid la byed dam /
'di rnams ka byed pa yin /
dang po yin na gang 'dra zhig yid la sgom /
de bsgoms pas 'di rnams la mos gus chung du ma song ba byed tshul ji ltar yod /
gnyis pa yin na dkon mchog gsum po dngos de rang gang yin /
skyabs 'gro'i ngo bo i thi ba de gang la byed /
'di rnams la go ba ma rnyed par skyabs su 'gro bar khas len pa ni /
sreg 'tshed mi nus pa'i me dang mtshungs so /
@# / /
yang sdig pa bshags pa la gtso che zhing gal che ngos shes pa rang zhig ngos 'dzin gang la byed /
yang dge sdig stobs 'dra 'dres mar mnyam du spyod pa 'di kun gyi dge ba de'i mthus sdig pa'i rnam smin mi 'byin par byed pa yin nam ma yin /
yin na ni de'i sdig pas kyang dge ba mi 'joms pa'i rgyu mtshan ci yin /
'on te sdig pas kyang dge ba 'joms te /
spyod 'jug tu /
bskal pa stong du bsags pa yi / /
sbyin dang bde gshegs mchod la sogs / /
legs spyad gang yin de kun kyang / /
khong khro gcig gis 'joms par byed / /
ces gsungs pas so snyam na /
de lta na de 'dra'i gang zag gis dge ba gang byas sdig pas bcoms nas 'bras bu 'byin pa mi srid par song bas na /
gang zag de dge ba byed pa 'khrul par khas len e nus /
'on te dge sdig gnyis mgo bdos nas gnyis ka'i 'bras bu mi 'byin par byed pa yin snyam na /
'o na zhing gcig la nas sran gnyis mnyam du btab pa'i tshe yang de gnyis mgo bdos la song nas gnyis ka'i 'bras bu mi 'byung ba yin nam /
yang na nas stobs che bas sran ma bcom nas sran ma'i 'bras bu mi 'byung ba gang khas len nus pa /
'on te dpe de ltar na gnyis ka'i 'bras bu so sor smin gyi /
phan tshun gcig gis gcig la mi gnod do snyam na /
de lta na dge bas kyang sdig pa la mi gnod pas na /
'o na dge ba la brten nas mtshams med lnga'i las sgrib ma lus par 'dag par gsungs pa'i dgongs pa gang yin /
lung de bden na spyod 'jug gi lung de'i dgongs pa yang gang yin 'dri'o / /
spyod 'jug gi de'i don ni /
khong khro skad cig ma gcig gis bskal pa stong du bsags pa'i dge ba thams cad 'joms pa la byed na /
'o na khong khro skad cig ma gcig skyes yan gyi dge ba gang 'bad don med du song ba khas len e nus /
nus na ni ding sang khong khro skad cig ma gcig skyes shing /
skye 'gyur ka shas che'o / /
gzhan yang sngar sdig bshags kyi dge ba gang byas thams cad kyang phyis kyi khong khro skad cig ma gcig po des bcom pas na bshags pa la brten nas sdig pa dag pa rnams kyang slar log nas 'bras bu smin dgos pa yang khas e len /
'di rnams la blo rtse gtad rgyu med na ni /
ded las 'bras pa yin zhes pa yang dad pa tsam du byas pas so / /
mdor na ngan song gi sdug bsngal sgom pa /
skyabs 'gro /
las 'bras /
sdig bshags 'di rnams la yang ding sang gi nyams len pa rnams sla chos su byed pa snang mod kyang /
kho bo blo dang rtsol ba zhan /
nyams dang rtogs pa dma' ba'i gang zag gi blo ngor ni 'di rnams yang gal che zhing dka' bar snang la /
'dis mtshon nas gzhan yang mang dag yod pa rnams ni mangs dogs nas yi ger ma bkod pa yin no / /
spyir rgyal bas gsungs pa'i gdams ngag rnams lta sgom spyod gsum du ma 'dus pa med pas na nyams len pa rnams kyang nor ma nor thugs rtog 'jug na 'di gsum la 'jug rgyur 'dug nas /
kho bos ni sngar zhus rnams spyod phyog las brtsams pa'i 'gag zhus pa'o / /
da ni lta sgom gnyis las brtsams pa'i 'gag zhu bas skyo ma snga btsan dor te 'di dgongs 'tshal /
spyir rgyal ba'i gsung ni rgya mtsho ltar zab cing brling /
khyad par lta sgom 'di'i mtshams na phung 'tsheng gi gzhi dang gol sa dang ltung nyen shin tu che bas thugs zhib dgos te /
gnas skabs kyi lam 'di yang nyi ma gcig tsam nor @# / /
na'ang ji 'dra yin /
'di ni gtan gyi bya bar 'dug pas na gol sa'i mtshams rnams la zhib cha ji 'dra dgos pa 'dug gi thugs rtog legs par mdzad par zhu zhig /
da 'o na sgom chen rnams lta sgom la gtso bor 'bad pa lags na lta ba stong nyid rtogs pa'i blo de sgom pa zhi gnas dang ma bral ba zhig dgos te /
de byung na lta sgom zung 'brel /
zhi lhag zung 'jug tu 'gro ba yin la /
de la yang dang por 'byar rtsi dang 'dra ba'i zhi gnas brtan po med na stong pa nyid la sems bcar te sdod mi nus la /
stong nyid la sems bcar gnas pa'i mnyam gzhag bzang po med na rjes thob tu snang ba rnams sgyu ma lta bur 'char sa med pas na /
lhag mthong ngam nges don sgom pa'i sngon la zhi gnas gal che zhing de la yang dgra gnyis yod pa'i bying ba de gang yin /
rmugs pa dang gcig gaM mi gcig /
gcig na thogs med sogs kyis de gnyis so sor ngos bzung ba de ji ltar 'gegs /
mi gcig na de gnyis kyi khyad par ji ltar 'byed /
yang mnyam par bzhag dus bying ba phra rags skye tshul ji ltar 'ong /
de gnyis mi skye bar byed pa'i gnyen po gang dang gang yod /
yang dran pa dang shes bzhin gal che zer ba zhig /
sgom chen pa kun gyi zhal nas rlung bzhin du 'ong gin 'dug pa de gnyis so sor ngos 'dzin bcar ba re ji ltar yod 'dri'o / /
ma yengs tsam 'di ka dran pa yin /
yengs ma yengs bya ra byed pa de shes bzhin yin zer na yengs ma yengs kyi don de gang yin /
dmigs pa 'di 'dra gcig las yengs pa dang ma yengs pa zhes 'jog gam /
dmigs pa la mi rtsi bar yid 'di ma 'phros tsam byed pa la dran pa dang /
'phros ma 'phros bya ra byed pa la shes bzhin yin zhes 'jog pa yin /
yang bde gsal mi rtog pa sgom gyi yang rtse yin zer ba zhig yang 'dug pa /
'di'i gsal ba dang mi rtog pa gnyis po ji ltar ngos 'dzin /
gsal ba'i don de yang sems 'di la dmigs rten gsal ba zhig dgos pa yin nam /
dmigs rten la mi rtsi bar gang du yang ma 'phros tsam gyi ngang nas sems 'di ka gsal le hrig ge pa'i dwangs cha can de kas chog pa yin /
mi rtog pa'i don yang dmigs rten gcig la gtad nas de las gzhan gang la yang mi rtog pa zhig dgos sam /
dmigs rten la mi rtsi bar sems 'di ka gang la yang mi rtog pa'am /
mi'phro bar gnas pa tsam gyis chog pa yin 'dri'o / /
de la lan dang po ltar du dran pa yang dmigs rten gcig las ma yengs pa zhig la bya dgos /
shes bzhin yang dmigs rten gcig po de las yengs ma yengs kyi bya ra byed pa cig dgos /
gsal ba la yang dmigs rten gsal ba zhig dgos /
mi rtag pa la yang dmigs rten gcig la gnas nas de las gzhan gang la yang mi rtog pa zhig dgos zer na /
de 'dra'i dran shes bzhin dang gsal la mi rtog pa ldan pa'i zhi gnas de nges 'o na khong khro skad cig ma gcig skyes yan gyi dge ba gang 'bad don med du song ba khas len e nus /
nus na ni ding sang khong khro skad cig ma gcig skyes shing /
skye 'gyur ka shas che'o / /
gzhan yang sngar sdig bshags kyi dge ba gang byas thams cad kyang phyis kyi khong khro skad cig ma gcig po des bcom pas na bshags pa la brten nas sdig pa dag pa rnams kyang slar log nas 'bras bu smin dgos pa yang khas e len /
'di rnams la blo rtse gtad rgyu med na ni /
ded las 'bras pa yin zhes pa yang dad pa tsam du byas pas so / /
mdor na ngan song gi sdug bsngal sgom pa /
skyabs 'gro /
las 'bras /
sdig bshags 'di rnams la yang ding sang gi nyams len pa rnams sla chos su byed pa snang mod kyang /
kho bo blo dang rtsol ba zhan /
nyams dang rtogs pa dma' ba'i gang zag gi blo ngor ni 'di rnams yang gal che zhing dka' bar snang la /
'dis mtshon nas gzhan yang mang dag yod pa rnams ni mangs dogs nas yi ger ma bkod pa yin no / /
spyir rgyal bas gsungs pa'i gdams ngag rnams lta sgom spyod gsum du ma 'dus pa med pas na nyams len pa rnams kyang nor ma nor thugs rtog 'jug na 'di gsum la 'jug rgyur 'dug nas /
kho bos ni sngar zhus rnams spyod phyog las brtsams pa'i 'gag zhus pa'o / /
da ni lta sgom gnyis las brtsams pa'i 'gag zhu bas skyo ma snga btsan dor te 'di dgongs 'tshal /
spyir rgyal ba'i gsung ni rgya mtsho ltar zab cing brling /
khyad par lta sgom 'di'i mtshams na phung 'tsheng gi gzhi dang gol sa dang ltung nyen shin tu che bas thugs zhib dgos te /
gnas skabs kyi lam 'di yang nyi ma gcig tsam nor  @# / /
gang yang yid la ma byas par had de bsdad pa rang gis dus gsum cig car du mkhyen pa'i kun mkhyen thob 'ong na legs kyi /
kho bos ni de lta'i sgom de hwa shang gi sgom lugs las khyad par gtan nas ma phyed do / /
'on te hwa shang gi lugs dang khyad par shin tu che ste /
hwa shang ni sbyin sogs kyi dge ba kun la skyon du lta zhing /
nged ni dge ba kun la yon tan du lta bas so snyam na de ni lta sgom la khyad mi 'dug ces smras pa'i lan du spyod pa la khyad yod do zhes smra ba yin te de ni /
dper na gdong dkar nag dris pa'i tshe /
bshang lam che chung gi lan 'debs pa dang 'dra'o / /
'on kyang nged kyi sgom 'di gang yang yid la mi byed pa ma yin gyi phyag rgya chen po yid la byed pa'o snyam na /
khyed 'dod pa'i phyag rgya chen po de klu sgrub kyi lta sgom dang mthun par 'dug gam mi 'dug gzigs la /
mi mthun pa de ni khyi la seng ge yin zhes pa dang khyad par ci 'dug /
mthun na ni klu sgrub kyi lta sgom la ni de'i gol sa rtag chad du ma shor ba zhig dgos pa yod pas /
gang 'dra zhig la sems bzhag na rtag ltar 'gro /
gang 'dra zhig la bzhag na chad lta'i sgom du 'gro ba yin legs par gsungs shig /
de 'dra'i rnam dbye 'byed pa mo shes kyi nged rang gi 'di ka la 'ong ba yod do snyam na ni /
gol sar shor ba dang ma shor ba'i gnas ma shes par ni /
khyed rang gis da lta'i sgom de yang ma nor bar rgyu mtshan yang dag la brten pa'i brtan pa thob pa der ma song bas /
nges pa gting nas 'drongs shing blo thag chod pa'i sgom du rlom yang der ma song gi mos mnos tsam du song ba dgongs par mjod cig /
'on te yod pa la bltas na rtag ltar 'gro /
med pa la bltas na chad ltar 'gro /
de gnyis kar lta ba dang /
de las gzhan du lta ba yang mthar ltar 'gro bas na mu de bzhi dang bral ba'i lta tshul de klu sgrub kyi lta sgom yin snyam na ni /
de bzhi dang bral ba'i lta lugs de ji 'dra zhig yin /
de lta ba yin zhes smras kyang gang la'ang ma ltas par song 'dug pa de ma dgongs sam /
sngar smras zin pa'i hwa shang gi phyogs su bslan pa'i had de ba gang yang yid la mi byed pa der da dung ma song 'dug gam /
'o na gang yang yid la mi byed cing mi sgom pa de ka sgom pa'i mchog yin /
gang la yang mi lta ba de ka lta ba'i mchog yin /
gang la yang mi spyod pa de ka spyod pa'i mchog yin snyam na ni /
de 'dra smra ba de nyams rtogs bzang bzang 'dra ba zhig 'dug ste /
de lta na dge sbyor ma byas pa de ka byas pa yin /
sgrib pa ma dag pa de ka dag par yang song zhing /
de lta na rkyag gtad mi 'dug pas ri phug tu zhen las ma bzhugs par ci dran lag la blangs pas chog pa gda' ba /
de 'dra byas chog pa'i mtshams zhig kyang e yod na yod de /
der da dung ma slebs pas gzab pa gal che'o / /
'o na ci yang mi mthong ba de ka mthong ba'i mchog dang /
gang la yang mi lta ba de ka lta ba'i mchog tu rgyal bas gsungs 'dug pa ci yin snyam na /
de'i dgongs pa ni shin tu zab par yod pa don du gnyer zhing gzu bor gnas na sngar gyi rtsing po de rnams ma yin gyi /
pha bla ma mkhas pa'i man ngag khungs ma kho bos 'bogs par 'dod de /
re zhig dus la ma bab snang bas da dung gzhan rnams la dri bar bya'o / /
gzhan yang stong nyid sgom pa bla na med /
ces gsungs pa'i sgom rgyu'i stong pa @# / /
nyid de gang yin /
gang du yang ma grub pa de yin snyam na /
gang du yang ma grub par sgom pa'i 'bras bu yang gang du 'ang ma grub pa zhig las 'os med pas de 'dra'i sgom de bla na med pa ma yin no / /
'on te stong pa nyid kyi don de ni /
gang du yang mi dmigs pa de ka yin no snyam na /
'o na gang du yang mi dmigs pa'i don de gang yin /
gang la yang rnam rtog mi 'jug pa de yin snyam na /
'o na 'khor gsum mi dmigs pa'i sbyin pa gtong na ji ltar byed /
sbyin pa po dang /
sbyin yul dang /
sbyin pa'i ngo bo gsum la rnam rtog zhugs na ni dmigs bcas kyi sbyin par 'gro bar 'dug la /
de gsum car la rnam rtog ma zhugs par ni so so skye bos sbyin pa gtong mi shes pas so / /
'on te gsum car la bden par mi 'dzin par sbyin pa gtong ba de 'khor gsum yongs dag gi sbyin pa yin no snyam na /
de bden par mi 'dzin pa'i don de gang la byed /
sngar gyi rnam rtog bkag sdod pa de ka yin nam /
bden par med snyam pa'i mu dugs de la byed /
gzhan yang chos thams cad bden par med zer ba zhig thams cad kyi zhal nas rlung 'phyo ba bzhin du 'ong gin 'dug pa la 'di 'dri bar 'dod de /
chos thams cad re zhig gzhog /
dang por gang zag rang re bden par med pa'i don de gang la byed /
bden par grub srid na ji 'dra zhig 'ong rgyu yin /
dper na ri bong gi mgo la r+wa mi srid mod /
brgya gal te srid na 'chags lugs 'di tsam zhig 'ong rgyu yin snyam pa blo la 'char dgos pa bzhin du bden par grub pa'i chags lugs kyang 'di lta bu zhig 'ong rgyu yin snyam pa dgos pa de gang /
nga bden snyam du 'dzin pa 'di ka la byed snyam na /
'o na nga bden med du sgom lugs kyang nga mi bden snyam pa 'di ka la byed par song la /
de gnyis ka ni rgyu mtshan gang la yang ma brten pa'i mos mnos tsam yin no / /
'on te gang du yang ma grub pa de bden med kyi don yin snyam na /
'o na der lta ba ni chad lta yin pas dor rgyu yin no / /
gzhan yang bden par mi 'dzin pa dang /
bden med du 'dzin pa gnyis la khyad par yod dam med /
med na ni mi dge ba mi byed pa dang dge ba byed pa gnyis la khyad med cing /
de lta na mi dge ba ma yin pa dang /
dge ba yin pa gnyis la yang khyad mi yong rgyu yin la /
de lta na dge mi dge gang yang ma yin pa'i lung ma bstan mi srid par 'gyur zhing /
ngan pa ma yin pa tsam gyis bzang por 'gyur dgos la /
de lta na bzang ngan 'bring gsum mi srid par song ngo / /
'on te bden par mi 'dzin pa dang bden med du 'dzin pa gnyis la khyad par yod na khyad par gang yin gsungs shig /
gzhan yang 'ga' zhig sems 'di kha dog dang dbyibs gang du grub 'dug legs par bltas pa'i tshe /
de gnyis gang du yang ma grub par mthong ba de ka sems mthong ba yin snyam pa 'dug ste /
de lta na r+wa rno la ring ba de bong bu'i mgo la grub bam rta'i mgo la grub 'dug legs par bltas pa'i tshe /
de gnyis gang du yang ma grub par mthong ba de ka r+wa mthong ba yin nam /
yang 'ga' zhig sems 'di kha dog du 'dug gam dbyibs su 'dug bltas nas de gnyis gang du yang ma mthong ba'i tshe sems ma grub po zhes ngo sprod pa 'dug ste /
de lta na khyi 'di seng ger 'dug gam war @# / /
'dug legs par bltas pas de gnyis gang du yang ma mthong ba'i tshe khyi ma grub pa yin zhes smra nus sam /
'di gnyis mtshungs te /
dper na khyi de seng ge dang war ma grub pas ma grub par mi 'gro ba bzhin du sems 'di yang kha dog dang dbyibs su ma grub pas ma grub par mi 'gro zhes pa'i don no / /
yang 'ga' zhig sems 'di de ltar bltas pa'i tshe kha dog dang dbyibs gang du 'ang ma mthong ba de sems kyi gnas lugs sam ngo bo mthong ba yin zhes ngo sprod pa 'dug ste /
de lta na khyi de seng ge dang war e 'dug bltas pa'i tshe /
de gnyis gang du yang ma mthong ba de khyi'i gnas lugs sam ngo bo mthong ba yin nam /
'di gnyis mi mtshungs pa'i rgyu mtshan ci yin gsungs shig /
yang 'ga' zhig 'di snyam du sems pa yang 'dug ste /
da lta'i sems skad cig ma 'di ka'i ngo la cer blta ba'i dran 'dzin thongs nas /
de ka'i mod skad cig ma gnyis pa de la sems stong par rtogs 'ong bas na rnam par rtog pa gang 'dra zhig shar yang gang shar gyi skad cig ma de ka'i ngo la cer lta ba'i dran pa 'di dang ma bral ba gal che ste /
de lta'i dran 'dzin gyis skyong thub na /
ci thub pa'i bar la rnam rtog gang skyes thams cad chu bur bzhin du gang shar rang dag tu 'gro ba rtogs 'ong bas na /
mdor na skad cig dang po la rnam par rtog pa yin kyang de 'dra'i dran pas bskyangs pa'i tshe snga ma'i rnam rtog de skad cig gnyis pa la chos skur 'char ba yin pas na rnam par rtog pa bzang ngan ci 'dra zhig skyes kyang mi dgag chos sku dang ye shes zur nas mi 'tshol gyi rnam rtog gang skyes ye shes su gtong ba'am gang shar chos sku'i zhal lta ba 'di mnyam rjes /
'chi khar bar do sogs rkyen che chung thams cad du 'khyer ba yin 'di las zab pa med /
snod bcud thams cad rnam rtog las ma 'das /
rnam rtog thams cad chos skur ro snyoms pas na ro snyoms yin zer ba 'dug pa la 'di 'dri ste /
sems kyi ngo la lta tshul de klu sgrub kyi man ngag /
sangs rgyas nas dmyal ba'i bar gyi phyi nang gang shar kyang de ka'i ngo la so sor rtog pa'i shes rab kyis dpyad nas lta tshul cig yod pa de yin nam /
de 'dra mi byed par spom 'jog tu lta ba de yin /
dang po yin na so sor rtog pa'i shes rab kyis dpyod lugs ji 'dra cig yod /
gnyis pa yin na de 'dra'i lta tshul gyis chos sku lta zhog /
stong pa nyid rtogs pa yang shes bya la mi srid do / /
ci ste skad cig dang po la rnam rtog rang shar byung ngus de ka la cer bltas pas skad cig gnyis pa'i tshe rang yal la 'gro ba 'dug pa de ka la chos skur shar ba zer snyam na /
skad cig dang po la thol skyes pa skad cig gnyis par mi sdod par mthong ba de ni mi rtag par lta ba'i tshul yin gyi /
klu sgrub lugs kyi stong pa'i blta tshul dang phyogs mi gcig la /
gal te stong pa'i lta tshul yin du chug na yang nyan thos sde gnyis kyi stong pa'i lta tshul las ma 'phags zhus na ci gsung /
spyir gyis mdo rgyud dgongs 'grel dang bcas pa rnams nas stong pa dang chos sku gnyis la khyad par shin tu che bar gsungs pa'i brda chad las 'gal ba'i stong pa dang chos sku gcig pa'i brda chad 'di su yi rang bzo yin dris na ci zer /
@# / /
'on kyang chos skur 'gro rgyu'i gzhi yin pa tsam la dgongs nas chos sku zhes brda chad mdzad na ni 'gal ba med do / /
gzhan yang nang gi sems 'dir ma zad chos thams cad la lta tshul gnyis yod pa'i don dam dpyod byed kyi rigs pa so sor rtog pa'i shes rab kyis lta tshul 'di las gzhan pa'i lta tshul ni blo'i ngor dang nges pa ci 'dra cig gi sgo nas bltas kyang kun rdzob kyi lta tshul las ma 'das pas na /
lta tshul des chos sku lta zhog stong pa nyid rtogs pa mi srid do zhes smras na lan ci gda' /
de lta na don dam dpyod pa'i rigs shes des bltas na rnam rtog gi gnas lugs sam /
ngo bo 'am /
gshis de rnyed 'ong la /
de ltar rnyed pa de stong pa yin bde bar gshegs pa'i snying po yin byas na lan ci gda' /
mdor na klu sgrub lugs kyi lta tshul dang 'gal ba'i lta ba ni ci 'dra zhig yin zhes brgya phrag smras su zin yang lta ba nor zhes smra na ci zer /
mdor na sngar zhus 'di rnams kyi mtshams na lta ba'i gnad dam pa 'dug pas rags rim bsdus nas zhus pa yin mod /
spyir ni lta ba'i 'char tshul mtha' yas pa 'di ltar snang ste /
'ga' zhig ni rtog pa yin phyin chad bzang ngan gang 'dug dgag rgyu yin zer ba'i tshan pa gcig dang /
yang 'ga' zhig rtog pa bzang ngan thams cad dgag rgyu ma yin rtog pa ci tsam rgyas pa tsam gyis nyams rtog rgyas pa yin /
dper na bud shing ji tsam mang gin me lce rgyas 'ong ba yin zer ba'i tshan pa gcig ste de gnyis 'gal ba ltag sprod do / /
yang 'ga' zhig rnam rtog ma rig chen po ste /
zhes gsungs pas rnam rtog ni ma rig pa yin zer ba'i tshan pa gcig dang /
yang 'ga' zhig rnam rtog chos sku yin zer ba'i tshan pa gcig ste de gnyis kyang ltag sprod do / /
yang 'ga' zhig yid 'di ma 'phros par tsen ne gnas pa'i tshe sangs rgyas sam myang 'das yin /
cung zhig 'phros pa'i tshe sems can nam 'khor ba yin zer ba'i tshan gcig dang /
yang 'ga' zhig rnam rtog 'phros pa'i tshe brgyud pa ji tsam 'phros kyang de rnams kyi ngo la cer cer bltas pas chos skur lam lam 'char zer ba'i tshan gcig ste de gnyis kyang 'gal ba'o| |yang 'ga' zhig mun khang dang /
lus gnad dang /
rnam rtog bkag pa tsam las byung ba'i mthong snang ban bun de chos sku yin /
rnam kun mchog ldan gyi stong pa yin pas na so so skye bos kyang chos sku mngon sum du mthong bar ngo sprod pa'i tshan pa gcig dang /
yang 'ga' zhig de lta bu de chos sku yongs su rdzogs pa mthong ba min gyi /
chos sku'i sna rtse 'am /
yan lag gam cha shas mthong ba yin zer ba'i tshan gcig /
yang 'ga' zhig de lta bu chos sku yongs rdzogs dang cha shas gang yang mthong ba min gyi stong pa tsam mthong ba yin /
stong pa la yang rang stong dang gzhan stong gnyis yod pa'i nang nas zla grags dang seng bzang 'dod pa'i rang stong ngan pa de min gyi /
dbu ma pa chen po thogs med 'dod pa'i gzhan stong de yin zhes pa'i tshan gcig dang /
yang gzhan rnams snga ma bzhin la /
mthong snang de rang stong yin zhes pa'i tshan gcig ste de gnyis kyang 'gal lo / /
yang 'ga' zhig stong pa dngos min gyi stong pa'i gzugs sam mdangs yin /
chos sku ma yin gyi chos sku'i rtags yin /
dper na me 'ong ba'i rtags la du ba mthong ba bzhin no zer ba'i tshan gcig dang /
yang 'ga' @# / /
zhig phyag rgya chen po'i lta ba dngos gzhi de dang sbyor ba yan lag drug gi sor sdud gnyis gnad gcig rang stong yin /
de'i steng du sbyor drug gi bsam gtan gyi lta ba gzhan stong gi lta ba 'phar rgyu yod /
des na phyag chen las sbyor drug lta ba mtho zer ba sogs mtha' yas pa cig snang zhing /
gzhan yang srog rtsol sogs sbyor ba lhag ma rnams kyi skabs dang /
nA ro chos drug dang /
ni gu chos drug gi skabs rnams su rtsa rlung thig le khyad par du gtum mo'i sgom tshul sogs kyang mi gcig pa mang rab 'dug na'ang de rnams ni gsang sngags kyi thun mong ma yin pa'i thabs lam du snang bas gsang ba sgrog pa'i skyon du 'gro ba'ang srid nas yi ger ma bkod do / /
'o na snga ma'i nges don zab mo'i skabs rnams kyang bya shor du mi 'gro 'am snyam na de kun la ni bya lan brgya stong du shor yang dgag bya mi 'dug cing /
lta ba zab mo rtogs pa'i dgos pa 'dug snyam nas yi ger bkod pa yin no / /
mdor na mi mthun pa'i grub mtha' 'gal 'du can sna tshogs cig rang rang sa nas smra bar 'dug na'ang mdo rgyud sogs dang mi bstun par rang bzo'i brda chad 'ba' zhig byed na ni gang la yang ma gtogs /
de lta min par mdo rgyud dang de'i dgongs 'grel tshad ldan gyi brda chad dpang du btsugs te rang rang gi rnam dpyod kyi rigs pas kyang 'thad mi 'thad kyi rgyu mtshan brtags nas stong pa dang chos sku la khyad e 'dug chos sku mthong ba'i mtshams ga tsam la byas 'dug /
phyag chen dang sbyor drug gnyis ka rgyud sde zab mo rnams nas mthar thug gi khrid du khyad par med par e gsungs /
gsungs na lta ba la khyad 'ong rgyur 'dug gam mi 'dug /
khyad par du sems 'di dang sems kyi gnas lugs la khyad par e 'dug /
gnas lugs stong pa nyid kyang 'tshol lugs gang 'dra zhig byed dgos par 'dug rnams /
rgyal ba'i dgongs pa dang mthun pa'i rnam gzhag byed na ni rgyal ba'i gsung rab dri ma med pa la 'dris che ba'i dgongs 'grel mkhan po rnams kyi gsung dang /
khyad par du klu sgrub yab sras kyi gzhung las btsal na legs pa'i dmigs phyed 'ong ngo / /
da ni gdams ngag zab mo rnams la lhad 'jug pa'i rgyu mtshan ni 'dir snang ste /
nyams len la rtse gcig tu gzhol 'dod kha cig ni thos bsam la gegs su 'dzin par 'dug /
yang thos bsam byed 'dod la la yang thag ma nas rang rgyud la sgom don 'tshol ba'i rtsis mi byed par gzhan smra dbab 'dod dang /
rang mkhas 'dod kyi grags skam sgrub pa'i bsam pas kha phyir ltas su shor nas nang du ma bsgoms pas lan pas so / /
des na rgyal ba'i bstan pa 'di thos bsam sgom pa gsum ka'i sgo nas 'dzin dgos pa'i rgyu mtshan yang 'di yin no / /
kho bos 'di ltar du rigs pa dang /
mi rigs pa cung zad rnam par phye ba la yang 'ga' zhig na re /
da dung rgyud ma thul 'dug zer ba yang snang zhing /
yang 'ga' zhig gis 'gal 'du'i grub mtha' de rnams la chos thams cad du ma ro gcig yin pas de thams cad phun sum tshogs pa yin zer ba la yang phal che ba chos pa rang jo bo bzang zhes dad par gda' na'ang /
@# / /
kho bo ni de la yang 'di 'dri ste /
chos thams cad du ma ro gcig yin pa'i rgyu mtshan ci yin 'dri'o / /
'khor 'das mnyam nyid yin zer na /
'o na sangs rgyas dang dmyal ba'ang mnyam mam /
dge sdig kyang ro gcig yin nam /
zhes dris dus snga ma'i rtsa ba mnan nas de rnams thams cad mnyam ro gcig yin zhes thams cad la mtho dma' dang bzang ngan med par khas len zhing /
byams pas /
srid dang zhi ba mnyam nyid dang /
zhes pa'i dgongs pa gang yin ma shes par smra ba rnams la jo bzang yin zhes mi smra ste /
de'i rgyu mtshan ni lung rigs kyi gnod pa char bzhin 'bab cing /
snga phyi 'gal ba ltag sprad pa de rnams ma rig par thams cad legs po yin snyam nas de skad zer ba yin na ni de blun po ma yin nam /
yang 'gal ba sogs rig cing dgag bzhag byed yang shes /
byas na 'gro don yang 'ong ba rig bzhin du 'gal 'du lung rigs kyi gnod pa 'bab pa de rnams la thams cad phun sum tshogs zer na ni bstan pa la gces spras med pa dang /
snying rje chung bar yang mi 'gyur ram /
yang de ltar shes kyang gdul bya la phan pa'i dgos pa chung zhing /
de bas kyang che ba'i dgag bya cig 'dug na yang skyon can de rnams la de tsam gyis phun sum tshogs zer ba'i kha na med kyi btang snyoms su bzhag rgyu yin no / /
'o na khyod grub mtha' dgag bzhag 'di ltar byed pa la /
dgag bya chung zhing dgos pa phun sum tshogs pa gang mthong snyam na /
kho bos ni 'di bsams te /
lta sgom spyod gsum gol sar shor zhing /
gnad zab mo dang bral 'dug kyang de rnams la snying rus dang dka' dpyad kyis dus 'da' ba mang po gcig stong zad la song na mi bzod par mthong ba dang /
yang kho bos zur tsam gyi dgag bzhag byas pa 'di tsam yang mdo rgyud kyi dgongs pa drang nges kyi sgo nas blangs te /
sgro 'dogs mtha' dag par bcad nas gnas lugs la rtse gcig tu gnas par mdzad pa'i thos bsam sgom pa gsum car mthar phyin pa'i chos kyi spyan ldan rnams kyis gzigs na thugs dgyes pa'i mchod pa chen por 'gyur ba yod pa dang /
yang 'di rnams la sngar thugs rtog ma zhugs pa rnams kyang 'jug par 'gyur ba dang /
yang sgom pa la 'jug pa las dang po pa rnams kyis zur tsam thos na yang tham thom gyis mi 'jug par legs par brtags te yongs 'dzin mkhas pa bsten pa sogs kyi dgos pa mang po 'dug cing /
yang rang nyid sngon chad 'di rnams la rnam dpyod ma zhugs shing /
kho bos 'di ltar dgag bzhag byas pa la yang phrag dog gis kun nas bslangs te /
re re gnyis gsum gyis rgyu mtshan ma mthong bzhin du kha tsam smra ba'i dgag bya cung zhig 'dug na'ang dgag bya phra mo de tsam ni /
dgos pa snga ma de rnams kyis sel nus par 'dug nas /
kho bos cung zad tsam bsdus te gdams ngag gi gnad 'gag yi ger zhus pa lags pas /
mdor na 'di gzigs te sgrub pa la rtse gcig tu gzhel ba'i dam pa rnams kyis lta sgom spyod gsum gyi gol sa rnams ring du spangs te /
rgyal ba'i man ngag 'khrul med zab mo'i sbrang rtsi la /
nyams len gyi bung bas rtse gcig tu rol par mdzad du gsol /
rtag chad mthar lta'i mun pa @# / /
ma bsal na / /
gnas lugs 'od gsal rta bdun mi mthong bas / /
thos bsam sgom pa gsum la 'dris pa yi / /
yid bzhin nor 'dra'i bshes gnyen mi 'tshol bar / /
'bras bu mtho na 'du shes med pa'i lha / /
dma' na dud 'gro'i rgyu la nyin mtshan du / /
'bad pa'i sgom chen rnams la ma bzod nas / /
zur tsam zhus mod nongs na bzod par mdzod / /
bdag gis lhag bsam dkar bas kun bslangs te / /
lta sgom spyod pa'i dri ba zhus pa yi / /
dge 'dis sgrub pa bsam gtan 'khor lo yi / /
bstan pa rgyal ba nyid kyis dgongs pa'i don / /
log par rtog pa'i lta ngan rang bzo yi / /
dri ma mtha' dag bkrus te rgyal ba yis / /
ji ltar dgongs pa'i lta sgom spyod pa la / /
bdag gis deng nas thams cad 'god par shog /
ces pa 'di ni mdo rgyud mang du thos te /
de don sgrub pa la rtse gcig tu gzhol ba'i bsam gtan pa /
'jam dbyangs bla mas rjes bzung zhes bgyi bas / /
dben pa'i sgrub gnas khyad par can gyi ri sul nas zhus pa 'di tsam gyis kyang bstan pa la phan pa rgya chen 'byung bar gyur cig /
