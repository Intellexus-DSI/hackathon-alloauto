@# / /
grub chen dril bu pa'i lugs kyi 'khor lo bde mchog lus dkyil gyi bdag bskyed mdor bsdus bzhugs so / /
@## / /
bla ma dang dpal 'khor lo sdom pa dbyer ma mchis pa'i zhabs la dus thams cad du phyag 'tshal lo / /
'dir rnal 'byor gyi dbang phyug grub chen dril bu pa'i lugs kyi bde mchog lus dkyil gyi mngon rtogs mdor bsdus nyams su len tshul gyi ngag 'don rkyang pa nag 'gros su 'god pa la /
bde chen rgyal po he ru kaHdpal dang / /
rdo rje phag mo dril bu pa la sogs / /
dngos brgyud... drin can bla ma'i tshogs rnams la / /
gsol ba 'debs so tshe gcig zung 'jug stsol / /
ces bla brgyud gsol 'debs bya /
skad cig gis rang nyid he ru kaHsngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig phyag gnyis gri gug dang thod pa 'dzin pas 'khyud par gyur /
nang mchod byin rlabs ni /
oM khaN+Da ro hi huM hUM phaT /
@## / /
oM swa b+hA wa shud+d+hA sarba d+harmAH swab+hA wa shud+d+honyahaM /
stong pa nyid du gyur /
stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du AHlas thod pa yangs shing rgya che ba'i nang du oM khaM AM traM hUM rnams las bdud rtsi lnga /
laM mAM paM tAM baM rnams las sha lnga yi ge de dag gis mtshan pa /
rlung g.yos me sbar bas... thod pa'i nang gi rdzas rnams zhu bar gyur /
de dag gi steng du hUM las skyes pa'i kha TwAM ga dkar po mgo thur du bltas nas zhu ba thod par lhung nas rdzas de dag dngul chu'i mdog can du gyur /
de'i steng du... dbyangs gsal gyi phreng ba gsum brtsegs su gnas pa oM AHhUM du gyur pa'i 'od zer gyis phyogs bcu'i de bzhin gshegs pa dang /
dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por sbar zhing spel bar gyur /
oM AHhUM /
lan gsum /
da dung bsdu na /
ha ho hrIH kha dog dri ro nus pa'i skyon bcom zhing bdud rtsir gyur /
oM AHhUM /
lan gsuM /
rgya cher spel zhing byin gyis brlabs par gyur /
bdag bskyed kyi mchod pa /
oM khaN+Da ro hi huM hUM phaT /
oM swa b+hA wa nas shud+d+honyahaM /
stong pa nyid du gyur /
stong pa'i ngang las kaM las byung ba'i thod pa yangs shing... rgya che ba rnams kyi nang du hUM las byung ba'i mchod yon /
zhabs bsil /
zhal bsil /
me tog /
bdug spos /
mar me /
dri| zhal zas /
rol mo rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster par gyur /
oM ar+g+haM AHhUM /
oM pAdyaM AHhUM /
oM Any+tsa mA NaM AHhUM /
oM badzra puSh+pe AHhUM /
oM badzra d+hU pe AHhUM /
oM badzra dI pe AHhUM /
oM badzra gan+d+he AHhUM /
oM badzra nai widyA AHhUM /
oM badzra shap+ta AHhUM /
zhes byin gyis brlabs /
rdor sems sgom bzlas byed na /
sangs rgyas chos dang dge 'dun la / /
rtag tu bdag ni skyabs su mchi / /
theg pa gsum po thams cad dang / /
rnal 'byor gsang sngags mkha' 'gro ma / /
dpa' bo dpa' mo dbang lha mo / /
byang chub sems dpa' bdag nyid che / /
khyad par du yang... @# / /
slob dpon la / /
rtag tu skyabs su mchi bar bgyi / /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la dgod par bgyi / /
zhes lan gsum /
rang gi spyi bor pad zla'i gdan la rdo rje sems dpa' yab yum sku mdog dkar po zhal gcig phyag gnyis kyis rdor dril dang gri thod 'dzin pas phan tshun 'khyud pa /
yab phyag rgya drug dang yum phyag rgya lngas brgyan cing /
rdo rje dang padma'i skyil krung gis bzhugs pa'i thugs kar zla ba'i steng du hUM gi mthar sngags phreng gis bskor ba las bdud rtsi dkar po'i rgyun babs pas nad gdon sdig sgrib thams cad sbyangs par gyur /
oM badzra he ru ka sa ma ya /
ma nu pA la ya| zhes pa nas /
satwa AHhUM phaT /
ces nyer gcig bzlas mthar /
rdo rje sems dpa' yab yum rang la thim pas /
rang gi sgo gsum dang rdo rje sems dpa'i sku gsung thugs dbyer mi phyed par gyur /
mi spro na bzhag kyang chog /
shrI he ru kaHhe ni... chos kyi bdag med pa /
ru ni gang zag gi bdag dang bral ba /
kaHni de kho na nyid kyi yul yul can mi mthun par mi gnas pa /
shrI ni stong pa nyid dang ro gcig pa'i ye shes e waM gyi don no / /
stong pa'i ngang las skad cig gis rang nyid he ru kaHyab yum gyi skur gyur /
shrI he ru konyahaM /
zhes lan gsum /
oM a A /
zhes pa nas /
sha Sha sa ha k+Sha hUM hUM phaT /
lan gsum /
rang gi lte ba'i phyogs su sngags phreng 'od zer dang bcas pa g.yon bskor gyis lan gsum du bskor... nas gnas pa las 'khor lo gsum gyi lha tshogs 'phros pa sna bug g.yas pa nas 'thon te phyogs bcur 'phros pas bgegs thams cad bskrad de slar byon nas rang gi sna bug g.yon pa nas zhugs te lte ba'i sngags phreng la thim par gyur /
rang he ru kar gsal ba'i thugs kar pad zla'i steng du hUM yig sngon po ye shes lnga'i rang bzhin can 'od zer kha dog lnga 'phro ba'i 'od zer gyis rang gzhan gyi sgo gsum gyi dri ma sbyangs /
'og min nas bla ma rdo rje 'chang gi rnam pa can dang /
'khor lo... sdom pa'i lha tshogs skyabs yul rab 'byams dang bcas pa mdun gyi nam mkhar spyan drangs /
'od zer rang gi snying ga'i hUM la thim par gyur /
gang gi drin gyis x skad cig gis ni x bla ma rin chen x rdo rje can x he ru ka dpal dpa' bo che / /
rnam dag rdo rje'i dbang phyug dang / /
rjes chags chags pa che rnams kyi / /
rdo rje phag mo de la 'dud / /
gnas dang nye ba'i gnas dang zhing / /
'du dang dur khrod gnas pa yi / /
dpa' bo dpa' mo'i dbang phyug ma / /
kun la bdag ni... gus phyag 'tshal / /
oM ar+g+haM pra tI ts+tsha swAhA /
oM pAdyaM pra tI ts+tsha swAhA /
oM badzra puSh+pe AHhUM swAhA /
zhes pa nas /
oM badzra shap+ta AHhUM swAhA /
oM AHbadzra A dar+she hUM /
oM AHbadzra bI ni hUM /
oM AHbadzra gan+d+he hUM /
oM AHbadzra ra se hUM /
oM AH badzra spar+she hUM /
oM AHbadzra d+harme hUM /
oM gu ru tsakra sam+b+ha ra oM AHhUM /
gis nang mchod phul /
yab yum snyom par zhugs pas bde stong gi ye shes bskyed par gyur /
dkon mchog gsum la bdag skyabs mchi / /
zhes pa nas /
sangs rgyas @# / /
byang chub yid kyis gzung / /
sangs rgyas thams cad la chos kyi 'khor lo bskor bar bskul lo / /
rgyal ba mya ngan las 'da' bar bzhed pa rnams bskal pa zhing gi rdul snyed du bzhugs par... gsol ba 'debs so / /
bgrod dka' srid pa'i rgya mtsho las / /
bdag gi 'gro rnams bsgral ba'i phyir / /
rang gi bdag nyid skad cig ma / /
sangs rgyas rnams la dbul bar bgyi / /
sems can thams cad khyad par du 'phags pa'i bde ba dang ldan par gyur cig /
sems can thams cad thob zin pa'i bde ba dang mi 'bral bar gyur cig /
sems can thams cad nyon mongs pa dang nye ba'i nyon mongs pa thams cad dang bral bar gyur cig /
tshogs zhing rnams rang gi smin... mtshams nas zhugs pas byin gyis brlabs par gyur /
oM swa b+hA wa shud+d+hAHsarba d+harmAHswa b+hA wa shud+d+hony+haM /
oM shU n+ya tA dz+nyA na badzra swa b+hA wa At+ma kony+haM /
chos thams cad rab tu gnas pa med pa nam mkha' dri ma med pa lta bu'i 'od... gsal bar gyur /
de ltar snang ba thams cad bsdus pa'i stong pa nyid las rang gi sems nA da'i gzugs gyen du 'greng ba shin tu phra ba dkar la dmar ba'i mdangs chags pa nam mkhar gnas par gyur /
oM sum+b+ha ni sum+b+ha huM hUM phaT /
oM grih+Na na grih+Na na huM hUM phaT /
oM grih+NA pa ya grih+NA pa ya huM hUM phaT /
oM A na ya ho bidyA rA dza huM hUM phaT /
sngags 'od zer dang bcas pa phyogs bzhir 'khod pa yongs su gyur pa las shar nag /
byang ljang /
nub dmar /
lho ser ba'i sna... tshogs rdo rje'i r+wa ba gru bzhi pa /
de'i dbus su hUM las sna tshogs rdo rje lte bar hUM gis mtshan pa las 'od zer steng dang logs kun tu spros pa las rdo rje'i sa gzhi gur bla bre mda'i dra ba me ri dang bcas par gyur /
oM me di nI badzrI b+ha wa badzra ban+d+ha hUM /
oM badzra prA kA ra hUM paM hUM /
oM badzra pany+tsa ra hUM paM hUM /
oM badzra bi tA na hUM khaM hUM /
oM badzra sa ra dzA la traM saM traM /
oM badzra dzwA lA a na lArka hUM hUM hUM /
oM sum+b+ha ni sum+b+ha x oM grih+Na grih+Na x oM griNA pA ya x oM A na ya x hUM phaT /
bsrung 'khor gyi... dbus su yaM raM baM laM rnams las rlung me chu sa'i dkyil 'khor rim brtsegs kyi steng du suM las ri rab /
de'i steng du paM las byung ba'i sna tshogs padma'i lte bar hUM las sna tshogs rdo rje /
de'i lte bar sna tshogs padma 'dab ma brgyad pa'i dbus su... mtshan so gnyis kyi ngo bo a A /
i I /
u U /
r-i r-I /
l-i l-I /
e ai /
o au /
aM aHste dbyangs dkar po bcu drug pa phrag gcig g.yas skor dang /
slar yang bcu drug pa phrag gnyis pa g.yon skor du rim pa gcig gis 'khod /
de'i phyi rol tu dpe byad brgyad cu'i ngo bo ka kha ga g+ha nga /
tsa tsha dza dz+ha nya /
Ta THa Da Da D+ha D+ha Na /
ta tha dad da d+ha d+ha na /
pa pha ba b+ha ma /
ya ya ra la la wa /
sha Sha sa ha k+Sha ste gsal byed dmar po bzhi bcu pa phrag gcig g.yas skor dang /
slar yang bzhi bcu pa phrag gnyis pa g.yon skor du rim pa gcig gis 'khod /
de gnyis yongs su gyur pa las dbyangs gsal gyi gzugs brnyan dang ldan pa'i zla ba dkar la dmar ba'i mdangs can mthong ba na /
bdag gis sangs rgyas yab yum gyi @# / /
byang sems dkar dmar gyi ngo bor gyur pa'i dbus su skye ba blangs la sems can gyi don bya'o snyam pa'i 'phen pa dang ldan pas zla ba'i dbus su nA da zhugs pa las /
rim bzhin hUM yig dkar la dmar pa'i mdangs can rgyu rdo rje 'dzin pa'i rang bzhin can du rdzogs pa ni so sor rtogs pa'i ye shes /
hUM las 'od zer 'phros /
don gnyis byas /
dpa' bo dang rnal 'byor ma rnams spyan drangs te nA da la thim zhing /
hUM yig lhan skyes kyi dga' ba'i rang bzhin can du gyur pa ni bya ba sgrub pa'i ye shes /
oM AHhUM /
oM sar+b+ba bI ra yo gi nI kA ya wa ka tsit+ta badzra swa b+hA wa At+ma kony+haM /
oM badzra shud+d+hAHsarba d+harmAHbadzra shud+d+hony+haM /
zla ba dbyangs gsal hUM dang bcas pa yongs su gyur... pa las rten dang brten pa'i dkyil 'khor thams cad dus gcig tu grub pa ni chos kyi dbyings kyi ye shes te /
de yang khang pa brtsegs pa'i gzhal yas khang gru bzhi sgo bzhi rta babs bzhi dang bcas pa mtshan nyid thams cad yongs su rdzogs pa srung 'khor me ri dang bcas pa'i phyi rol tu dur khrod brgyad dang /
gzhal yas khang gi nang gi steng 'og rnams shar dkar /
byang ljang /
nub dmar /
lho ser /
dbus sngo ba /
de'i dbus su sna tshogs padma dang nyi ma'i... dkyil 'khor /
dbus kyi padma'i lte bar nyi ma'i gdan la rang nyid bcom ldan 'das he ru ka sku mdog mthing ga zhal bzhi pa'i rtsa zhal nag /
g.yon zhal ljang /
rgyab zhal dmar /
g.yas zhal ser ba /
zhal re re yang spyan gsum... pa| phyag bcu gnyis pa /
dpral bar rdo rje rtse lnga pa'i phreng ba 'dzin pa /
zhabs g.yas brkyangs pas 'jigs byed nag po lag pa bzhi pa'i dang po gnyis thal mo sbyar ba /
g.yas lhag mas DA ma ru dang /
g.yon lhag mas ral gri 'dzin pa'i mgo bo mnan pa /
g.yon bskums pas dus mtshan ma dmar mo lag pa bzhi pa'i dang po gnyis thal mo sbyar ba /
lhag ma gnyis thod pa dang kha TrAM ga 'dzin pa'i nu ma mnan pa /
gdan gnyis ka'ang gdong gcig pa| mig gsum pa /
phyag rgya lngas brgyan pa /
phyag dang po gnyis kyis rdo rje phag mo la 'khyud pa'i g.yas pas rdo rje rtse lnga pa dang /
g.yon pas dril bu bsnams pa /
de'i 'og ma gnyis kyis glang po che'i pags pa dkar po... khrag dang bcas pa'i na bza' phyag g.yas pas lag pa g.yon pa dang /
g.yon pas rkang pa g.yon pa'i pags pa rang gi rgyab tu sdigs mdzub dang bcas pa'i phyag gis brgyangs te 'dzin pa'i sdigs mdzub kyi rtse gnyis smin ma'i thad sor gnas pa /
g.yas kyi gsum pa na DA ma ru /
bzhi pa na dgra sta /
lnga pa na gri gug /
drug pa na mdung rtse gsum pa bsgreng ba /
g.yon pa'i phyag gsum pa na rdo rjes mtshan pa'i kha TrAM ga /
bzhi pa na khrag gis bkang ba'i thod pa /
lnga pa na rdo rje'i zhags pa /
drug pa na tshangs pa'i mgo bo gdong bzhi pa bsnams shing /
sna tshogs rdo rjes mtshan pa'i ral pa'i thor cog can /
dbu re re la rdo rje nag po'i phreng ba stod smad du gnas pa gnyis la brgyus... @# / /
pa'i thod pa skam po lnga lnga'i phreng bas brgyan pa /
dbu'i g.yon du cung zad yo ba'i zla ba phyed pa 'chang ba /
zhal rnam par 'gyur ba /
mche ba bzhi bzhi gtsigs shing 'jigs su rung ba /
sgeg pa dpa' ba mi sdug pa ste sku'i nyams gsum dang /
rgod dang drag shul 'jigs su rung ba ste gsung gi nyams gsum dang /
snying rje dang rngams pa dang zhi ba ste thugs kyi nyams gsum ste nyams dgu dang ldan pa /
stag gi pags pa'i sham thabs can /
mi'i rgyu ma la brgyus pa'i mi mgo rlon pa lnga bcu'i phreng ba 'phyang ba /
phyag rgya drug gis rgyas btab pa /
mi rus kyi thal bas lus thams cad la byug pa'o / /
bcom ldan 'das la mngon du phyogs par... bcom ldan 'das ma rdo rje phag mo sku mdog dmar mo zhal gcig pa phyag gnyis pa spyan gsum pa /
gcer mo skra grol pa thod pa'i dum bus brgyan pa'i 'og pag can /
phyag g.yon pas yab kyi mgul ba nas 'khyud pa'i thod pa na bdud bzhi la sogs pa'i khrag gis bkang ba bsnams pa /
g.yas pas phyogs bcu'i gdug pa can kun la gri gug dang bcas pa'i sdigs mdzub kyis sdigs par mdzad pa /
'jig dus kyi me ltar 'bar ba /
byin pa gnyis kyis yab... kyi brla'i steng nas legs par 'khril ba /
bde ba chen po'i rang bzhin gyi thugs rje chen po'i bdag nyid can /
phyag rgya lngas brgyan pa /
mi mgo skam po lnga'i thod dang /
mi mgo skam po lnga bcu'i do shal can te /
gnyis ka'ang ye shes kyi me rab tu 'bar ba'i dbus na bzhugs pa /
rkang pa gnyis bgrad pa gzhu'i dbyibs su yod pa yongs su gyur pa las 'byung ba rim brtsegs kyi rlung gzhu'i dbyibs can dang /
sum mdo gru gsum gyi gzugs su yod pa las me dkyil zur gsum dang /
lto ba zlum po'i dbyibs can las chu dkyil zlum po dang /
snying ga gru bzhi pa las sa dkyil gru bzhi dang /
sgal tshigs las ri rab /
spyi bo'i rtsa so gnyis las padma /
lus 'dom gang yan man dang phan... tshun mnyam pa las ngos bzhi mnyam pa'i gzhal yas khang gru bzhi pa pha gu dang dra phyed sogs kyi rgyan gyis rab tu mdzes pa'i he ru ka'i dkyil 'khor /
rkang brgyad las ka ba brgyad /
snying ga chos kyi 'khor lo'i dbus kyi d+hU tI'i nang gi... byang sems ba mo lta bu 'dzag pa yungs kar sbom po'i tshad kyi dpyid hUM yig yongs su gyur pa las bcom ldan 'das dpal he ru ka sku mdog mthing ga zhal bzhi phyag bcu gnyis pa phyag mtshan rgyan dang bcas pa /
lte ba'i dmar cha gtum... mo'i me'i gzugs kyi thig le yongs su gyur pa las phag mo dmar mo gri gug dang thod pa 'dzin cing phyag rgya lngas brgyan pa ste /
dpyid dang thig le'i ngo bo gnyis snying gar phrad nas snyoms par 'jug pas bzhugs pa /
snying ga'i shar la sogs pa'i 'byung ba bzhi'i rlung rgyu ba'i rtsa 'dab bzhi shar nas g.yas bskor du laM mAM paM tAM bzhi'i yi ge dang ngo bo dbyer med du gnas pa yongs su gyur pa las /
shar du mkha' 'gro ma nag mo /
byang du lA ma ljang gu /
nub tu khaN+Da... @# / /
ro hi dmar mo /
lhor gzugs can ma ser mo /
thams cad kyang zhal gcig phyag gnyis gri thod 'dzin pa'i mchan khung na kha TrAM ga bsnams pa /
g.yas brkyang gis bzhugs shing /
phyag rgya lngas brgyan pa /
thod skam lnga'i dbu rgyan dang /
thod skam lnga bcu'i do shal can no / /
shar lho la sogs pa'i mchod pa bzhi'i rtsa 'dab las bdud rtsi lngas gang ba'i thod pa bzhi ste bde chen gyi 'khor lo /
spyi bo la sogs pa'i... gnas nyer bzhir /
pU| dzA| au /
a /
go /
rA| de /
mA /
kA /
oM /
tri /
ko /
ka| la /
kA /
hi /
pre /
gr-i /
sau /
su /
nA /
si /
ma /
ku rnams thig les brgyan pa yongs su gyur pa las rtsibs khong stong rtsibs shun gyi rnam... pa dang ldan pa'i 'khor lo nyer bzhi'i rnam pa can gyi'i yul nyer bzhi dngos so / /
gnas nyer bzhi'i rtsa dang khams ngo bo dbyer med du gnas pa yongs su gyur pa las rtsa nang gi khams las dpa' bo nyer bzhi dang /
rtsa las dpa' mo nyer bzhir gyur pa ni /
skra mtshams pU l+li ra mA la yar khaN+Da ka pA la dang rab gtum ma /
spyi gtsug dza lan+d+ha rar m+hA kang+ka la dang gtum mig ma /
rna ba g.yas pa au Di ya nar kang+ka la dang 'od ldan ma /
ltag pa a rbu tar... mche ba rnam par gtsigs pa dang sna chen ma ste gnas so / /
rna ba g.yon pa go dA ba rIr su ra bai ri Na dang dpa' bo'i blo can ma /
smin mtshams rA me shwa rir 'od dpag med dang kharba ri /
mig gnyis de wI ko Tir rdo rje'i 'od dang... lang+ka'i dbang phyug ma /
phrag pa gnyis mA la war rdo rje'i sku dang shing grib ma ste nye ba'i gnas te thugs kyi 'khor lo'i lha rnams sku mdog sngon po nam mkha' la spyod pa'i tshul gyis bzhugs pa /
mchan khung gnyis kA ma rU par myu gu... can dang sa srung ma /
nu ma gnyis o Ter rdo rje ral pa can dang 'jigs byed chen mo ste zhing ngo / /
lte ba tri sha ku ner dpa' bo chen po dang rlung gi shugs can ma /
sna rtse ko sa lar rdo rje hUM mdzad dang chang 'thung ma ste nyer ba'i zhing ngo / /
kha ka ling+ka rab tu bzang po dang sngo sangs lha mo /
mgrin pa lam pA kar rdo rje bzang po dang shin tu bzang mo ste tshan+do ha'o / /
snying kAny+tsir 'jigs byed chen po dang rta rna ma /
'bras bu gnyis hi mA la yar mig mi bzang dang bya gdong... ma ste nye ba'i tshan+do ha ste gsung gi 'khor lo'i lha rnams sku mdog dmar po sa la spyod pa'i tshul gyis bzhugs pa /
mtshan ma pre ta pu rir stobs po che dang 'khor lo'i shugs can ma /
bshang lam gr-i ha de ba tar rin chen rdo rje dang dum skyes ma ste 'du ba'o / /
bral gnyis sau rASh+Tar rta mgrin dang chang 'tshong ma /
byin pa gnyis su war+Na dwI par nam mkha'i snying po dang 'khor lo'i go cha ma ste nye ba'i 'du ba'o / /
sor mo bcu drug nA ga rar dpal he ru ka dang shin tu dpa' mo /
bol gong gnyis sin+d+hur padma gar gyi dbang phyug dang stobs che ma ste dur khrod do / /
mthe bong bzhi ma rur rnam par snang mdzad dang 'khor los sgyur ma /
pus mo gnyis ku lu tAr rdo rje sems dpa' dang brtson 'grus chen mo ste nye ba'i... @# / /
dur khrod de sku'i 'khor lo'i lha rnams sku mdog dkar po sa 'og na spyod pa'i tshul gyis bzhugs pa /
dpa' bo dpa' mo thams cad zhal gcig phyag gnyis spyan gsum pa /
thod skam... lnga'i dbu rgyan can /
dpa' bo rnams rdo dril bzung nas yum la 'khyud cing ral pa'i thor cog la sna tshogs rdo rje dang zla tshes kyis brgyan pa /
dpral bar rdo rje'i phreng ba dang phyag rgya drug gis brgyan pa /
thod rlon lnga bcu'i do shal can /
stag sham gsol zhing g.yas brkyang gis bzhugs pa /
dpa' mo rnams gri thod 'dzin cing yab la 'khril sbyor gyis bzhugs pa /
thod pa'i dum bus brgyan pa'i 'og pag dang /
thod skam lnga bcu'i do shal can /
phyag rgya lngas... brgyan pa'o / /
kha la sogs pa'i gnas rang rang gi rtsa hUM ring po dang ngo bo dbyer med du gnas pa yongs su gyur pa las sgo mtshams ma brgyad du gyur pa ni /
lce'i rtsa bar kha gdong ma nag mo /
lte ba'i bug par 'ug gdong ma ljang gu /
rtags kyi sgor khyi gdong ma dmar mo /
bshang lam gyi sgor phag gdong ma ser mo /
mdzod spu'i bu gar gshin rje brtan ma g.yas sngo g.yon ser ba /
rna ba'i bug pa gnyis su gshin rje pho nya mo g.yas ser g.yon dmar ba /
mig gnyis na gshin rje mche ba ma g.yas dmar g.yon ljang ba /
sna bug gnyis na gshin rje 'joms ma g.yas ljang g.yon sngo ba /
thams cad kyang zhal gcig phyag gnyis gri thod 'dzin pa'i mchan khung na kha TrAM ga bsnam+s... pa| phyag rgya lngas brgyan cing ro'i gdan la g.yas brkyang gis bzhugs pa /
thod skam lnga'i dbu rgyan dang /
skam po lnga bcu'i do shal can du gyur /
da dung de las kyang bsdus par mos na /
snying ga'i shar la sogs pa'i 'byung ba bzhi'i rlung rgyu ba'i rtsa 'dab bzhi zhes pa'i mtshams nas yongs su gyur pa las mkha' 'gro ma sogs bzhi dang /
shar lho la sogs pa'i mchod pa bzhi'i rtsa 'dab bzhi yongs su gyur pa las mtshams bzhir bdud rtsi lngas gang ba'i thod pa bzhi... ste bde chen gyi 'khor lo'o / /
rang gi spyi bo la sogs pa'i gnas nyer bzhir pU dzA au a go rA de mA /
ka o tri ko ka la kA hi /
pre gr-i sau su nA si ma ku rnams thig les brgyan pa yongs su gyur pa las rtsibs khong stong rtsibs shun gyi... rnam pa dang ldan pa'i 'khor lo nyer bzhi'i rnam pa can phyi'i yul nyer bzhi dngos so / /
gnas nyer bzhi'i rtsa dang khams ngo bo dbyer med du gnas pa yongs su gyur pa las thugs gsung sku'i dpa' bo dang dpa' mo nyer bzhi dang /
lce'i rtsa bar gnas pa'i rtsa la sogs pa'i rtsa brgyad yongs su gyur pa las /
kha gdong ma sogs brgyad du gyur /
ces brjod /
yab kyi gsang gnas hUM las rdo rje dkar po byA las nor bu dmar po rtse mor byA ser pos mtshan pa /
yum gyi gsang gnas AHlas padma dmar po dyA las ze 'bru dkar po rtse mor dyA ser pos mtshan pa /
yab kyi lte ba dang thugs ka /
yum gyi mgrin pa dang dpral bar zla gdan la yum gyi snying po dang nye snying /
yum gyi lte ba dang thugs@# / /
ka |yab kyi mgrin pa dang dpral bar nyi gdan la yab kyi snying po dang nye snying rnams kha dog dmar po phan tshun zhal sbyor zhing 'od zer 'khyud pa'i rnam par gyur /
oM AHhUM /
snyom par zhuT... pas dga' bzhi rim bzhin drangs /
lhan skyes kyi bde stong dbyer med du sbyar ba byang phyogs so bdun gyi ngo bo lha so bdun gyi rnam par shar ba nam mkha'i 'ja' tshon lta bur gyur /
rang gi thugs kar zla gdan la rdo rje sems kyi ngo bo oM ha dkar po /
mgo bor nyi ma la rnam snang gi ngo bo na ma hi ser po /
spyi gtsug tu nyi ma la padma gar dbang gi ngo bo swAhA hu dmar po /
phrag pa gnyis su nyi ma la dpal he ru ka'i ngo bo bau ShaTa he nag po /
mig gnyis su nyi ma la rdo rje nyi ma'i ngo bo hUM hUM ho dmar ser /
dpral bar nyi ma la rta mchog gi ngo bo phaT haM ljang gu /
gtso mo'i lte bar nyi ma la rdo rje phag mo'i ngo bo oM baM dmar po /
snying khar nyi ma la gshin rje ma'i ngo bo haM yoM sngon po /
mgrin par zla ba la rmong+s... khyed ma'i ngo bo hriM moM dkar po /
mgo bor nyi ma la skyod byed ma'i ngo bo hriM hriM ser po /
spyi gtsug tu nyi ma la skrag byed ma'i ngo bo hUM hUM ljang gu /
dpral bar nyi ma la tsaN+Di ka'i ngo bo phaT phaT dud kha rnams kyis mtshan par gyur /
phaiM| lha thams cad kyi thugs kar nyi gdan la gnas pa'i hUM yig las 'phros pa'i 'od zer gyis phyogs bcu'i 'jig rten gyi khams na bzhugs pa'i dpa' bo dang dpa' mo'i dbang phyug ma ye shes pa'i 'khor lo dang dbang gi lha dang... mchod pa'i lha mo dang bcas pa mdun gyi nam mkhar spyan drangs /
'od zer rang gi snying gar thim /
hUM| oM ar+g+haM pra tIts+tsha swAhA /
badzra oM ku sha dzaH badzra pA sha hUM /
badzra s+pho Ta baM /
badzra g+haN+Da hoH lha thams cad kyi spyi bor zla ba la... oM dkar po /
mgrin par padma la AHdmar po /
thugs kar nyi ma la hUM sngon po /
oM yo ga shud+d+hAH sarba d+harmaHyo ga shud+d+honyahaM /
oM AHhUM /
oM sarba bI ra yo gi nI kA ya wA ka tsit+ta badzra swa b+hA wa At+ma konyahaM /
oM badzra shud+d+hAH sarba d+harmAHbadzra shud+d+hony+haM /
oM argaM pra tIts+tsha swahA /
de bzhin gshegs pa thams cad kyis bdag la mngon par dbang bskur du gsol /
zhes gsol ba btab pas /
oM sarba ta thA ga ta a b+hi She ka ta sa ma ya shrI ye hUM /
zhes gsung+s... shing bdud rtsi'i chu rgyun gyis spyi bo nas dbang bskur bas gtso bo la rdor sems /
phag mo la mi bskyod pa /
mkha' 'gro ma sogs bzhi la rin 'byung /
thugs 'khor gyi lha rnams la mi bskyod pa /
gsung 'khor gyi lha rnams la snang mtha' /
sku 'khor gyi lha rnams la rnam snang /
dam tshig 'khor lo'i lha rnams la don grub kyis dbu brgyan cing dbang gi lha rnams rang la thim par gyur /
oM ar+g+haM pra tIts+tsha swAhA /
oM pAdyAM /
pra tIts+tsha swAhA /
oM Any+r+tsa mA NaM pra tIts+tsha swAhA /
oM badzra puSh+pe AHhUM swAhA /
nas /
oM badzra shap+ta AHhUM swAhA /
oM AHbadzra A dar+She hUM /
oM AHbadzra bI ni hUM /
oM AHbadzra gan+d+he hUM /
oM AHbadra ra se hUM /
oM AHbadzra spar+shehUM /
oM AHbadzra d+harmE hUM /
mchod do phyogs... @# / /
bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bor gyur pa /
chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag drin can rtsa ba'i bla ma rin po che'i zhal du oM AHhUM /
brgyad pa'i bla ma rnams kyi zhal du oM AHhUM /
oM hUM baM r-iM r-IM l-iM l-IM /
kaM khaM gaM g+haM ngaM /
tsaM tshaM dzaM dz+haM nyaM /
TaM THaM DaM D+haM NaM /
taM thaM daM d+haM naM /
paM phaM baM b+haM /
yaM raM laM waM /
shaM ShaM saM haM huM phaT oM AHhUM /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi x sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes pa'i bla ma gong ma rnams kyis bsten cing bsgrubs pa'i srung ma dam tshig can rnams kyi x dur khrod chen po brgyad na gnas pa'i dpa' bo dang rnal 'byor ma dang /
phyogs skyong dang zhing skyong dang klu la sogs pa rnams kyi x gzhi bdag gnyug mar gnas pa dang sems cad thams cad lhar gyur pa rnams kyi zhal du oM AHhUM /
bdud rtsi lce thog tu bzhag la /
oM a mr-i ta swA da na swA b+hA wat+ma kony+haM /
mgron thams cad ye shes kyi bdud rtsis mnyes shing tshim par gyur /
yab yum snyoms par zhugs pas dga' ba bzhi dang lhan skyes kyi ye shes skyes pas lha thams cad kyis kyang bde pa chen po nyams su myong /
dkyil 'khor ba'i lha rnams lhan skyes kyi bde ba dang de kho na nyid dbyer mi phyed pa'i ting nge 'dzin la snyoms par zhugs pas de kho na nyid kyi mchod pas mnyes par gyur /
sngags kyi mchod pa dang bstod pa ni sgrub... thabs rgyas pa nas 'byung ba ltar yab yum gyi snying po nye snying nas gshin rje 'joms ma'i sngags bar brjod thub na legs shing /
ci ste long med na /
oM hUM baM r-iM r-IM /
nas /
shaM ShaM saM haM huM hUM phaT /
bar brjod /
DA dril dang bcas pas /
oM na mo b+ha ga wa te wI re... shA ya huM hUM phaT /
oM m+hA kalpAgni saM ni b+hA ya hUM hUM phaT /
oM dza TA mu ku Tadko TA ya huM hUM phaT /
oM daMSh+T+rA ka rA lo gra b+hI Sha Na mu khA ya huM hUM phaT /
oM sa ha sra b+hu dza b+hA su rA ya huM hUM phaT oM pa ra shu pA sho dyA ta shU la kha TwAM ga d+hA ri Ne huM hUM phaT /
oM byA g+h+ra dzi nAm+ba ra d+ha rA ya huM hUM phaT /
oM m+hA d+hU m+p+rAn+d+ha kA ra pu ShA ya huM hUM phaT /
ces yab kyi rkang brgyad do /
oM na mo b+ha ga wa ti badzra bA ra hI baM huM hUM phaT /
oM na mo Ar+ya a pa rA dzi te trai lo kya mA te bidye shwa rI huM hUM phaT /
oM na mo sar+b+ba b+hU ta b+ha yA ba he m+hA badzre huM hUM phaT /
oM na mo badzrA sa ni a dzi te a pa rA dzi te bA shaM ka ri ne tra huM hUM phaT /
oM na mo b+h+ra ma Ni ro Sha Ni kro d+he ka rA li ni huM hUM phaT /
oM na mo trA sa ni mA ra Ni pra b+he da nI pa rA dza ye huM hUM phaT /
oM na mo bi... dzA ye dzam+b+ha ni stam+b+ha ni mo ha ni huM hUM phaT /
oM na mo badzra bA rA hI m+hA yo gi nI kA me shwa rI kha ge huM hUM phaT /
phreng ba mi dmigs pa stong pa'i ngang las skad cig gis gsung rdo rje'i ngo bor gyur /
bzlas bya'i sngags rang gi thugs ka'i hUM yig... @# / /
las 'thon te 'og tu song ba rdo rje'i rtse nas 'thon /
phyag rgya'i b+ha gar zhugs nas gyen du song ba yum gyi zhal nas rang gi zhal du zhugs pa hUM la thim /
de nas 'thon te sngar bzhin 'khor ba rtsa a ba d+hU ta'i nas 'byung 'jug byed cing /
zhal thams cad dang 'khor gyi lha thams cad kyis kyang zlos par gyur /
oM ka ra ka ra /
ku ru ku ru /
ban+d+ha ban+d+ha /
drA sa ya trA sa ya /
k+Sho b+ha ya k+Sho b+ha ya /
hrauM hrauM /
hraHhraH pheM pheM /
phaT phaT /
da ha da ha /
pa tsa pa tsa /
b+hak+Sha b+hak+Sha /
ba sa ru d+hi rAn+t+ra mA lI ba la m+bi ne /
grih+Na grih+Na sap+ta pA tA la ga ta b+hu dza gAM sarbaM tardza ya tardza ya /
A kaD+D+h+ya A kaD+D+h+ya /
hrIM hrIM /
dz+NauM dz+NauM /
k+Sh+mAM k+Sh+mAM /
haM haM /
hIM hIM /
hUM hUM /
ki li li li /
si li si li /
hi li hi li /
d+hi li d+hi li hUM hUM phaT /
ces pa yab kyi rtsa sngags so /
oM badzra wA rA hI /
pro tang+ge pro tang+ge /
ha na ha na prA NaM /
khiM khi Ni /
d+hu na d+hu na badzra ha te /
sho Sha ya sho Sha ya /
badzra kha TwAM ga ka pA la d+hA ri Ni /
m+hA bIshi ta mAM sA sa ni /
mA nu Sh+rA n+t+ra prA br-i te sa ni d+h+ya na ra si ra mA la graM thi ta d+hA ra Ni /
sum+b+ha ni sum+b+ha /
ha na ha na pra' NAM sarba pA shA bA nAM /
m+ha' mA na sa ts+tshe da ni kro d+ha murte daMSh+T+rA ka ra li ni m+hA mu dre /
shrI he ru ka de ba syA /
gra ma hi Sh+rI re sa ha sra shrI re sa ha srA bA ha be /
sha ta sa ha srA na ne dzwa li ta te dza se dzwa la mu khe saM ga la lo tswa ni /
badzra shwa ri re badrA sa ni /
mi li ta tsi li ta /
he he /
hUM hUM /
kha kha /
d+hu ru d+hu ru /
mu ru mu ru /
a dwe te m+hA yo gi nI /
pa thi ta sid+d+he /
treM d+haM treM d+haM /
graM graM /
he he /
ha ha /
b+hi me ha sa ha sa bI ri /
hA hA /
he he /
hUM hUM /
trai lo kya bi nA sha ni sha ta sa ha sra ko Ti /
ta thA ga ta pa ri bA re /
hUM hUM phaT /
siM ha rU pe khaH ga dza rU pe AH tre lokya u d+ha re sa mu tra me kha le /
gra sa gra sa hUM hUM phaT /
bI rA dre te hUM hUM /
ha ha /
m+hA pa shu mo ha nI yo gi shwa rI twaM /
DA ki nI sar+b+ba lo kA nAM ban+d+ha nI /
sadya pra tya ya ka ri ni hUM hUM phaT /
b+hu ta trA sa ni m+hA bI ra pa ra ma sid+d+ha yo gi shwa rI phaT /
hUM hUM phaT swAhA /
zhes pa yum gyi rtsa sngags so / /
yab kyi snying po ni /
oM shrI badzra he he ru ru kaM hUM hUM phaT /
DA ki nI dzA la shaM ba raM swAhA /
nye snying ni /
oM hrIHha ha hUM hUM phaT /
yum gyi snying po ni /
oM badzra bai ro tsa nI ye hUM hUM phaTra swAhA /
nye snying ni /
oM sarba bud+d+ha DA ki nI ye badzra wa r+N+Na nI ye hUM hUM phaTra swAhA /
'khor rnams kyi sngags ni lha rang rang gi thugs... kar nyi gdan la gnas pa'i hUM yig gi mthar bzla bya'i sngags kyis bskor ba'i dbus kyi yi ge las dkyil 'khor ba'i lha tshogs 'phros nas 'gro ba'i don byas /
slar 'dus te dbus kyi yi ge la thim pa'i spro pa dang bsdu ba'i mdzad pa can... du gyur /
go cha'i sngags rgyas pa ni /
oM oM ha huM hUM phaT /
oM na ma hi hUM hUM phaT /
oM swAhA hu huM hUM phaT /
oM bauShaTa he huM hUM phaT /
oM hUM hUM ho huM hUM phaT /
oM phaT haM huM hUM phaT /
yab kyi go cha'i sngags so / /
oM oM baM...huM hUM phaT /
oM haM yom huM hUM phaT /
oM hriM moM huM hUM phaT /
oM hreM hriM huM hUM phaT /
oM hUM hUM huM hUM phaT /
oM phaT phaT huM hUM phaT /
yum gyi go cha'i sngags so / /
bsdu nas /
oM oM ha /
na ma hi /
swAhA hu /
bauShaTa he /
hUM hUM ho /
phaT haM /
oM baM /
haM yoM /
hriM moM /
hreM hriM /
hUM hUM /
@# / /
phaT phaT huM hUM phaT /
ces so / /
snying po'i rnal 'byor ma bzhi'i sngags ni /
oM DA ki nI ye hUM hUM phaT /
oM lA me hUM hUM phaT /
oM khaN+Da ro hi huM hUM phaT /
oM rU pi NI ye huM hUM phaT /
thugs gsung sku'i 'khor lo'i lha rnams dang /
sgo mtshams ma brgyad kyi sngags ni /
oM ka ra ka ra huM hUM phaT /
oM pra tsaN+Di huM hUM phaT /
oM ku ru ku ru huM hUM phaT /
oM tsaN+Di ak+Shi ye huM hUM phaT /
oM ban+d+ha ban+d+ha huM hUM phaT /
oM pra b+hA ba tI ye huM hUM phaT /
oM trA sa ya trA sa ya huM hUM phaT /
oM m+hA na' se huM hUM phaT /
oM k+Sho b+ha ya k+Sho b+ha ya huM hUM phaT /
oM bI ra ma tI ye huM hUM phaT /
oM hrauM hrauM huM hUM phaT /
oM kharba r-I ye huM hUM phaT /
oM hraHhraH huM hUM phaT /
oM laM ke shwa rI ye huM hUM phaT /
oM pheM pheM huM hUM phaT /
oM dru mats+tsha ye huM hUM phaT /
oM phaT phaT huM hUM phaT /
oM ai rA ba tI ye huM hUM phaT /
oM da ha da ha huM hUM phaT /
oM m+hA b+hai ra bI huM hUM phaT /
oM pa tsa pa tsa huM hUM phaT /
oM bA yu be ge huM hUM phaT /
oM b+hak+Sha ba sa ru d+hi rA n+t+ra mA lA ba la m+bi ne huM hUM phaT /
oM su rA b+hak+Sha ye huM hUM phaT /
oM grih+Na grih+Na sa p+ta pA tA la ga ta b+huM dza gAM sarbaM pA tardza ya tardza ya huM hUM phaT /
oM shyA ma de bI huM hUM phaT /
oM A kaD+D+h+ya A kaD+D+h+ya hu hUM phaT /
oM su b+ha tre nyuM hUM phaT /
oM hrIM hrIM huM hUM phaT /
oM ha ya kar+Ne huM hUM phaT /
oM dz+NauM dz+NauM huM hUM phaT /
oM kha gA na ne huM hUM phaT /
oM k+Sh+mAM k+Sh+mAM huM hUM phaT /
oM tsa kra be ge huM hUM phaT /
oM hAM hAM huM hUM phaT /
oM khaN+Da ro he huM hUM phaT /
oM hIM hIM huM hUM phaT /
oM shauN+Di nI hUM hUM phaT /
oM hUM hUM huM hUM phaT /
oM tsakra bar+m+mi NI huM hUM phaT /
oM ki li ki li huM hUM phaT /
oM su bI re huM hUM phaT /
oM si li si li huM hUM phaT /
oM m+hA ba le huM hUM phaT /
oM hi li hi li huM hUM phaT /
oM tsakra brti ni huM hUM phaT /
oM d+hi li d+hi li huM hUM phaT /
oM m+hA bI r+ye huM hUM phaT /
oM kA kA sye huM hUM phaT /
oM u lU kA... sye huM hUM phaT /
oM ShU ka rA sye huM hUM phaT /
oM ya ma dA d+hi huM hUM phaT /
oM ya ma dU tI huM phaT /
oM ya ma daMSh+TI nI hUM phaT /
oM ya ma ma thA nI huM hUM phaT /
lha drug cu'i sngags shin tu bsdus pa byed na /
oM r-iM r-IM l-iM l-IM /
kaM khaM gaM g+haM ngaM /
tsaM tshaM dzaM dz+haM nyaM /
TaM THaM DaM D+haM NaM /
taM thaM daM d+haM naM /
paM phaM baM b+haM /
yaM raM laM waM /
shaM ShaM saM haM huM hUM phaT /
ces bzla /
he ru ki'i yig brgya brjod /
de nas gtor ma nang mchod ltar byin gyis brlabs nas /
phaiM| rang gi thugs kar nyi gdan... la gnas pa'i hUM yig las 'phros pa'i 'od zer gyis dur khrod brgyad na gnas pa'i phyogs skyong sogs 'khor dang bcas pa thams cad yongs su rdzogs pa'i dkyil 'khor mdun gyi nam mkhar spyan drangs /
oM ar+g+haM pra tIts+tsha swAhA /
nas /
shap+ta AHhUM swAhA /
zhes chu gnyis nas rol mo'i bar gyis mchod /
lha rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
oM badzra A ra li hoHdzaHhUM baM hoHbadzra DA ki n+ya sa ma ya stwaM tri shya hoH zhes lan gsum gyi dang pos gtso bo dang /
gnyis pas gtso mo dang /
gsum pas shar nas g.yon du bskor te mkha' 'gro ma sogs bzhi dang /
oM ka ra ka ra /
ku ru ku ru /
sogs sngags tshar gcig gis 'khor @# / /
lo gsum gyi lha rnams dang /
oM badzra A ra li hoH sogs tshar gnyis kyis sgo mtshams ma brgyad la 'bul /
oM ar+g+haM sogs kyis sngar bzhin chu gnyis nas rol mo'i bar dang /
oM hUM baM r-iM r-IM l-iM l-IM /
kaM khaM gaM g+haM ngaM /
tsaM tshaM dzaM dz+ha nyaM /
TaM THaM DaM D+haM NaM /
taM thaM daM d+haM naM /
paM phaM baM b+haM /
yaM raM laM waM /
shaM ShaM saM haM huM hUM phaT oM AHhUM /
zhes nang mchod 'bul /
rkang brgyad bod skad du bsgyur pas bstod /
srid pa dang mnyam zhi ba chags bcom kun tu rtog pa 'joms / /
khyod ni dngos po mtha' dag mkha' ltar gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis bdag la shin tu rjes brtser mdzod / /
ces 'dod don la gsol ba gdab /
de nas /
dur khrod... brgyad na gnas pa'i phyogs skyong dang zhing skyong dang klu la sogs pa skad cig gis 'od gsal du bcug pa las /
bde mchog gi lha yab yum gyi skur pa bzhengs pa'i mgron rnams kyi ljags la hUM dkar po las rdo rje rtse gsum pa dkar po... nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
oM kha kha khA hi khA hi /
sarba ya k+Sha rA k+Sha sa /
b+hU ta /
pre ta /
pi shA tsa /
un+mA da /
a pasmA ra /
badzra DA ka DA ki n+yA da ya /
i maM ba liM gri h+Nan+tu /
sa ma ya... rak+Shan+tu /
ma ma sarba si d+d+him+me pra yats+tshan+tu /
ya the baM /
ya thaiSh+TaM /
b+hu dza tha /
pi pA tha /
dzi gra tha /
mA ti kra ma tha /
ma ma sar+b+ba kArta ya /
sad su khaM bi shud+d+ha ye /
sa ha yi ka b+ha wan+tu hUM hUM phaT phaT swAhA /
lan gnyis kyis phyogs mtshams na gnas pa la dbul /
oM ar+g+haM pra tIts+tsha swAhA /
nas /
oM badzra shap+ta AHhUM swAhA /
phyogs skyong dang zhing skyong dang klu la sogs pa rnams kyi zhal du oM AHhUM /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
srung mas rtag tu grogs mdzod gcig /
dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mtshan ma ngan / /
bya byed ngan rnams med par mdzod / /
'jig rten bde zhing lo legs dang / /
'bru rnams rgyas shing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
yig brgya bzla /
de nas /
oM yo ga shud+d+haHsarba d+harmAH yo ga shud+d+honyrahaM /
oM badzra muH 'jig rten pa rnams rang gnas su gshegs shing dkyil 'khor gyi 'khor lo bdag nyid la thim par gyur /
rang gi thugs ka'i hUM las 'od zer 'phros pas rten dang brten pa'i... dkyil 'khor rnams snang bar byas te 'od du gyur pa'i srung 'khor dur khrod dang bcas pa gzhal yas khang la thim /
gzhal yas khang gtso bo yab yum la thim /
lus dkyil gyi lha rnams rang gnas su thim /
gzhi'i he ru ka gtso bo yab... yum yang 'od du zhu nas thugs ka'i hUM yig la thim /
hUM yig yongs su gyur pa las bcom ldan 'das he ru ka sngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig@# / /
phyag gnyis gri gug dang thod pa 'dzin pas 'khyud par gyur /
rang gi thugs kar zla ba la rdor sems kyi ngo bo oM ha dkar po /
nas /
phaT phaT dud khas mtshan par gyur /
spyi bo la sogs pa'i... gnas nyer bzhir nyi gdan la pU /
dzA /
au /
a /
go /
rA /
de /
ma /
kA /
o /
tri /
ko /
ka /
la /
kA /
hi /
pre /
gr-i /
sau /
su /
nA /
si /
ma /
ku rnams thig les brgyan par gyur /
oM su m+b+ha ni su m+b+ha huM hUM phaT /
ces sogs zhal bzhi pa'i sngags... brjod /
srid pa gsum 'bar sku ni rjes chags dul bar ldan / /
'od zer sngon po stong ldan nyi ma brgya stong ldan / /
rnam mang sku dang cha lugs rjes chags sems par ldan / /
he ru ka dpal de dang lhan cig gar byed shog /
lha mo tshad ma dam... tshig tshad ma dang / /
des brjod gsung yang mchog tu tshad ma ste / /
bden pa de dag gis ni lha mo rnams / /
bdag cag rjes su 'dzin pa'i rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can... thams cad he ru ka'i / /
go 'phang mchog la 'god par shog /
go 'phang mchog 'di tshe 'dir ma thob kyang / /
'chi tshe rje btsun yab yum 'khor bcas kyis / /
yid 'ong mchod sprin snyan pa'i rol mo'i sgra / /
ngo mtshar ltas bzang mang pos... bsu bar shog /
de nas 'chi ba'i 'od gsal zin mdzad cing / /
lam mchog sgrub pa'i rig pa 'dzin pa'i gnas / /
rnam dag mkha' spyod gnas su 'khrid nas ni / /
zab mo'i lam 'di myur du mthar phyin shog /
rnal 'byor dbang phyug bye... bas bgrod gyur pa / /
bde mchog bshad sgrub shin tu nyams pa 'di / /
ches cher rgyas shing thar 'dod 'jug ngogs su / /
nam yang mi nub ring du gnas gyur cig /
tshul 'di sgrub la thogs med mthu ldan pa / /
'dzam gling gnas mchog nyi... shu rtsa bzhi yi / /
dpa' bo rnal 'byor ma rnams 'khor bcas kyis / /
g.yel ba med par rtag tu grogs mdzad shog /
ces dge ba bsngo /
de ltar bde mchog dril bu lus dkyil gyi bdag bskyed mdor bsdus pa 'di ni /
'dzam gling nub phyogs sud si'i yul gyi 'dzu rig zhing chen khongs ri kon du yod pa'i bod dgon chos 'khor dgon du gtan bzhugs dge 'dun khongs ser byes tre hor r+wa bla sku chung mchog sprul blo gros rin po che nas /
sgo gsum nyon mongs pa'i khol por song zhing /
'di snang chos brgyad dang chos min gyi bya spyod sna tshogs pas nyin mtshan 'da' ba bdag lta bu dam bca'i khas... len cho ga rgyas pa'i rigs dang /
gzungs sngags khag rnams da lta bar khas blangs bzhin tshig 'bru tsam ma chag par kha ton bton khul yang /
ring min dus kyi 'pho 'gyur dang gang ci'i gnas stangs la gzhig na mtha' gcig tu nges min la brten bde mchog lus dkyil gyi bdag bskyed cho ga rgyas pa'i don tshang zhing /
tshig tshogs cung bsdus te nyams su len tshul nag 'gros su yod pa zhig yig thog tu 'god dgos zhes 'phrin yig gi lam nas rten bcas bskul ma gnang par /
rigs brgya'i khyab bdag he ru kaHdpal rje pha bong kha pa chen po'i phyag bzhes su dril bu lus dkyil gyi dbang chen rkyang pa zhu mi nas nyin re thun... drug bla rnal gzhir bzhag thog dag pa gsum gyi rnal 'byor dang 'brel rin chen rnam bzhi'i sngags chag med dang /
rim gnyis kyi zab khrid nod tshe bdag bskyed rgyas pa chag med kyi dam bca' 'bul bzhes mdzad srol ltar /
nged rang nas kyang deng phan lus dkyil gyi dbang khrid nam byas la yab rje bla ma bka' @# / /
drin can gyi phyag bzhes mjug skyong byed mus de ltar yang /
sngar bskal bzang gi dus skabs dang mi 'dra bar yul dus gnas skabs sogs phyi nang gi rkyen du ma zhig gis chos don gnyer ba je nyung du 'gro dang 'gro bzhin pa'i dus skabs 'di 'drar bka' rgya dam... dog ha cang ches na zab chos kyi rgyun chad nyen la brten /
sngar ston pa thugs rje can gyis kyang 'dul ba'i bslab khrims la yul dus dang bstun nas dgag sgrub gnang gsum gyi rjes bcas rim par mdzad pa dper blangs nas rung mthun gyi mdor bsdus sbyar te /
'khor lo bde mchog gi rnal 'byor nyams su len 'dod kyang blo gros shin tu rtul bas mi zin pa dang /
blo nus ldan yang za nyal 'gro 'dug smra brjod sogs bya ba thams cad kyi nang nas bzhag tu rung ba dam pa'i chos las ma rnyed cing /
gal chung chos la byed pa'i brel g.yeng can dag la lan pa'i slad dang /
bsnyen pa'i skabs thun gnyis pa sogs su rnal 'byor bsdus pa bya tshul yang 'di thog nas chog pa bcas kyi slad du bla ma yi dam la gnang ba gsol te dam pa gong ma dag gi gsung la gzhi bcol nas bris pa lags mod /
bdag dang bdag 'dra'i rigs cho ga'i go don dmigs rnam rags pa ma yang blo ngor 'char rgyu med pa'i khar tshig skam po nyung shas tsam de yang snyom las kyis dor te tshig don gang la'ang gtad so med pa zhig tu gyur na ches phangs pas /
bzlog med thabs zad byung na las /
de min rje bdag nyid chen po'i gsung byin can kho na sor bzhag tu 'god gnang mdzad pa'i bdag bskyed pa nyid chag med mdzad pa legs so / /
zhes yongs 'dzin... khri byang skye ming pa blo bzang ye shes sam padma gar dbang du 'bod pas /
bod rgyal lo nyis stong dgu bcu go drug /
sa bya bod zla bcu pa'i tshes gcig la 'phags yul rda rams la'i gangs can skyid gshongs su sbyar zhing /
byin rlabs che zab myur ba'i khyad chos can / /
'khor lo sdom pa'i lam la gus brtson zhing / /
dngos grub rtsa ba dam tshig ma nyams par / /
spyod pa'i skal bzang de la bdag yid smon / /
zhes kyang smras so / /
dge legs 'phel / /
