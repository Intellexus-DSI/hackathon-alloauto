@# / /
lcags mkhar zur dgu pa'i gtor chog srid gsum rnam rgyal gyi 'don chog nag 'gros su bkod pa srid gsum rnam rgyal dga' ston zhes bya ba bzhugs so / /
@## / /
na mo badzra b+hai ra wA ya /
mtha' yas 'gro la shinX tu brtse ba yis / /
gnyis snang dgra sder shinX tu khros pa'i nyams / /
khro chen kun kyang shinX tu skrag mdzad pa'i / /
mi bzad rnam 'gyur shinX tu khros der 'dud / /
r+wa dge gdams pa gcig 'dres snyan brgyud srol / /
gtor ma'i 'khrul 'khor rgyas 'bring bsdus gsum las / /
'bring po'i lag len srid gsum rnam rgyal gyi / /
chog sgrigs sngon med dga' ston 'dir spro bya / /
'dir 'jam dpal shinX tu khros pa'i zlos gar 'jigs mdzad khro bo'i las rim ji snyed cig bzhugs pa las /
gtor ma'i 'khrul 'khor la brten nas drag po mngon spyod kyi las mtha' rgyas 'bring bsdus gsum du yod pa'i| 'bring po lcags mkhar zur dgu pa'i rnam gzhag 7gong sa rgyal mchog lnga pa chen po'i gsung srid gsum rnam rgyal gyi 'don chog nag 'gros su 'god pa la /
'di la'ang rgyas pa phyogs skyong dang 'brel ba dang /
bsdus pa las @## / /
gshin kho na la brten pa gnyis su gsung ste /
de yang gzhung las /
las gshin kho na la brten na phyogs skyong rnams 'od gsal du 'jug pa mi rigs pas /
phyogs skyong rang gi tsakli 'dzugs dgos la de yang rtsa ba rnams gser gyis gsal bar byas shing /
bsdus pa las gshin kho na brten par 'dod na /
rgya tshos kyis phye ba rnams dor bas 'grub bo / /
zhes rgyas bsdus gnyis 'byin 'jug gser dang rgya tshos kyis phye bar gsungs shing /
'don chog phal cher bsdus ba'i lugs su gsungs snang yang /
gser dang rgya tshos phye ba'i dpe deng skabs ma rnyed pas so so 'byed bde mi snang pa ma zad /
gnas brtan 'jam dbyangs grags pa'i gsung zur rgyan dgongs don gsal bar byang ha cang zhal gsal ma gsungs pas rjes 'brangs dag gis dgongs don dpog min gyis bsre lhad dag min ci rigs la brten /
'dir srid gsum rnam rgyal nyid kyi dgongs don sor bzhag gi chog nag 'gros nyid du 'bri ba la'ang gzhung du gong du smos pa ltar rgyas bsdus 'byin 'jug gnyis su gsungs shing /
gzhung nyid bsdus pa'i lugs dang 'brel che yang 'dir rgyas pa phyogs skyong dang 'brel ba'i lugs nyid 'bri ba la zhugs so / /
'di la gnyis /
srid gsum rnam rgyal las gsungs pa'i sbyor ba'i skor sa bon tsam /
du 'god pa dang /
dngos gzhi dang mjug gi cho ga nag 'gros su 'god pa'o / /
dang po ni /
srid gsum rnam rgyal las /
'di la sbyor dngos rjes gsum las /
sbyor ba la /
dus phyogs kyi khyad par dang /
mchod gtor bsham tshul gnyis /
dang po ni /
nyer dgu dang gnam gang /
nyin phyed mtshan phyed /
gza' skar gdug pa can dang /
sgra gcan dang bstun dgos te /
mar ngo'i bcu bzhi 'am bco lnga yi / /
dgra po la ni mtshan phyed dam / /
bgegs la nyi ma phyed kyi dus / /
sreg tshes 'chi sbyor dag dang ldan / /
lha srin lto 'gro'i blta ba dang / /
mthun pa'i phyogs su kha bltas te| |las sbyor 'di dag brtsam par bya / /
zhes gsungs /
de la 'ang 'jigs byed dang las gshin sbrags te sgrub ba dang /
las gshin kho na la brten pa gnyis las /
'dir ni dang po'i dbang du mdzad nas gsungs so / /
gnyis pa ni /
srid gsum rnam rgyal las /
phung gsum gyis las byas pa'i stegs bu'i khar /
dug khrag dang re sol gyis byugs pa'i steng du /
ro skra'i thig skud dang mi rus kyi rdul tshon sogs tshogs par byas nas dkyil 'khor bris te /
ci 'tsham 'os pa'i sa stegs ni / /
gru gsum pa la dgu khrag dang / /
ro sol gyis ni byugs pa'i steng / /
chos 'byung rtse mo dgra'am lho / /
yang na lha min gdong phyogs bstan / /
phyi rol rdo r+wa me ri ni /
chos 'byung dbyibs bzhin de nang du / /
gdung zlum pa dang gdung bzhi yis / /
mig mangs ris su ling tshe dgu / /
gdung rnams nag po ling tshe rnams / /
phyogs @# / /
mdog chos 'byung nag po rno / /
rdo r+wa me ri sna tshogs so / /
ling tshe dgur ni tshom bu dgu / /
dbus kyi mdun rgyab gnyis su re / /
phyogs skyong mdog dang mthun par dgod / /
ces gsungs so / /
zhes dang /
drug cu brtsig tshul ni /
lcags slang sogs kyi nang du ni / /
zan la thig gis bgos pa yi / /
drug cu rtsa bzhi dgos par bya / /
phyi ni lcags mkhar zur dgu pa / /
nang du gshin rje'i dong gsum mo / /
bzhi 'am chos 'byung rtse mo lho / /
dong gsum rtse mo rang la bstan / /
drug cu rtsa bzhi rtsig tshul ni / /
phyi yi zur dgu nyis brtsegs dang / /
bang rim dgu la bzhi brtsegs dang / /
kun gyi dbus mar bdun brtsegs so / /
gsum ni dong gi kha gcod do / /
dong gsum nang du dgra bgegs kyi / /
ling+ga ming rus mgo mjug log /
gtor ma'i phyogs mtshams brgyad dang ni / /
dbus su rgyab dang mdun rnams su / /
'jigs byed dpa' bo gcig pa ni / /
phyogs skyong kha dog dang mthun pa / /
dbus su 'jigs byed zhal dgu'am / /
yang na dpa' gcig sngon po rnams / /
dar gyi sham bus brgyan pa 'dzugs / /
chos 'byung rtse mor las gshin gyi / /
gtor ma zur gsum sha khrag dang| |dar nag gis ni brgyan pa bzhag /
ces gsungs pa'i phyag len ltar bsham /
mdun du khrag sna'i mchod pa dang / /
zhes sogs gsungs pa ltar /
mdun du khrag gi ar+g+haM /
dbang po'i me tog /
gsur chen gyi dud pa /
zhun chen gyi mar me /
sha rus kyi zhal zas /
nang mchod /
gtso bo dang las gshin gyi mchod gtor ling+ga dang bcas pa bsham mo / /
zhes gsungs pa ltar gyi sbyor ba dang / /
dngos gzhi /
mjug bcas kyi lag len zur rgya nag rnam lcags 'khrul 'khor las byung ba ltar bya'o / /
gnyis pa ni| rdo rje 'jigs byed dpa' bo gcig ba'i bdag bskyed /
bzlas pa /
gtor 'bul dang bcas pa /
spyi sgos kyi bka' srung rnams kyi mngon rtogs spyan 'dren /
bshags bskang /
bzlas pa /
gtor 'bul /
mkha' 'gro spyi gtor /
gzhi bdag gtor ma bcas sngon du btang /
gtor chen gyi mdun du bshams pa'i nang mchod dang mchod pa byin rlabs spyi ltar bya /
de nas gtor chen nang mchod ltar byin gyis brlab /
dpa' bo 'bru drug gi bzlas pa brgya rtsa bya bar gzhung du mi gsal yang de mo ngag dbang 'jam dpal bde legs rgya mtsho'i gsung srid gsum rnam rgyal gyi zur rgyan me'i spu grir bya dgos par gsungs shing nges par dgos pas gtor chen la gzungs thag btags pa sgrub pa pos bzung /
oM AHhUM phaD swAhA /
zhes brgya rtsa brgyad bzla /
yig brgya lan gsum bzla ba gzhan du mi gsal yang sman rgyud pa'i phyag bzhes su snang ba ltar spro na bzla /
sngags drug dang phyag rgya drug gis byin gyis brlab pa zur bcu drug pa'i 'don chog rnams su mi gsal yang /
zur dgu pa srid gsum rnam rgyal dang /
bdud dpung 'joms pa'i mtshon cha gnyis kar gsal bas byas na legs pas /
oM swa b+hA wa bi shud+d+he d+harmAHte badzra sid+d+hi hUM /
na maH sarba ta thA ga ta b+h+yo mi shwa mu khe b+h+yaH sarba thA khaM ut+ga te s+phar Na mi maM ga ga na khaM swAhA /
oM a mri te hUM phaD /
oM a kA ro mu khaM sarba d+harmA NAM /
adya nut+pan+na twAd /
na maH sarba ta thA ga ta a lpa lo ki te oM sam+b+ha ra sam+b+ha ra hUM /
oM ru ru s+phu ru dzwa la tiShTHa sid+d+hi lo tsA nI sarba ar+tha sA d+ha ni swAhA /
zhes phyag rgya dang bcas byin gyis brlab /
bdag gi bsam pa'i sogs kyis bden stobs brjod /
lcags mkhar gdong gtor dang bcas pa /
hrIHSh+TIHsa bsangs /
swa b+hA w+sas stong par sbyangs /
stong pa'i ngang las mdun du srung ba'i 'khor lo yangs shing rgya che @# / /
ba'i dbus su gnam lcags las grung pa'i lcags mkhar nag po zur dgu pa 'jigs su rung ba'i lte bar b+h+rUM las gzhal yas khang gru bzhi sgo bzhi pa /
mtshan nyid thams cad yongs su rdzogs pa'i dbus su padma dang nyi ma'i gdan la hUM las rdo rje hUM gis mtshan pa yongs su gyur pa las dpal rdo rje 'jigs byed chen po sku mdog mthing nag zhal dgu phyag so bzhi /
zhes pa nas /
me dpung rab tu 'bar ba'i klong dkyil na bzhugs pa /
de'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe byad brgyad cus brgyan pa /
ral pa'i zur phud lnga dang ldan zhing rgyan thams cad kyis brgyan pa /
de'i thugs kar a las byung ba'i nyi ma'i dkyil 'khor gyi dbus su ting nge 'dzin sems dpa' hUM yig mthing ga 'od zer lnga 'phro ba /
gzhung du mi gsal yang /
lcang skya dang de mo'i gsung gi zur dgu pa ltar bkod /
de'i mdun du padma dang nyi ma dang dgra bgegs rnams kyi snying gnas brdzis pa'i ma he rab tu khros pa'i gdan gyi steng du /
ya las thod dbyug yas mtshan pa /
de las 'od 'phros /
dgra bgegs gdug pa can thams cad tshar bcad /
tshur 'dus dbyug to la thim /
de yongs su gyur pa las /
gshin rje chos kyi rgyal po sku mdog mthing nag zhal gcig phyag gnyis pa /
ma he rab tu khros pa'i gdong pa can /
r+wa rnon po gnyis dang lan pa| bskal pa 'jig pa'i dus kyi me'i phung po dang mtshungs pa'i spyan gsum sdang mig tu blta ba /
zhal rab tu gdangs shing 'bar ba'i mche ba rnon po bzhi gtsigs nas ljags rnam par bskyod pa /
smin ma dang smar rab tu 'bar zhing /
skra kham pa gyen du 'dzings la 'phyar ba /
phyag g.yas thong dbyug 'phyar zhing g.yong sdigs mdzub rab tu bsgrengs pas dus kyi zhags pa nag po 'dzin pa /
zhabs g.yas bskums pas ma he rab tu khros pa'i r+wa phrag nas brdzis shing /
g.yon brkyangs pas ma he rab tu khros pa'i tshang steng nas brdzis pa mi rus kyi rgyan gyis spras pa /
sbom zhing thung la gsus pa 'phyang ba gcer bu'i ling+ga dmar po gyen du langs pa'o / /
de'i g.yon du rtse dang rtse gsum las skyes pa'i tsA muN+DI nag mo zhal gcig phyag gnyis pa /
kha gdangs pa'i ngam che ba gtsigs pa /
ral pa nag po g.yengs shing nu ma 'phyang ba /
shin tu 'jigs shing mi sdug pa'i gzugs can /
dud 'gro'i pags pa rlon pa gos su gyon pa /
g.yas rtse gsum dang g.yon thong pa 'dzin pa /
yab yum gnyis kyi 'khor du gshin rje yab ti be con 'dzin pa /
phya bsang 'khor lo 'dzin pa /
rmig pa gsal shing 'dzin pa /
ral ba tshar dgu can mdung 'dzin pa rnams rgyal po'i tshul dang /
blon po'i tshul dang /
sde dpon gyi tshul dang /
pho nya'i tshul du gnas pa /
gzhan yang gshin rje mig dmar dang /
tel pa dang /
glang mgo can la sogs pa lag na gsal shing dang /
'khor lo dang /
mdung las sogs pa'i mtshon cha sna tshogs pa thogs pa /
re re'ang dgra bo'i srog len cing /
gshin rje pho @# / /
rgyud kyi tshogs dpag tu med pas bskor ba /
gshin rje pho nya mo nag mo lcags kyu thogs pa /
dus kyi zhags pa mo nag po zhags pa thogs pa /
gshin rje dam sri ma nag mo be con thogs pa /
gshin rje srid ma nag mo mche ba 'bar ba thogs pa /
gzhan yang dus mtshan ma dang /
gsod ma dang /
nag mo dang /
nam gru dang /
sha ka li dang /
gshin rje 'bebs ma dang /
gshin rje mtshan mo nag mo la sogs pa /
la la lcags kyi dre'u rta rkang gsum la zhon pa /
la la bong bu gwa pa la zhon pa /
la la rlung nag 'tshub ma la zhon pa /
la la chu byan nag mo la zhon pa /
la la las kyi me long dang /
la la nad kyi rgyal pa dang /
la la tshon gyi dru gu dang /
la la bdud kyi khram shing dang| la la sho rde'u dkar nag thogs pa /
re re'ang nad bdag ma mo gshin rje mo rgyud kyi tshogs dpag tu med pas bskor ba'o / /
gshin rje pho brgyad nas dngos su smos pa bdun ma gtogs gcig gi ming gsang zhing sbas pas yongs su grags par 'drir mi rung la /
mo bcu gnyis nas dngos su smos pa bcu gcig ste /
gcig gi ming gsang zhing sras pas yongs su grags par smra mi rung bar zhal las shes par bya bar gsungs pas 'di dag ni dkyus su 'bri bar mi rung ngo / /
! oM hrIHSh+TIHwi kri tA na na hUM phaD phaD /
sarba dul+TaM in+d+ra A di na sa pa ri wA ra A kar+Sha ya dzaHswAhA /
rang gi snying gnas khro bo gshin rje'i gshed phyag na lcags kyu dang zhags pa thogs pa dpag tu med pa spros te /
phyogs skyong rnams kyi snying gnas lcags kyu bas zungs /
mgrin pa nas zhags pas bcings te bkug nas shar la sogs pa'i phyogs mtshams kyi mtshan ma rnams dang ngo bo dbyer med du gyur pa ni /
shar du dbang po dmar ser glang po che la zhon pa /
mig stong pa g.yas rdo rje dang g.yon sdigs mdzub mdzad pa /
de'i g.yon du nye dbang nag po nam mkha' lding la zhon pa /
g.yas gnyis srub shing dang 'khor lo /
g.yon gnyis dung dang nor bu ko stu b+ha thogs pa /
lhor gshin rje nag po ma he la zhon pa /
skra dmar ser gyen du 'bar ba /
g.yas dbyug pa dang g.yon sdigs mdzub mdzad pa /
nub tu chu lta dkar po sprul la zhon ba sprul zhags 'dzin pa /
byang du lus ngan ser po sha rgyas pa /
gter la gnas pa /
g.yas sa bon gyi grong khyer dang g.yon ne'u le thogs pa /
de'i g.yon du tshogs bdag glang sna dmar po byi ba la zhon pa /
g.yas gnyis bgrang phreng dang dgra ste /
g.yon gnyis la phug dang la du 'dzin pa /
byang shar du dbang ldan dkar po glang la zhon pa /
ral pa'i thor cog can /
rtse gsum dang thod pa thogs pa /
lag pa gnyis kyis gau rI la 'khyud pa /
mer ma lha dmar por skyes la zhon pa /
g.yas bgrang phreng dang g.yon spyi blugs 'dzin pa /
srin por srin po sngon po ro la zhon pa khro zhing rngams pa /
g.yas gri gug dang g.yon thod pa 'dzin pa /
rlung du rlung lha du ba'i mdog can ri dwags la zhon pa /
lag pa gnyis kyis rlung ras 'dzin pa /
steng du zla ba dkar po ku mu ta'i steng na gnas pa /
lag pa gnyis kyis ku mu ta 'dzin pa /
nyi ma dmar po rta mchog bdun la zhon pa /
lag pa gnyis kyis padma 'dzin pa /
tshangs pa ser po gdong bzhi pa ngang pa la zhon pa /
g.yas pas spyi blugs dang mi @# / /
'jigs pa /
g.yon pas dbyug pa dang bgrang phreng 'dzin pa /
'og tu sa'i lha mo ser mo padma la gnas pa /
g.yas dbang por khas len cing /
g.yon bum pa 'dzin pa /
thags bzang ris sngon po shing rta gzhon pa /
g.yas ral gri dang g.yon sdigs mdzub can rnams te /
de dag gi 'khor du srid pa gsum gyi 'byung po'i tshogs dang bcas par gyur /
oM hrIHSh+TIHwi kri tA na na hUM hUM phaD phaD hUM /
sarba duSh+TaM in+d+ra A di na sa pa ri wA rakI la ya hUM phaD phaD swA'a /
rang gi snying ga nas khro bo gshin rje'i gshed phyag na phur bu thogs pa dpag tu med pa spros te /
phyogs skyong rnams kyis nying ga dang mgrin pa dang rkang pa'i bar du phur bus btab pas grub pa'i len grub pa bzhin du sad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur 'dir srid gsum rnam rgyal rtsa gzhung du /
'byung po'i tshogs dang bcas pa lhags par gyur /
dzaH 'jam dpal zhes gsungs pa gong su smras pa ltar phyogs skyong dang ma 'brel ba'i skabs nyid gtso bo gsungs pa'o / /
gtso 'khor thams cad kyi mig gnyis su k+ShiM /
rna ba gnyis su dzri /
snar khaM /
lce rtsa bar raM /
dpral bar kaM /
lte bar saM /
spyi bor oM /
mgrin par AHthugs kar hUM /
rang gi thugs ka'i hUM las 'od zer 'phyogs pas rang bzhin gyis gnas nas dpal rdo rje 'jigs byed dpa' bo gcig pa'i ye shes pa'i dkyil 'khor rten dang brten par bcas pa dang /
lho phyogs rim pa bdun gyis 'og gshin rje'i grong khyer sgo med lcags mkhang bcu drug gi nang nas chos kyi rgyal po yab yum 'khor dang bcas pa mdun gyi rnam mkhar badzra sa mA dzaH rol mo dbyangs dang bcas pas /
dzaH 'jam dpal rang bzhin chos rnams kun gyi dngos / /
zhes pa nas /
'dir gshegs pa bdag la dgongs shing bzhugs su gsol / /
dzaH 'jam dpal gshin rje'i gshed kyi bka' sdod mchog /
ches pa nas /
brtse bar thugs kyis gnas 'dir gshegs su gsol / /
oM hrIHhA b+h+yo /
zhes pa nas /
ku ru swAhA /
oM hrIHSh+TiHwi kri tA na na hUM phad /
kA la rU pa ya ma rA dzA sa pa ri wA ra A kar+Sha ya dzaHdzaH oM hrIHSh+TiHwi kri tA na na hUM phad /
oM hrIHSh+TIHhaHzhes pa nas /
shap+ta AHhUM /
oM mung+ga rA dzaH oM daN+Da hUM /
oM padma baM /
oM khang+ga hoH dam tshig pa dang gnyis su med par gyur /
spyan 'dren gyi skor 'dir srid gsum rnam rgyal gzhung du| 'dir gshegs bdag la dgongs shing bzhugs su gsol / /
dzaH 'jam dpal gshin rje'i gshed kyi bka' sdod mchog /
ces pa nas /
gnyis su med par gyur /
ces gsungs pa snang ba /
blo bzang nyi ma'i spar gsar du /
spyan 'dren tshigs bcad khag gnyis kyi bar oM hrIHhA b+ho sogs bcug 'dug kyang srid gsum rnam rgyal gzhung du de gnyis par sngags ma gsungs pas gzhung dang 'gal zhing /
lcags mthar zur bcu drug pa dang zur dgu ma'i 'don chog gang dang yang mi mthun pa /
yang 'don chog gzhan ltar byas na / /
srid gsum rnam rgyal gzhung du /
'jam dpal gshin rje gshed kyi bka' sdod mchog /
ces pa nas /
gnyis su med par gyur /
ces pa'i gzhung tshig 'byor min gyis 'dir ni lcags mkhar gyi rnam gzhag gzhan dang yang mi 'gal zhing /
lnga pa chen po'i dgongs dbyangs ji bzhin du mthun pa'i legs bshad kyi skyes thon @# / /
par byas so snyam mo / /
de nas /
oM hrIHhA b+ho ma hA ko d+h+wa /
zhes pa nas /
ku ru swAhA /
slar yang rang gi thugs ka'i hUM las 'od zer 'phros / /
phyogs bcu na bzhugs pa'i sangs rgyas sras dang bcas pa sogs nas /
dag pa lha yi chus dbang bskur / /
oM badzra b+ha wa sa b+hi Shiny+tsa hUM /
zhes gsungs shing bum pa'i chus spyi bo nas dbang bskur bas /
dbang gi chus lus thams cad grang /
dri ma thams cad dag /
chu lhag ma spyi gtsug tu gnas pa yongs su gyur pa las| gtso bo'i rtsa zhal gyi dbul mi bskyod pa dang /
chos rgyal 'khor dang bcas pa la rdo rje nag po rtsa lnga pa re res rgyas btab /
phyogs skyong 'khor dang bcas pa rnams la dpal rdo rje'i 'jigs byed zhal gcig phyag gnyis pa re res dbu brgyan cing| dbang gi lha rnams kyang lha so so la thim par gyur /
'dir mang gzhung du /
gtso bo la mi bskyod pa dang las kyi gshin rje la rdo rje nag po rtse lnga pas dbu brgyan par gyur ces gsungs pa yang phyogs skyong dang ma 'brel ba'i lugs nyid du mdzad pa'o / /
oM hrIHSh+TIHwi kri tA na na hUM phaD ya ma rA dzA sa pa ri wA ra sa ma ya stwaM /
gshin rje'i rgyal po 'khor dang bcas / /
zhes pa nas /
las grub par du bzhugs su gsol / /
ya ma rA dzA sa pa ri wA ra sa ma ya stwaM /
mchod phreng rgyas par spro na /
rgyal pa rnams ni gtsang gyur cing / /
sme ba'i rtog pa mi mnga' yang / /
sri zhu'i tshul gyi yon chab 'dis / /
bde gshegs rnams la sku khrus gsol / /
oM ya m+'+n+ta kas pa ri wA ra ar+g+haM pra tI ts+tsha hUM phaD /
rgyal ba rnams ni X sme ba'i X sri zhu'i tshul gyi zhabs bsil 'dis / /
bde gshegs rnams la zhabs khrus gsol / /
oM ya mAn+ta ka sa ra ri wA ra bAdyaM x rgyal ba rnams ni yon tan mchog gi sku / /
tshul khrims rnam par dag pa'i dri ngad ldang /
sgyu ma'i chos la ye shes dbang bsgyur zhing /
rang bzhin rnam dag chags rdul mi mngal yang| |bdag cag sri zhu gus pa'i tshul gyis su / /
dri mchog gtsang mar bshams te phul ba yis / /
bsod nams yan lag yongs su rdzogs gyur cig / /
oM x gan+d+he x rgyal ba x byang chub yan lag rgyan gyi me tog mdzes / /
sgyu ma'i x rang bzhin x bdag cag x me tog gtsang mar bsod nams x oM x puSh+pe x rgyal ba x ye shes pho brang mtshan gyi me tog spos / /
sgyu ma'i x rang bzhin x bdag cag x bdug spos x bsod nams x o x d+hU pe /
x rgyal ba x ma rig mun dang bral ba'i ye shes gsal / /
sgyu ma'i x rang bzhin x bdag cag x snang gsal x bsod nams x oM x A lo ke /
x rgyal ba x nor bdun yon tan mchog shes bdud rtsi'i zas / /
sgyu ma'i x rang bzhin x bdag cag X bshos bzang x bsod nams x oM x nai widyA x bla med rdo rje theg pa'i don ston cing / /
shes rab dbyangs kyi rjes 'gor rol mo'i sgra / /
bdud kyi 'khor lo gzhom phyir dbul bar bgyi / /
don gyi dbyings la mnga' brnyes 'di bzhes shig /
oM x shap+ta tIts+tsha hUM s+w+'+hA /
stong gsum khyon ltar yangs pa'i thong pa'i nang / /
khrag gi rgya mtsho zhag gi rba klong 'khrug /
dmar ser lpu ba'i phreng ldan mchod yon 'di / /
gshin rje'i rgyal po 'khor dang bcas la 'phul / /
oM kA la rU pa sa pa ri wA ra ar+g+haM pra tIts+tsha hUM swAhA /
dgra bgegs dbang po lnga yi me tog dang / /
lha dang mi yi me tog sna tshogs pa / /
lhun stug gzhal med rnam pa yid 'ong ldan / /
@# / /
gshin rje'i rgyal po X oM kA la X puSh+pe X rab 'bar ro sol phung po'i me nang du / /
bam chen gsar rnying bsregs pa'i du ba'i sprin / /
bai DUr+ya yi lhun po brtsegs 'dra ba / /
gshin rje'iX oM kA la X d+hU peX tshil chen zhun mar zhing gi khyon bkang par / /
ro skra'i sdong bu ri ltar btsugs pa la / /
rab 'bar mar me'i phreng ba tshar du dngar / /
gshin rje'i X oM kA la X A lo ke X ga pur ngad ldan khrag zhag rgya mtsho ni / /
lus kun byugs pas gdung ba kun sel zhing / /
zag med bde ba'i dpal ster dri chab 'di / /
gshin rje'iX oM kA la X gan+d+he X 'chi med bdud rtsi'i btung ba mtsho ltar bskyil / /
sha dang khrag gi phung po ri ltar spungs / /
ro brgya ldan pa'i lha yi zhal zas tshogs / /
gshin rje'i X oM kA la X nai wi dyA X rdza rnga zom rnga rnga zlum rnga bo che / /
zangs dung rkang gling cang te'u la sogs pa / /
snyan cing brjid pa'i sgra ldan rol mo'i tshogs / /
gshin rje'i rgyal po X oM ka'a la rU pa sa ba ri wA ra shap+ta pra tIts+tsha hUM s+w+'+hA /
mchod phreng lcags mkhar gzhan dang me'i spu grir /
bla ma lha dang gshin rje'i rgyal po zhes sogs gsung snang yang /
srid gsum rnam rgyal gzhung du 'di ltar gsungs pa ltar bkod /
bsdun sngags tsam gyis mchod kyang rung /
nang mchod 'bul ba ni rgyas par spron /
oM mchod do sku bzhi'i bdag nyid drin can rtsa ba'i bla ma rin po che'i zhal du oM AHhUM /
rgyal ba khyab bdag rdo rje 'chang chen po'i zhal duX rje btsun 'jam pa'i dbyangs kyi zhal duX slob dpon dpa' bo rdo rje'i zhal duX chos kyi rgyal po tsong kha pa chen po'i zhal duX mkhas grub dge legs dpal bzang po'i zhal duX rin po che chos bzang po'i zhal duX thams cad mkhyen pa dge 'dun grub pa dpal bzang po'i zhal duX rdo rje 'chang kun dga' rgyal mtshan dpal bzang po'i zhal duX thams cad mkhyen pa dge 'dun rgya mtsho dpal bzang po'i zhal duX slob dpon chos grags 'od zer gyi zhal duX chos rje nam mkha' bzang po'i zhal duX rdo rje 'chang dpal 'byor lhun grub kyi zhal duX 'jam dbyangs dpal 'byor 'phrin las kyi zhal duX rgyal dbang thams cad mkhyen pa ngag dbang blo bzang rgya mtsho dpal bzang po'i zhal duX brgyud pa'i bla ma rnams kyi zhal duX drin can rtsa ba'i bla ma rin po che'i zhal duX gzhan yang dbang bskur rgyud bshad man ngag gnang ba'i yab sras brgyud pa dang bcas pa rnams kyi zhal duX oM hrIHSh+T+rIHwi kri tA na na hUM phaT oM AH hUM /
rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal duX oM kA la rU pa hUM phaT oM AHhUM /
oM tsA muN+DI hUM phaT oM AHhUM /
ya pa ti la sogs pa gshin rje pho brgyad mo brgyad bka' sdod bran g.yog 'khor dang bcas pa rnams kyi zhal duX oM da sha di ka lo ka pA la sa pa ri wA ra oM AHhUM /
gzhan yang sngon sangs rgya mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong par zhal gyis bzhes pa /
bla ma gong ma rnams kyis bsten cing bsgrubs pa'i srung ma dam tshig can rnams kyi zhal du oM AHhUM /
zhes nang mchod 'bul /
bsdu na sngags tsam gyis 'bul bar gsungs /
@# / /
de nas byon gtor nang mchod ltar byin gyis brlabs la /
bla ma yi dam chos skyong srung ma rnams kyi ljags rdo rje'i 'od zer gyis sbu gus gtor ma'i bcud thams cad drangs te gsol bar gyur /
oM hrIHSh+T+rIHwi kri TA na na hUM phaT badzra b+hai ra wa ya ad+hi pa ti i maM pa ling+ta kha kha khA hi khA hi /
zhes lan gsum gyi 'jigs byed dang /
oM kA la rU pa sa ba ri wA ra i daM ba ling+taX khA hi /
oM tsA muN+Dis pa ri wArX khA hi /
ya ba ti la sogs pa gshin rje pho mo'i tshogs 'khor dang bcas pa rnams kyi zhal du i daMX khA hi /
zhes pa lan gsum res chos rgyal gtso 'khor dang /
oM da sha di ka lo ka pA las pa ri wA ra ri daM ba ling+ta kha kha khA hi khA hi khA hi /
zhes lan gsum gyis phyogs skyong la 'bul /
oM hrIHSh+TIHwi kri tA na na kA la rU pas pA ri wA ra ar+g+haM sogs kyis mchod /
oM hrIHSh+TIHwi kri tA na na hUM phaT oM AHhUM /
oM kA la rU bas pa ri wA ra oM AHhUM /
oM da sha di ka lo ka pA la sa pa ri wA ra oM AHhUM /
zhes nang mchod 'bul /
gnyis med thun mong ma dag /
'jam dpal bka' nyan mas bstod /
bcom ldan chos rje 'jam dbyangs spyan lam du / /
bdud 'dul bstan pa bsrung par zhal bzhes pa / /
las kyi gshin rje ma mo mkha' 'gro ma / /
'byung po ro langs ci ba gyi bka' nyan tshogs /
phyi nang skyong pa'i dam can ma lus la| |bdag ni re ba'i sems kyis 'dud cing mchis / /
zhes brjod /
'dir yang gzhung du phyogs skyong 'khor dang bcas ba zhes pa nas /
rang gnas su gshegs par gyur /
ces gsungs snang ba yang phyogs skyong dang ma 'brel ba'i lugs nyid du mdzad pas 'dir gshegs gsol mi bya zhing /
blo bzang nyi ma'i 'don chog nag 'gros su /
phyogs skyong 'khor dang bcas pa zhes pa nas /
'phrin las mdzod cig /
ces ba'i par bkod snang yang /
rtsa gzhung nas 'byin 'jug skabs nor ba las /
'dir 'phrin las brtol pa mi dgos shing /
de mo'i gsung 'don chog khrigs chags me'i spu grir yang ma gsungs pas mi dgos so / /
de nas /
rang gi thugs ka'i hUM las 'od zer 'phros /
phyogs bcu'i sangs rgyas dang byang chub sems dpa' thams cad gshin rje gshed rigs lnga'i rnam par spyan drangs /
oM badzra satwa zhes sogs zhal shes kyi dmigs ba bcas yig brgya nyer gcig bzlas te /
hUM| bla ma mchog dang dkyil 'khor lha tshogs dang / /
zhes sogs kyis bshags pa dang /
bskang rdzas bskang gtor dag bcas pa byin gyi brlabs la /
hUM| bde chen lhun grub gdod ma'i rang bzhin las / /
zhes sogs kyis bskang ba bya /
'dir zur rgyan me'i spu grir bskang gtor phebs gtor ltar 'bul bar gsungs pas /
bla ma yi dam chos skyong srung ma rnams kyi ljags rdo rje'i 'od zer gyi sbu gus zhes pa nas /
oM da shi dak lo ka pA la sa pa ri wA ra oM AHhUM /
zhes pa yan gong gi byon gtor ji lta ba bzhin 'bul /
bstod pa /
gzugs mchog ma dang /
'jam dpal bka' nyan zhes sogs sholoka gnyis kyis bstod /
'dir zur bcu drug pa rgyud grwa rnam pa gyis ka'i phyag bzhes su /
bdag bstod do / /
zhes pa'i mjug /
dmar la brjid pa'i spyan gsum gyis /
zhes pa nas /
'phrin las myur du sgrub par mdzod / /
ces pa'i bar gyis bstod cing 'phrin las bskul ba nang yang /
rtsa gzhung dang zur rgyan me'i spu grir yang mi gsal la /
zur dgu ba'i yi cha gzhan du 'ang mi gsal bas 'dir yang ma bris /
de nas slar yang yig brgya /
bshags pa /
bskang @# / /
ba /
bskang gtor /
phyi mchod /
nang mchod /
bstod pa rnams lan bdun nam gsum sogs ji tsam gsog pa snga mkho na ltar bya ba dang /
bskang ba phyi ma'i bstod pa song mtshams bzlog pa mi dgos par /
hUM| bla ma yi dam srung ma'i zhes pa nas /
dus la bab| |ces lan gsum rjes bskul ring bzlog pa bcas bya ba rnams de mo'i gsung srid gsum rnam rgyal gyi zur rgyan me'i spu grir gsungs pas bskang ba phyi ma'i bstod pa'i rjes /
hUM| bla ma yi dam srung ma'i tshogs rnams kyis / /
sngon gyi zhal bzhes dam bca' ma bsnyel bar / /
bdag cag dpon slob dgon gnas dge 'dun bcas / /
bsrung skyob mthun rkyen bsgrub pa'i dus la bab / /
lan gsum /
hUM| bcom ldan gshin rje'i gshed po'i bka' / /
chos kyi rgyal po dgongs su gsol / /
de ring drag po'i 'phrin las 'di| |khyod kyi las su 'os pa yin / /
lha dang bcas pa'i 'jig rten na / /
legs nyer chos bzhin gcod pa khyod / /
gshin rje'i gshed kyi bka' 'khor na / /
bka' nyan dam tshig bsrung ba khyod / /
las dang rkyen gyis 'chi ba yi / /
srog la dbang byed bdag po khyod / /
de phyir las 'di khyod la gtad / /
khyod kyi 'khor ni mi bsrung te / /
tha mal sems can nyes med cing / /
gzhan gyis bskul bar ma byas par / /
glo bur phrad pa'ang 'dzin byed na / /
nga yis gtad pa'i las 'di rnams / /
'jam dpal gzhon nu'i bka' bzhin du / /
dam tshig phyag rgya mig la bstan / /
dam tshig snying po rna bar bsgrags / /
rdo rje'i tha tshig snying la bzhag /
dam rdzas mchod pa phul nas kyang / /
dam tshig 'phrin las gnyer du gtad / /
las 'i sngon u bsgrub par rigs / /
khyod kyis la 'di ma bsgrub na / /
dkon mchog gsum gyi bka' yang bcag /
gshin rje'i gshed kyi dam yang dral / /
rang gi tha tshig rag gis bslus / /
dam tshig grogs po bdag cag gi /
re ba'i bsam pa gting nas bcad / /
de bas las 'di bsgrub par gyis / /
khyod kyi 'khor gyi dkyil 'khor na / /
ya ma dU tI zhes bya ba / /
lag na lcags kyu nag po thogs / /
gang zhi bzung par 'dod pa de / /
dbyungs pa tsam gyis 'dzin par byed / /
khyod la gnyer du gtad pa ni / /
rnal 'byor dpon slob 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun / /
khyod kyis de ring bzung bar gyis / /
gzhan yang 'khor gyi dkyil 'khor na / /
kA la pA sha zhes bya ga / /
lag na dus kyi zhags pa thogs / /
gang zhig bcing bar 'dod pa de / /
btab pa tsam gyis 'ching bar byed / /
khyod la gnyer duX X X X X bcas pa kun / /
khyod kyis de ring bcing bar gyis / /
gzhan yang 'khor gyi dkyil 'khor na / /
ya ma daSh+Ti zhes bya ba / /
lag na be con nag po thogs / /
gang zhig gsod par 'dod pa de / /
'phyar ba tsam gyis 'chi bar byed / /
khyod la gnyer duX X X X X bcas pa kun / /
khyod kyis de ring bsad par gyis / /
gzhan yang 'khor gyi d+y+kil 'khor na / /
ya ma daMSh+Ti zhes bya ba / /
za byed mche ba 'bar ba can / /
gang zhig za bar 'dod pa de / /
gtsigs pa tsam gyis za bar byed / /
khyod la gnyer du X X X X X bcas pa kun / /
khyod kyis de ring za bar gyis / /
gzhan yang 'khor gyi dkyil 'khor na / /
@# / /
kA la ra tri la sogs pa / /
gsod ba mo dang nag mod dang / /
nam gru sha ka li la sogs /
bud med tshogs kyis bsor ba i / /
la la las kyi me long can / /
la la nang kyi rkyal pa can / /
la la tshon gyi dru gu can / /
la la bdud kyi khram bam can / /
la la sho rde'u dkar nag can / /
la la lcags kyi dre'u rta can / /
la la bong bu gwa bzhon / /
la la rlung nag 'tshub ma zhon / /
la la chu bya nag mo zhon / /
la la nam gyi gung la rgyug /
la la chu bo'i gzhung la rgyug /
la la nyi ma'i zer la rgyur / /
kun kyang gzhan srog 'phrog par byed / /
khyed la gnyer duX X X X X bcas pa kun / /
khyod kyis de ring brlag par gyis / /
gzhan yang nang gi dkyil 'khor na / /
ya ba ti dang phywa bsang dang / /
rmig pa ral pa tshar dgu sogs /
la la rgyal po'i tshul du gnas / /
la la blon po'i tshul du gnas / /
kha cig dag ni sde dpon tshul / /
la la pho nya'i tshul du gnas / /
lag na be co na 'khor lo dang / /
gsal shing mdung sogs mtshon ha thogs / /
so so'i sde dpon mngags pa dang / /
pho nya phag brnyan bcas pa la / /
'phrin las gnyer du gtad pa ni / /
rnal 'byor dpon slob 'khor bcas la / /
sdang ba'iX X X bcas pa kun / /
khyod kyi de ring tshar chod cig /
ces drag tu bskul /
de rjes bzlog pa dang /
mthun grub ma bya bar gsungs pas grub na chos rgyal gyi la zlog ring dang /
ma grub na chos sku ma'i bzlog pa dang /
mthun grub ma spyi ltar bya /
de nas bzlas pa bya ba la /
lag pa g.yon pas gzungs thag nas bzung /
g.yas pas dung chen gyi phreng ba bzungs te zhal shes yi dmigs pa dag bcas /
oM ya ma rA dzA sa do me ya /
ya me do ru Na yod ya /
ya da yo ni ra ya k+Sha ya /
yak+She yats+tsha ni rA ma ya dgra bgegs 'byung po sarba sha trU mA ra ya hUM hUM phaT phaT s+w+'+hA /
oM hrIHSh+TIHwi kri tA na na dgra gegs byung poX mA ra ya hUM phaT /
oM ya mA n+ta ka dgra bgegsX hUM phaT /
oM kA la rU pa dgra bgegsX hUM phaT /
oM tsA muN+DI dgra bgegsX mA ra ya hUM pha /
ces re re nas ci 'grub bzlas mthar /
thun rdzas gral la bskor te bsngags nas gshin je pho mo'i ngo bor gyur bar bsam /
oM ya mAn+ta ka sa ma ya sogs ka shin rje gshed kyi yig brgya brjod /
thun gtor nang mchod lar byin gyis brlab /
bla ma yi dam chos skyong srung ma rnams kyi ljags rdo rje'i zhes sogs gong ltar phul /
oM hrIHSh+TiHwi kri tA na na hUM phaT /
kA la rU pa sa pa ri wA ra ar+g+haM nas /
shap+ta'i bar gyi mchod /
oM hrIHSh+TiHwi kri tA na na hUM phaT oM hAHhUM /
sogs nang mchod gong ltar dbul /
bla ma yi dam 'khor bcas dang / /
chos rgyal yab yum 'khor bcas la / /
bdag gis mchod gtor phul ba yis / /
zhes pa nas /
de dag gshin rje'i rgyal pos sgrol / /
dgra bgegsX mA ra ya phaT /
ces brjod la thal mo brdab /
mkha' 'gro spyi gtor dang /
gzhi bdag gtor ma btang /
de nas rnga brdung dang bcas te /
'jam dpal gser mdog ma dang /
kA la rU pa dang /
ma skyes ma rnams kyi bstod pa bya /
chos srung gzhan gyi bstod pa'i rigs 'don dgos rnams kyang 'dir 'don /
gzhung du 'dir bskul bar gsungs kyang de mo'i zur rgyan du gong ltar las 'dir bya bar ma gsungs la /
'og de ma thag tu dge sdig shan 'byed ma'i bskul thal thung yod pa bcas 'dir bskul ring med ba legs 'dra snyam nas ma bkod /
de nas gser skyems dang bsgral chog sogs la 'jug pa la /
lcang skya'i dmigs rim dang /
de mo'i gsung me'i spu gri /
bdud dpung 'joms pa'i @# / /
mtshon cha rnams su dge ldan snyan brgyud kyi phyag bzhes spyi ltar gsungs snang yang /
'dir srid gsum rnam rgyal rang gi phyag bzhes gnas brtan 'jam dbyangs grags pa'i gsung zur rgyan dgongs don gsal ba las byung ba lar rtse mgon khang pas kyang phyag bzhes su gnang mus bzhin 'god pa la gser skyems nang mchod ltar byin gyis brlabs la /
zur rgyan las byung ba ltar /
hUM| rtsa brgyud bla ma bya spyod rnal 'byor dang / /
bla med rgyud sde'i lha tshogs bdud rtsi'i phud / /
'di bzhes zhi rgyas dbang drag las gang yin / /
thogs med bsgrub pa'i nus mthu'i dpung skyed cig /
khyad par dus kyi dgra can bka' nyan bcas / /
snang srid dregs pa sde brgyad bdud rtsi'i phud / /
'di bzhes zhi rgyas X thogs med bsgrub pa'i X yul grong gzhis bdag sgo skas lam 'phrang la / /
gnas nas ko long bsnga ma rnams bdud rtsi'i phud / /
'di bzhes zhi rgyasX thogs med bsgrub pa'i nus mthu'i dpung skyed cig /
ces bla ma /
yi dam /
chos skyong /
yul gzhis gza' chos sogs la dbang ba'i lha srin 'byung bo sog la gser skyems 'bul| hUM /
dge sdig shan 'byed dang nyams srog gi bdud / /
chos kyi rgyal po yab yum las mdzod cig /
dam ca bka' nyan ya ba ti la sogs / /
srog gcod gshin rje'i tshogs kyis lasX dam can bka' nyan pho nya mo la sogs / /
nad bdag ma mo'i tshogs kyis las X dam can bka' nyan rngams shing 'jigs pa'i gzugs / /
phyogs skyong 'khor tshogs rgya mtshos las mdzod cig /
ces pas slar yang bskul /
'brub khung ling+ga dang bcas pa slob dpon gyi mdun du bzhag ste /
hrIHSh+TI sa sangs /
swa b+hA was sbyangs /
stong pa'i ngang las e nag po las lcags kyi khang pa zur gsum pa bang rim gsum dang dan pa /
kha dwogs la gting yangs pa'i phyi nas zhe sdang bskal ba'i me dpung ltar 'bar / /
nang du gti mug gi mun chen 'khrigs shing /
'dod chag kyi khrag mtsho rba klong 'khrugs pa'i dbus su /
sangs rgyas kyi bstan pa dang bstan 'dzin skyes chen dam pa'i sku dgra / /
rnal 'byor pa bdag cag dpon slob yon mchod 'khor dang bcas par 'tsho ba'i dam nyams dgra bgegs Ni tri yongs su gyur pa las /
nyam thag rid pa gos dang bral zhing skra zeng ba /
sngo la lte ba che zhing 'bur ba mya nyan gyi zugr ngu dang lda zhing /
bu ga dgu nas rnag khrag 'dzag ba /
rma dang shu ba dag phol mig gis stong smad khengs shing /
yan la thams cad gnam lcags 'bar ba'i thag pas dam por bcings pa /
smre ngag gi skad drag po 'byin cing lha dang bral ba /
rkyen ngan thams cad 'dus pa'i rang bzhin 'dar yed yed sleb ma thag nas nad mtshon than ltas sna tshogs rlung bzhin 'tshub cing /
gshin rje'i pho nya rnams kyis rgyob sod kyi sgra dang mtshon cha sna tshogs pas don snying dang nang khrol 'dren pa /
wags pa bshu /
mig dbang 'bru zhing yan lag lhu dum du 'bral ba sogs gsod gcod kyi las thams cad thogs pa med par 'grub pa'i nus pa dang ldan par gyur /
dgug gzhug bya ba ni /
hUM mdzad kyi phyag rgya dang bcas /
na mo| rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi X chos kyiX dge 'dun gyi X yi dam rgyal ba zhi khro'i lha tshogs spyi dang /
khyad par bcom ldan 'das rdo @# / /
rje 'jigs byed chen po'i lha tshogs rnams kyiX chos skyong srung ma'i tshogs spyi dang /
bye brag dam can gshin rje'i rgyal po phyi nang gsang gsum bka' sdod gshin rje pho brgyad mo brgyad dang bcas pa'iX sngags 'chang rnal 'byor pa bdag gi lha sngags ye shes kyi bden pa dang /
chos nyid rnam par dag cing /
chos can kun rdzob rgyu 'bras rten 'brel bslu ba med pa'i bden stobs kyi nus mthu la brten nas /
sangs rgyas kyi bstan dgra /
dkon mchog gi spyi dgra /
bla ma'i sku dgra /
bdag dang rgyu sbyor sbyin pa'i bdag po 'khor dang bcas pa rnams kyi sgos dgra /
bsam pa ngan zhing sbyor ba rtsub mos da lte dngos su ngo bsngo ba /
phod 'dzug pa /
sngar byas shing slad nas byed sems 'chang pa| gzhan yang mthu byad mkhan sogs log par blta ba thams cad sa 'og sa steng sa bla gnang na gnas kyang skad cig yud tsam la thogs pa med par dmigs pa'i rten 'dir khug cig /
'dir gnas brtan 'jam dbyangs grags pa'i zur rgyan las gshin rje nyi ma bzhi pa'i sngags sogs bzla bar gsungs pas /
oM ya ma rA dza' sa do me ya dam sri pho mo b+ha? ma ya ku ra hUM phaT /
ya me do rU Na yod ya dam sri pho mo rak+Sha tsha d+ha pa ya hUM phaT /
ya da yo ni ra ya k+She ya dam sri pho mo u tsa ta ya hUM hUM phaT /
yak+She yats+tsha ni rA ma ya dam sri pho mo 'khor dang bcas pa mAr ya hUM phaT /
las sngags dad /
oM kA la rU pa gnod byed gdon bgegs 'byung pa dam sri pho mo'i srog la mA ra ya hUM phaT /
sarba e tsaH hUM baM hoH oM tsa'a muN+DI gnod byed gdon bgegs 'byung po dam sri pho mo'i srog la mA ra ya hUM phaT /
sarba e dzaH hUM baM hoH zhes pa'i srog sngags dang /
oM badzra mung+ga rA dzaH oM badzra daN+Da hUM /
oM badzra padma paM /
A be sha ya a a /
zhes rol mo drag brdung dang bcas g.yab dar gyis g.yab /
slar yang| na mo rje btsun sogs dgug gzhug de ltar lan gsum bya /
rtsa gzhung du dgug gzhug rjes /
sdang ba'i dgra dang gnod pa'i bgegs / /
zhes pa nas /
kA la rU pa dgra bgegs mA ra ya hUM phaT /
ces ling+ga cha dgur gtub par sungs pa ni bsgral chog rgyas par mi dgos par shin tu bsdus pa'i lugs su mdzad snang bas /
'dir bsgral chog cung zad rgyas pa gnas brtan 'jam dbyangs grags pa'i zur rgyan ltar 'god na /
'dir sdang dgra ma bya mi dgos par sprul pa bsam gyis mi khyab pa spros par mos te /
dmod bskul /
dgug gzhug bcings mnyes sogs bya ba ni /
rol mo dbyangs dang bcas te /
hUM| snying rje'i dbang gis cher khros pa / /
'bar 'phreng 'khrugs pa'i dkyil 'khor nas / /
drag cing gtum pa khro bo'i rgyal / /
rdo rje 'jigs byed chen po'i sku / /
sra khregs brtan pa rdo rje lus / /
bzod par dka' ba ma he'i zhal / /
'jiD rung gshin rje'i snying 'dar ba / /
rol ngas chen po brgyad dang bcas / /
khro bo'i dbang phyug yongs dangX srid gsuM 'byung po'i 'khor dangX las kyi gshin rje pho nyar bcas / /
srid gsuM snying rjes bsgral ba'i phyir / /
zhe sdang chen po'i skur bzhengs shig /
sangs rgyas bstan pa'i spyi dgra 'di / /
theg pa chen po'i sgos dgra 'di / /
gsang sngags gnyan po'i sgos dgra 'di / /
dkon mchog gsum gyi sku dgra 'di / /
rgyal sras yongs la bsngo ba 'di / /
sems can mang po phung ba 'di / /
rnal 'byor ting 'dzin dkrugs pa 'di / /
sdang zhing gdug pa'i sems @# / /
'chang 'di / /
'byung ba'i dkyil 'khor lnga rnams dang / /
khams gsum sgo gsum phung po lnga / /
skye mched las dbang yul dang bcas / /
phyogs bcu gzhan du gnas kyang rung /
! rdo rje 'bar ba'i lcags kyu yis / /
snying nas drongs shig ang+ku sha / /
sprul nag zhags pa'i glog phreng gis / /
ske nas chings shig pA sha hUM / /
rdo rje me yis gzhi la / /
rdobs shig badzra agna ye / /
las kyi lcags sgrog nag po yis / /
rkang nas sdoms shig spo Ta baM / /
sgra grags rdo rje dril chen gyis| |phobs shig badzra g+haN+Da hoH / /
rdo rje 'bar ba'i zhags 'og tu / /
khro rgyal las kyi gshin rje chen / /
choms shig badzra ba'i de na / /
bu ga dgu nas khrag 'bebs shing / /
'jigs pa'i gar gyis da gnod cig / /
de nas dgug sngags bzla ba ni / /
oM hrIH Sh+TIH wi kri tA na na hUM phaT /
oM kA la rU pa hUM phaT /
oM tsA muN+Di hUM phaT /
gnod byed dgra bgegs 'byung po tsit+ta a kar+Sha ya hUM hrIH dzaH zhes dgra bgegs rnams pho nya rnams kyis rang dbang med par bkug nas ling+ga bstim pa'i mos pa nan tan dang bcas dgug sngags brgya rtsa sogs ji ltar rigs bar bzla /
slar yang gu gul gyi dud pa dang bcas /
hUM dzaH rtsa brgyud bla ma yi dam mkha' 'gro sogs / /
'jig rten 'das dang ma 'das srung ma'i tshogs / /
ye shes spyan gyis nyer gzigs gdug pa 'dis / /
dkon mchog gsum dang bstan dang bstan 'dzin smod / /
dkor 'phrog bdag cag rgyu sbyor bcas pa yis / /
chos kyi bsam don bsgrub tu mi ster bas / /
'di yi mgon skyabs ma mdzad nyes brgyad dang / /
sprod la thal ba'i rdul bzhin brlag par mdzod / /
ces gzu dbang gsol /
gong gi sngags la /
gnod byed dgra bgegs 'byung po utsa ta ya phaT /
ces bzla /
de nas bsgral las dngos la /
spro na mtshon cha rang rang gi tsham rngam dang bcas /
hUM /
rab 'bar drag po'i klong dkyil nas / /
khro rgyal rdo rje 'jigs byed tshe / /
'khor dang pho nya bran g.yog bcas / /
sdig can sgrol ba'i dus la babs / /
dmyal ba chen po'i gting 'gro bar / /
snying rjes bsgral ba'i zhing gyur 'di / /
ngar bzang rdo rje'i gri gug gis / /
khos shig badzra karka ti / /
ring 'gro lcags kyi 'phang mdung gis / /
bu gcig bin+d+ha pA lan / /
rdo rje 'bar ba'i gtun shing gis / /
rdungs shig badzra mus la / /
rnod pa la rdo rje'i chu gri yis / /
gtubs shig badzra a ud+ha / /
rtse gcig 'bar ba'i rdo rje yis / /
rgyob cig badzra kaNa la / /
rdo rje'i dgra sta kha bo ches / /
chod cig badzra pa rU na / /
rod rje'i mdung ring rnon po yis / /
thob cig badzra kun+d+he na / /
rdo rje me yi mda' rnams kyis / /
zangs mar phug cig wa ne na / /
rdo rje dus kyi bde chen gyis / /
choms shig badzra daN+De Na / /
kha TwAM rdo rje'i mdung rnon gyis / /
bsnun cig badzra kha TwAM ga /
shugs drag mtshon cha'i 'khor lo yis / /
tshal bar thongs shig tsakra Na /
khro bo'i rdo rje rtse lnga pas / /
dum bur chos cig badzra Na / /
r+wa mang rdo rje'i thob yis / /
drag tu rgyob gcig mung+gi ri / /
sna tshogs thun gyi char pa yis / /
dum bur chod cig mA ra ya / /
shugs drag rdo rje'i phur bu yis / /
snying la bsnun cig kI la ya / /
sems kyi rang bzhin 'od gsal ba / /
sangs rgyas shing du gshegs bar gyur / /
ces pa'i skabs 'dir rnam shes mi bskyod pa'i thugs kar drangs @# / /
pa'i mos pa nan tan bya / /
tshig rkang tha ma gnyis gzhung du mi gsal yang / /
phyag len du snang zhing dgos don yang che pas sor bzhag byas / /
rno ngar ral gri 'bar ba yis / /
gshog cig badzra khang+ge /
na /
mtshams 'dir phyag g.yas kyi phyag mtshan bcu drug pa DA ma ru dpal pod sogs su gsal yang / /
phyag len du mi snang bltar 'dir yang ma bkod /
'bar ba'i me yis bsregs nas kyang / /
hal ba'i rdul du brlag par mdzod / /
gong gi nyi ma bzhi pa'i sngags dang /
las sngags /
las gshin yab yum gyi snying po rnams sbrel ba'i mthar /
gnod byed dgra bgegs 'byung po dam sri pho mo'i srog la mA ra ya hUM phaT /
ces bzla bzhin zan ling dum bu dgur gtub /
ling ro mas dgra bgegs kyi sha khrag gi tshogs su mos pa khrag chang gis bran la /
gtor ma dang lhan cig tu nang mchod ltar byin gyis brlab /
cha gnyis su byas /
cha gcig gtor mar blugs de /
hUM| 'jam dpal khro bo'i lha tshogs dang / /
las gshan phyogs skyong 'khor bcas la / /
sha khrag dmar gyi gtor ma che / /
'dod yon rnams pa lnga ldan 'di / /
ting 'dzin phyag rgyas byin brlabs te| |stong gsum rab 'byams kun bkang nas / /
bdag gi dad pas 'bul lags kyis / /
brtse ba'i thugs kyis dgyes par zol / /
dbyug gu drug cu rtsa bzhi la / /
'byung bzhi mkha' 'gro drug cu bzhi / /
kun gyi bdag po 'jam dpal dbyangs / /
'jigs byed drag po chen po la / /
gtor ma mchod sprin rgya mtshor bcas / /
dgra bgegs klad khrag geng rus dang / /
sha tshil nang khrol don snying bcas / /
bdud rtsi lnga dang ldan pa 'di / /
'bul gyis yang dag pa zhes su gsol / /
rnal 'byor rgyu sbyor 'khor bcas kyi / /
nang dang gdon bgegs zhing dang / /
tshe dang bsod nams rgyas pa dang / /
'gro kun dbang du 'du bar mdzod / /
dang ba'i dgra dang gnod pa'i bgegs / /
bdud dang bar du gcod pa rnams / /
rdul phran bzhin du rlog pa dang / /
gtan nas brlab pa'i 'phrin las mdzod / /
ces zhal bstan bdag rtsa gzhung du / /
gtso bo dang las gshin la gtor ma 'bul zhes gsungs pa ni / /
bla ma yi dam chos skyon srung ma rnams kyi ljags rdo rje'i 'od zer gyi sprul gus gtor ma'i bcud thams cad drangs te gsol bar gyur /
oM hrIH Sh+T+rIH wi kri tA na na hUM phaT badzra b+hai ra wa ya a d+hi ba ti i maM ba ling+ta kha kha khA hi khA hi /
oM kA la rU sa pa ri wA ra i daM pa ling+ta kha kha khA hi khA hi /
oM dza' muN+DI sa pa ri wA raX khA hi /
ya pa ti la sogs pa gshin rje pho mo'i tshogs 'khor dang bcas pa rnams kyi zhal du i daM pa ling+ta kha kha khA hi khA hi /
zhes pa lan gsum res phul /
oM hrIH Sh+T+rIH wi kri ta na na kA la rU pa sa pa ri w+wa ra ar+g+haM sogs kyis mchod /
oM hrIH Sh+T+rIHX hUM phaT oM AH hUM /
oM kA laX wA ra oM AH hUM /
zhes phyi nang gi mchod /
phyogs skyong la ya ma rA dza'i byin rlabs dang / /
shUr tsa ra na lan bzhi re'i mthar phyi nang gi mchod pa /
'dod gsol bcas dbyu gu bzhi 'bul dkyus ltar bya bar rtsa gzhung du bzur rgyan las gsal bar gsungs pas /
gong gi yid re'i cha gcig bgos te 'byug gu dang lhan cig drug cu ma spyi ltar bsngo ba ni /
phyogs skyong 'khor dang bcas pa rnams kyi ljags zhes pa nas /
rnams su gyur /
oM ya ma rA dzAX phaT phaT swAhA /
lan gcig /
oM b+hU tsar ni /
zhes pa nas /
sarba b+hU te b+h+yaH zhes lan bzhi /
oM da sha di ka X wA ra ar+g+haM nas shap+ta'i bar dang /
oM da sha dik @# / /
lo ka X wA ra oM AH hUM /
bcom ldan chos rje X 'dud cing mchis / /
phyogs skyong 'khor dang bcas pa rnams kyis sha khrag dmar gyi gtor ma 'di bzhes la chos kyi rgyal po tsong kha pa chen po'i bstan pa dang bstan pa 'dzin pa'i dge 'dun gyi sde dang bcas pa rnams dang /
rnal 'byor pa bdag cag dpon slob 'khor dang bcas pa'i gnas skabs dang mthar thug gi don bsgrub pa la bar du gcod pa'i dgra bgegs gdug pa can thams cad mA ra ya phaT /
de nas gzhung 'dir ma gsungs kyang zur dgu pa'i nag gzhag gzhan du gsungs pa ltar /
ho| 'jam dpal gshin rje'i gshed kyi dka' stod /
yi dwags kun gyi sded dpon /
snang srid kyi lha ma srid sde brgyad bran du 'khol ba /
ma mo kun gyi tshogs rje / /
skye 'gro yongs kyi dbugs len / /
mthu dang stobs kyi bdag po /
sangs rgyas bstan pa'i srung ma /
'phrin las rnam bzhi sgrub pa la thogs pa med pa /
las kyi gshin rje chos kyi rgyal po /
yum mchog tsA muN+DI /
ya pa ti la sogs pa'i pho brgyad /
pho nya mo la sogs pa'i mo brgyad /
bka' nyan sa dang bar snang nam mkha'i khyon thams cad gang ba khyed rnams la dam rdzas rgyan dang ldan pa'i gtor ma 'di 'bul lo / /
bzhes la sngon 'jam dpal gshin rje'i gshad dang /
cho kyi rgyal po rtsong kha pa yab sras kyi bka' bsgos / /
dam tshig gnyer du gtad /
rang gis khas blangs dam bcas pa rnams dran par mdzod la /
sangs rgyas kyi bstan pa srungs shig /
spel zhig /
dgar zhing rgyas par mdzod cing /
dkon mchog gi dbu 'phang stod / /
bla ma'i sku tshe srings /
'phrin las spel /
khyad par du yang bdag cag dpon slob mi nor dgon gnas dang bcas pa khyed la gnyer du gtad pa yin pas /
phyi nang gi bar chad nyer 'tshe thams cad las bsrung par mdzod / /
bskyab par mdzod /
spa bar mdzod /
tshe dang bsod nams /
dge 'dun gyi sde /
bslab pa gsum gyi snyan len /
bshad sgrub kyi bya ba rnams yar ngo'i zla ba ltar rgyas par mdzod cing /
bstan pa dang /
bstan pa 'dzin pa dang /
bdag cag dpon slob 'khor dang bcas pa la gnod cing 'tshe bar sems pa'i dgra bgegs gdug pa can thams cad kyi bsam sbyor ngan pa thams cad zhi bar mdzod la /
myur du dbang du bsdu ba'i 'phrin las mdzod cig /
gal te zhi bas 'dul du ma 'tshal na /
'dzin byed kyi lcags kyus zungs /
'ching byed kyi zhags pas chings /
'bar ba'i mtshon chas skad cig gnyid la thal bar rlogs la / /
snying khrag don mo zhal du gsol zhig /
mdor na shi rgya dbang drag gi 'phrin las gang bcol ba thams cad thogs pa med par bsgrub par mdzod cig /
ces gtor rdzogs bya / /
gzhi bdag gtor ma yang bsngo / /
de nas gtad rag gi mchod bstod /
smon lam /
bzod gsol /
nyer bsdu /
shis brjod rnams spyi ltar bya'o / /
'di yan ni nyin dang po la sgrub chog ji ltar bya ba'i rim pa nag 'gros su bkod pa'o / /
nyin gnyis pa nas /
gtor ma che chung thams cad kha gso /
sa bon dang phyag mtshan las mi bskyed par sngar yod gsal bdebs kyi tshul du bskyed dgos pas / /
padma dang nyi ma'i gdan la dpal rdo rje 'jigs byed chen po zhes pa nas /
gshin rje mo rgyud kyi tshogs dpag tu med pas bskong ba /
de dag gi phyi rol tu phyogs skyong rnams dpal rdo rje 'jigs byed zhal gcig phyag gnyis kyis gri gug dang thod pa 'dzin pa /
gtso 'khor thams cad kyi mig gnyis su kaShiM /
rnam pa gnyis su dzriM /
zhes pa man gong dang 'dra /
de ltar zhag bdun sogs ji ltar rims par sgrubs nas /
nyin tha ma'i zor 'phen pa'i nyin drug cu ma bsngo ba yan sngar @# / /
ltar la /
rnal 'byor pa rtogs pa dang ldan na lha btegs mi bya bar 'phen tshul yod kyang de lta bu rang res 'chun par dka' bas lha btegs byas na legs pas /
de'i tshul ni /
rdo rje slob dpon gyis yar bzhengs te zhwa gyon /
rdor dril dang bcas pa'i rdo rje'i khu tshur gnyis kyi mdzub mo brkyangs pa'i rtse mo sbyar ba gtor ma'i phyogs su 'og tu phyogs par bzung ba gyen du 'phags pa'i tshul gyis spyi bor bzung la /
hUM badzra uttShTHi /
zhes brjod de gtor chen gdong gtor dang bcas pa'i ye shes pa 'khor dang bcas pa steng gi nam mkha' la bzhags par bsam /
de dang dus mnyam du mchod g.yog pas tsakli gzungs thag dang bcas pa bsdu /
de nas gtor chen gdongs gtor dang bcas pa kha gsos /
bskul bskyod me byed pa'i nyer spyod rnams kyang khag so /
rdul tshon rnams bsdus te lcags mkhar dang zor nang du blugs /
chang chu nang mchod kyis bran tshar ba dang /
nang mchod ltar byin gyis brlabs la /
bla ma yi dam zhes sogs kyis gong ltar 'bul /
phyi nang gi mchod pas mchod /
gzugs mchog ma dang /
'jam dpal ba bka' nyan mas bstod /
gsar du bshams pa'i dbyu gu nang mchod ltar byin gyis brlab ste sngar bzhin phul nas /
gtor rdzongs rgyas pa /
ho| 'jam dpal gshin rje'i gshed kyi bka' sdod /
ces pa nas /
thogs pa med par 'grub par mdzod cig /
ces pa'i bar bya / /
tshogs grol dgos na mtshams 'dir grol /
slar 'dus nas gtor ma rnams /
hrIH Sh+T+rIH sa bsangs /
swab+hA waX stong pa nyid du gyur /
stong pa'i ngang las ya hUM gis mtshan pa las drag po'i 'od zer phyogs bcur 'phros /
dgra bgegs gdug pa can thams cad tshar bcad /
phyogs bcu'i sangs rgyas byang sems thams cad kyi mthu stobs nus pa thams cad srin po drag tu khros pa lta bu'i rnam pa spyan drangs /
a hUM gis mtshan pa la thim /
de yongs su gyur pa las gnam lcags kyi thog me rab tu 'bar bar gyur cing /
gtor chung gzhan rnams kyang rdo rje'i thog me rab tu 'bar ba stong gsum thams cad skad cig gis brlag nus par gyur /
rang gi thugs ka'i hUM gi 'od zer gyis bla ma'i dam sangs rgya byang sems dbang po mkha' 'gro chos skyong srung ma thams cad dang /
'jig rten gyi lha ma srin dregs pa sde brgyad mthu rtsal can rnams kyi nus mthu thams cad gtong zor la thim pa gyur par bsams la /
hUM| rnal 'byor bdag gi gtor zor gnyan po 'di / /
rig 'dzin rtsa brgyud bla mas byin gyis rlobs / /
yi dam lha dang mkha' 'gros nus pa bskyed / /
bstan srung dam can rgya mtshos drag por sgrubs / /
khyad par gos byed las kyi gshin rje khyod / /
chos 'phrel stong gis dgra la ltas ngan thongs / /
'khor bcas zor chen rdzas kyi mthu bskyed la / /
dgra bgegs 'byung po'i srog la dbang mdzod cig /
bka' sdod dam can rgya mtsho mthun chung / /
sgrol byed pho nyams mkhan rtsal ma zhan / /
bdag gi gtor zor gnyan po'i mthu bskyed la / /
do nub dgra bo'i srog la dbang mdzod cing / /
sngang dgra gnod byed bgegs gsal 'phen pa'i zor / /
dam nyams sdig can thal bar rlob pa'i zor / /
dam can sde brgyad dmag dpung bskyed pa'i zor / /
mi mthun rkyen ngan bar chad bzlog pa'i zor / /
hUM| bla ma yi dam gshin rje'i gshad bo dang /
dpa' bo mkha' 'gro chos skyong srung ma'i tshogs / /
snang srid dregs pa sde brgyad 'khor bcas kyis / /
do nub drag po zor gyi las mdzod cig /
ces zor bskul dang /
hUM| dge sdig gshan 'byed dam nyams srog gi bdud / /
ces sogs nas / /
phyogs skyong 'khor tshogs rgya mtshos las mdzod cig /
gzhi bdag yam gtor bsngos la /
hUM| da ni zor bsgyur @# / /
dgra la bsgyur / /
da ni zor 'phen dgra la 'phen / /
da ni zor kha dgra la bsgyur / /
da ni zor kha bgegs la bsgyur / /
ces brjod de zor sna sgo phyogs su bsgyur /
zor lam dbye ba ni /
tshang ma yar bzhengs te /
hUM| rnal 'byor dbang phyug zor 'phen no / /
rnal 'byor dbang phyug zor 'phen pas / /
nyon cig lha srin sde brgyad tshogs / /
mtho ba rnams ni zhabs skums shig /
dma' ba rnams ni dbu chums shig /
thad ka rnams ni sku gzur zhig /
gal te ma gzur zor phog na / /
ko yong phrag dog ma mdzad cig /
nyes pa gtes su ma 'dzin cig /
zor sna sdang pa'i dgra la drongs / /
zor sna gnod pa'i bgegs la drongs / /
rnal 'byor dbang phyug zor 'phen no / /
rnal 'byor dbang phyug gtor zor 'di / /
rtse mo rdo rje'i mdung las rno / /
rtsa ba rdo rje'i brag las sra / /
drag shul gnam lcags thog las che / /
rnal 'byor dbang phyug zor 'phen no / /
rnal 'byor dbang phyug gtor zor 'di / /
steng gi lha la mi 'phen no / /
'og gi klu la mi 'phen no / /
bar gyi btsan la mi 'phen no / /
gzhi bdag rnams la mi 'phen no / /
rnal 'byor dbang phyug zor 'phen no / /
rnal 'byor dbang phyug gtor zor 'di / /
sdang bar byed pa'i dgra la 'phen / /
gnod par byed pa'i bgegs la 'phen / /
phung bar byed pa'i sri la 'phen / /
rnal 'byor dbang phyug zor 'phen no / /
rnal 'byor dbang phyug zor 'phen pas / /
sgo ba rnams kyis sgo phye zhig /
sgo ba rnams kyis sgo phye na / /
btsas su gzugs can dgra 'bul lo / /
'phrang ba rnams kyis 'phrang gsol cig /
'phrang ba rnams kyis 'phrang bsal na / /
btsas su gzugs med bgegs 'bul lo / /
b+h+yo b+h+yoH de ni dgra la b+h+yo / /
b+h+yo b+h+yoH de ni bgegs la b+h+yo| |chos chos de ni dmag la chos / /
dmag dpung bskyed la ru mtshon phyor / /
dengs gtor rang dmar gser skyems nang mchod ltar byin gyis brlabs la /
hUM| rtsa brgyud bla ma bya spyod rnal 'byor dang / /
sogs gyir lngar bzhin 'bul /
oM| mi mngon dbyings na bzhugs pa'i rgyal ba zhi khro'i tshogs / /
AH bzhengs shig bzhengs shig chos kyi dbyings nas bzhengs / /
hUM| bskul lo bskul lo 'gro ba'i don la bskul / /
hrIH mdzod cig mdzod cig bcol ba'i 'phrin las mdzod / /
ces bskul /
dengs rim bzhin gtor ra phyi ma gom bzhe dgu'i sar phyin la gser skyems dang zlog bskul skabs thob sbyar te gtor zor 'phen /
zhes gsungs pa ltar gsar skyebs nang mchod ltar phyin gyis brlabs nas /
hUM| rtsa brgyud bla ma bya spyod rnal 'byor dag / /
zhes sogs kyis 'bul /
bzlogs bskul sbron zhe sdang chen po zhes sogs dang /
bsdun /
'chi bdag ma bya bar zur rgyan las g+r+tsas shing /
de las rgyas pa nyid phyag len du snang bas /
hUM b+h+yoH zhe sdang chen pos khros pa'i dkyil 'khor nas / /
rdo rje 'jigs byed chen po sku bzhengs shig /
'jigs rung ro langs tshogs rnams dgral b+h+yoH /
mtshon cha'i thog ser rab 'bar srog la ya / /
dgra sde g.yul du 'joms pa'i dkyil 'khor nas / /
rdo rje ro langs khro mo sku bzhengs shig /
sa gsum 'byung po'i khrim kha dgra la b+h+yoH /
dal yams khrag mtsho 'dzings chen srog la ya / /
khams gsum lto ru za ba'i dkyil 'khor nas / /
chos kyi rgyal po gshin rje sku bzhengsX 'chi bdag bye ba dgu 'bum dgra laX zlog med rdo rje bde chen srog laX /
srid gsum skom du 'thung ba'i dkyilX mdung thogs srin mo mi zan sku X rab 'jigs ma mo'i dmag dpung dgraX dug nad glangs ltar 'khung pa srogsX mi ro rdza ltar pa snyil ba'i dkyil X mi zlog gshin rje'i g.yul @# / /
ngo sku X gdug pa sgrol ba'i bshan pa dgra X gzer nad ngu 'bod chen po srog X mi khrag dbyings su 'phyo ba'i dkyilX ma srid mkha' 'gro'i sprin chen skuX snang srid ma mo'i khrag zor dgra X rims nad sprin chen 'khol ba srog X sdig can du 'bod chen po'i dkyil 'khor nas / /
srid gsum yongs kyi bshan pa skuX sa gsum 'byung bo'i khram kha dag X las kyi gzhin rje'i thog zer srogX thebs don mun pa chen po'i dkyilX grong rdal gzhob tu sreg pa skuX glo bur 'chi bdag gri rgod dgra la b+h+yoH gsong pa'i mtshon cha ngar ma srog la ya / /
bstan la sdang ba rnams kyi snying la gzer / /
yid la brnag pa rnams kyi snying la gzer / /
gdug cing 'cho ba rnams kyi klad la gzer / /
sdig can dgra bo'i srog rtsa dmar la ya / /
zhes bskul zhing /
de'i bar rdor slob kyi mdun gyi srog khang du dgra bgegs yul mkhar dang bcas pa gsal btab ste kha sbyor dbye ba'i dmigs pa mdor bsdus byed /
de nas gong du bris pa'i nyi ma bzhi pa'i sngags dang /
las gshin byi snying po /
oM kA la rlung gnod byed dgra bgegs 'byung po dam sri pho mo'i srog la mA ra ya hUM phaT /
ces bzla bzhin gdong gtor phrag gong du 'phyar te sreg khang du bstab /
de rjes lcags mkhar yang 'phang la gtor ma gnam lcags 'bar ba'i thog dang dug mtshon sna tshogs pa'i rang bzhin gyis dgra bgegs log lha'i sde dpung gi rnam shes mar mi lta bu de nag thum gyis bsad /
lha tshogs rnams kyis sha zos| khrag 'thung /
rus pa mur /
pags pa gos su gyon te yul mkhar dang bcas pa ming tsam yang rjes shul med par brlag par bsam /
phyi 'gros kyis g.yab dar lan gsum g.yab /
dmigs med kyis rgyab 'debs /
rdor slob zhal nang du phyogs te 'khyud rgya dang bcas srung 'khor bsgom /
rdor slob kyis rting mnan te yar log /
sgrub khang gi sgo'i phyi nang gi mtshams su srung 'khor sgrom pa ni /
hUM| steng phang rdo rje'i gur khang la / /
'og kyang rdo rje'i sa gzhi ste / /
phyogs mtshams rdo rje'i r+wa bas bskor / /
rdo rje'i mtshams las pa 'da' zhig /
oM b+dz+ra rak+Sha rak+Sha hUM| a| steng yang padma'i gur khang la /
'og kyang padma'i sa gzhi ste /
phyogs mtshams padma'i r+wa bas bskor / /
padma'i mtshams las ma 'da' zhig /
oM padma rak+Sha rak+Sha a /
oM| steng yang 'khor lo'i gur khang la / /
'og kyang 'khor lo'i sa gzhi ste / /
phyogs mtshams 'khor lo'i r+wa bas bskor / /
'khor lo'i mtshams las ma 'da' zhig /
oM tsakra rak+Sha rak+Sha oM /
khaM /
steng yang ral gri'i gur khang la / /
'og kyang ral gri'i sa gzhi ste / /
phyogs mtshams ral gri'i r+wa bas bskor / /
ral gri'i mtshams las ma 'da' zhig /
oM khang+ga rak+Sha rak+Sha khaM / /
traM| steng yang mda' yi gur khang la / /
'og kyang mda' yis gzhi ste / /
phyogs mtshams mda' yi r+wa bas bskor / /
mda' yi mtshams las ma 'da' zhig /
oM sa ra dzA la rak+Sha rak+Sha traM| raM| steng yang me yi gur khang la / /
'og kyang me yis gzhi ste / /
phyogs mtshams me yi r+wa bas bskor / /
me yi mtshams las ma 'da' zhig /
oM dzwa la rak+Sha r+k+Sha raX /
de nas gtor r+wa nang mar mnga' gsol dang mthun grub ma bcas bton /
nang du gral la '+kod nas spyi bstab kyi gtor ma 'bul ba ni /
gshegs gtor dang mchod pa spyi lta dbyin gyis brlab /
sngags drug phyag drug dang bcas pa byas la /
rang gi thugs ka'i hUM nag po'i 'od zer lcags kyu'i rnams pa can gyis lho phyogs rim pa bdun gyi zhes pa nas /
spyang drangs /
spro na /
dzaH 'jam dpal gshin rje'i gshid kyi bka' sdod mchog /
ces pa nas /
gnas 'dir gshegs su gsol / /
de nas dam @# / /
gzhag /
phyi mchod nang mchod /
'jam dpal bka' nyan ma'i bstod pa bcas spyi ltar byas /
chos kyi rgyal po 'khor dang bcas pa rnams kyi lhags hUM las skyes pa'i zhes pa nas /
gsol bar gyur /
oM kA la rU pas pa ri wA ra i daM ba ling+ta X oM tsA muN+DI sa pa ri wA ra i daM X ya ba ti la sogs paX kha hi /
zhes lan gsum res dbul /
oM kA la rU pas pa ri wA ra ar+g+haM sogs kyi phyi nang gi mchod bas mchod /
chos rgyal yab yum 'khor bcas la / /
zhes pa nas /
mA ra ya phaT /
ces pa'i bar gyis gtor rdzongs dang /
gzhi bdag gtor ma bsngos /
de nas gshegs gtor dngos gzhi ni /
hUM| 'di nas lho yi phyogs rol na / /
dpag tshad brgyad khri'i pha rol na / /
thod pa lcags kyi grong khyer na / /
yi dwags kun gyi sde dpon po / /
ma mo kun gyi tshogs rje bo / /
gson gshin kun gyi zam kha pa / /
gson po bkos la 'debs pa po / /
shi ba kun gyi gshin bu rje / /
dge ba can gyi stangs 'dzin pa / /
sdig pa can gyi chad las mkhan / /
nyes legs chos bzhin spyod pa po / /
chos rgyal gshin rje'i rgyal po dang / /
yum mchog ma mo tsA muN+DI / /
pho brgyad mo brgyad gshin rje'i tshogs / /
bka' nyan 'khor tshogs rgya mtsho dang / /
yul lha gzhi bdag gnyan po 'khor dang bcas / /
'dir gshegs rgyan gyi gtor ma 'di bzhes shig /
sha khrag dmar gyi gtor ma 'di bzhes X 'dzam bu ti ba'i zhal zas X sman rag phud kyi mchod paX dza gad dpa' bo'i sman phud X gtsang ma phud kyi gser skyems X sngar bcol legs pa'i gtang rag gnyan por gtong / /
da 'chol legs pa'i gsol 'debs gnyan por bzhes / /
'khor rnams skyong zhing rkyen rnams bzlog pa dang / /
sdang ba'i dgra dang gnod pa'i bgegs la sogs / /
bdud dang bar du gcod pa rnam mang po / /
thams cad rdul phran bzhin du brlag pa dang / /
bstan pa rgyas pa'i las 'di khyod kyis bsgrubs / /
srid zhi'i dpal 'byor ma lus 'byung ba'i gzhi / /
thub pa'i bstan pa yun ring gnas pa dang / /
de 'dzin byed pa'i skyes bu dam pa rnams / /
dpal 'byor gyis brgyan yun ring zhabs brtan mdzod / /
ces brjod cing /
'dir gshegs rgyan gyi gtor ma 'di bzhes shig /
ces pa'i mtshams nas gshegs gtor lho phyogs su 'bul bar phyag len dang yig cha tshang mar gsungs shing /
glo bzang nyi ma'i 'don sgrigs su gtor ma byang shar du 'bul bar bshad pa lha mo'i shan shon ba 'dra /
de nas gtang rag gi mchod pa byin gyis brlab ste /
oM hrIHsh+TIHwi khri tA na na kA la rU pa sa pa ri wA ra ar+g+haM sogs kyis mchod /
oM hrIHSh+TiHwi kri tA na na hUM phaT oM aHhUM /
oM kA la rU ba sa pa ri wA ra oM AHhUM /
oM da sha di ka lo ka bA la sa pa ri wA ra oM AHhUM /
zhes nang mchod 'bul /
bston la /
gzugs mchog mchog tu zhes sogs dang /
'jam dpal bka' nyan sogs dang /
bcom ldan chos rje 'jam dbyangs zhes pa nas /
bdud cing mchis / /
bstod par 'os pa sogs bya /
smon lam rgyas bsdus gang yang rung ba spyi ltar dang /
yig brgyas lhag chad kha bskang ste /
gang yang bdag blo rmongs pa yis / /
nyes byas cung zad gang ba gyis pa / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
lhag pa dang ni chad pa dag / /
cho ga'i yan lag nyams pa dang / /
bdag gis brjed ngas ci mchis pa / /
de yang bzod par mdzad du gsol / /
bdag la dngos grub mchog stsol lags / /
@# / /
ting 'dzin kun gyi 'bras bu bstsal / /
sems can kun la ci 'dod bar / /
dngos grub bla na med pa stsol / /
dge ba 'di yis myur du bdag /
gshin rje'i gshed po 'grub gyur nas / /
'gro ba gcig kyang ma lus pa / /
de yis la 'god par shog |oM khyed kyis sems can don kun mdzad / /
rjes su mthun pa'i dngos grub bstsal / /
sangs rgyas yul du gshegs nas kyang / /
slar yang 'byon par mdzad du gsol / /
badzra muH sngar nam mkhar btegs pa'i ye shes pa sogs /
mdun bskyed kyi ye shes pa rang bzhin gyi gnas su gshegs /
dam tshig pa rang la thim par gyur /
rang gi thugs ka'i hUM las 'od zer 'phros /
dur khrod srung 'khor dang bcas pa gzhal yas khang la thim /
zhes sogs kyis bdag bskyed nyer bsdu bya zhing /
shis pa brjod la me tog gi char dbab bar bya'o / /
smras pa /
'jigS mdzad khros pa'i las mtha' drug cu pa / /
zur dgu'i lag len srid gsum rnam rgyal gyi / /
chog sgrigs lnga pa chen po'i man ngag bzhin / /
sngon med dga' ston 'di na nag 'gros spel / /
gzhung don 'byin 'jug dbye dka' brling zhing bsdus / /
dgongs don 'byed pa'i man ngag gzhan med pas / /
bdag gis dpyad pa zhib mos legs sbyar mod / /
nongs ba mchis nam mkhas kun bzod par mdzod / /
'di las thob pa'i rnam dkar ji snyed des / /
blo bzang bstan la sdang ba'i yid srub kun / /
ming gi lhag mar gyur dang lhan cig tu / /
bstan pa'i snying po phyogs bcur rgyas gyur cig /
ces rgyal dbang thams cad mkhyen gzigs lnga pa chen po'i gsung lcags mkhar zur dgu pa'i gtong chog srid gsum rnam rgyal gyi 'don cho ga srid gsum rnam par rgyal ba'i dga' ston zhes bya ba 'di yang /
bkras lhun rtse mgon khang dga' ldan srid gsum rnam rgyal gling ba dka' chen ye shes rgyal mtshan lags dang /
dge slong bstan 'dzin dbang rgyal /
dge slong blo bzang chos dpal bcas nas lha reg rten gsum bcas yang yang nan tan chen pos bskul ma mdzad bzhin /
pha bong kha'i sprul ming pas /
srid gsum rnam rgyal nyid gzhir bzungs /
der rgyas pa phyogs skyong dang 'brel ba dang /
bsdus pa las gshin kho nar brten pa gnyis tshon gyis phye ste brkyang bskum bgyid chog par gsungs pa las rgyas pa'i lugs su byas /
gzhung du gsal ba rnams gzhung gi dgongs pa sor bzhag thog /
gzhung du mi gsal yang gnas brtan 'jam dbyangs grags pa'i gsung zur rgyan dgongs pa gsal bar gsal ba rnams de nyid gzhir byas /
de gnyis kar mi gsal ba rnams lcang skya ngag dbang chos ldan gyi gsung lcags mkhar zur dgu pa'i gtor chog ngag 'don gyi dmigs rim dang /
de mo ngag dbang 'jam dpal bde legs rgya mtsho'i gsung srid gsum rnam rgyal gyi zur rgyan 'dud dpung sreg byed me'i spu gri dang /
grub dbang 'jigs med bsam gtan gyi phyag bzhes zur dgu pa'i 'don chog bdud dpung 'joms pa'i mtshon cha 'bar ba /
de'i zur 'debs sogs dang /
lcags mkhar zur bcu drug pa'i 'don chog dpal ldan rgyud grwa rnam gnyis kyi phyag bzhes las kha bskangs /
ngag dbang chos grags rgya mtshos mdzad ces pa'i par gsar nas kyang legs cha blangs te /
lnga pa chen po'i dgongs pa ji bzhin par nag 'gros nyid du gtsang bkras lhun bde chen skal bzang pho brang du /
rang lo re gsum pa /
rab rgyal lcags 'brug chu stod zla ba'i tshes bzang por rdzogs par sbyar ba /
phyis shar phyogs dwags po dga' ldan bshad sgrub rnam par rgyal ba'i gling du 'byin 'jug dag ther legs par bgyis pa'i yi ge pa ni 'dan chos 'khor dgon gyi grwa rigs blo bzang rdo rje bgyis pa 'gro don 'phel / / / /
stobs chen gshin rje'i rgyal po 'khor bcas kyis / /
a ti sha dang blo bzang grags pa yi / /
bstan la gnod pa'i dgra bgegs tshar chod la / /
bstan dang bstan 'dzin bu bzhin skyong @# / /
bar mdzod / /
!dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung i 'jug rdo rje 'chang dbang myur thob shog / / /
dge legs 'phel / /
