@# / /
bcom ldan 'das kun rig gi cho ga rgyud don gsal ba'i snying po bsdus pa yid bzhin gyi nor bu zhes bya ba bzhugs so / /
@## / /
na mo gu ru many+dzu g+ho ShA ya /
rab 'byams rgyal ba kun gyi ye shes lnga / /
so bdun 'khor lo mchog gi rnam rol du / /
skrun mdzad bla ma rnam par snang mdzad kyi| |zhabs sen bsten pa'i padmor phyag byas te / /
ngan song tsha gdung ma lus kun / /
skad cig nyid la bsil byed pa / /
thams cad rig pa'i cho ga ni / /
mdor bsdus chu 'dzin 'phreng ba spro| |'dir bcom ldan 'das ngan song thams cad yongs su sbyong ba kun rig gi cho ga rgyud don gsal ba snying po mdor bsdus pa'i tshul gyi ngag 'don du bya ba'i rim pa ni /
badzra rat+na /
sa ma ya stwaM /
rang nyid rdo rje sems dpa' dkar po zhal gcig phyag gnyis /
g.yas dang po'i rdo rje thugs dkar 'dzin cing /
g.yon dril bu dkur brten pa /
sems @# / /
dpa'i skyil mo krung gis bzhugs par gyur /
rdor dril byin rlabs ni /
Tak+ki hUM dzaH Tak+ki dzaH hoH zhes lan gsum brjod /
rdo rje hUM dang rdo rje las skyes pa'i rdo rje sems dpa' dkar po /
de zhu ba las byung ba'i rdo rje /
thog mtha' med pa'i sems dpa' ni / /
rdo rje sems dpa' dga' ba che / /
kun tu bzang po kun bdag nyid / /
rdo rje bsnyems ma'i bdag po'i bdag /
bcom ldan 'das dpal mchog dang po'i skyes bu'o / /
dril bu a dang dril bu las skyes pa'i rdo rje bsnyems ma dkar mo /
de zhu ba las byung ba'i dril bu /
srid pa ngo bo nyid kyis dag /
ngo bo nyid kyis srid bral byas / /
rang bzhin dag pa'i sems dpa' mchog /
srid pa'i mchog ni mdzad pa yin / /
d+har+m+maH a /
srid pa'i bde bshin tu myur / /
sdug bsngal chen po dag bya'i phyir / /
shin tu bde ba dam pa'i thabs / /
dam tshig 'di ni shin tu bskyed / /
'dod pa'i longs spyod thams cad ni / /
ci 'dod par ni bsten bzhin du / /
rang gi lha yi sbyor ba yis / /
bdag dang gzhan la mchod par bya| |de ci'i phyir zhe na /
'di ltar /
de bzhin gshegs pa kun gyis kyang / /
'da' ba ru ni mi mdzad pas / /
phyag rgya'i dam tshig ces su bsgrags / /
yid kyi gzugs ni brtan phyir ro / /
de nas sngon 'gro gtor ma ni /
mchod pa bdag bskyed kyi mchod pa ltar byin gyis brlabs la /
oM badzra yak+Sha hUM /
hUM badzra a na la ha na da ha pa tsa ma tha b+hany+dza ra Na hUM phaT /
oM swa b+hAM wa shud+hAH sarba d+harmAH sa b+hA wa shud+honyahaM /
stong pa nyid du gyur /
stong pa'i ngang las oM las rin po che'i snod yangs shing rgya che ba'i nang du oM 'od du zhu ba las byung ba'i lha rdzas las grub pa'i gtor ma dwangs shing thogs pa med pa zag pa med pa'i bde ba khyad par can bskyed par gyur /
oM a kA ro mu khaM sarba d+harmAH NAM a dyA nud paN+natwA ta oM AH hUM phaT swAhA /
zhes pa gsum gyis byin gyis brlabs /
mgon po kun gshegs gdan la bzhugs / /
da lta snyigs ma lnga yi dus / /
gshegs shing bzhugs pa'i gnas ngan yang /
shAkya'i bstan pa bsrung ba dang / /
bdag cag rnams la phan gdags phyir / /
gnas 'di nyid du gshegs su gsol / /
e hya hi da sha di ka lo ka pA la sa pa ri wA ra sa ma ye swAhA /
zhes spyan drangs /
oM da sha di ka lo ka pA la sa pa ri wA ra pra wa ra sa da kA raM a g+haM pra hI ts+tsha swAhA /
de bzhin du sbyar te /
pA dyaM pra tI ts+tsha s+w+'+hA /
puSh+paM swAhA /
d+hu paM swAhA /
dI baM swAhA /
gan+d+haM swAhA /
nai wi tyaM swAhA /
shap+ta @# / /
swAhA /
zhes pas mchod nas /
oM da sha di ka lo ka pA la sa pa ri wA ra na maH sarba ta thA ga tA b+h+yo bi shwa mu khe b+h+yaH sarba tad khaM uta ga te s+pha ra Na hi maM /
ga ga na khaM gr-i h+Ne daM ba liM ta swAhA /
zhes pa gsum gyis gtor ma 'bul /
shar phyogs rdo rje can gyi lha tshogs bcas / /
gtor ma phul ba 'di dag bzhes su gsol / /
me dang gshin rje bden bral srin po'i bdag /
chu bdag rlung bdag nor gyi bdag po ste / /
dbang ldan lha ste 'byung po'i bdag po dang / /
steng gi nyi zla tshangs pa chen po dang / /
lha rnams kun dang sa yi klu rnams dang / /
ri yi lha dang gnod sbyin tshogs bcas la / /
so so so sor gtor ma phul ba rnams / /
rab tu dgyes pa yis ni bzhes nas kyang / /
rang rang phyogs su legs par bzhugs nas su / /
rang gi bu smad mdza' bshes gnyen 'dun dang / /
nang mi dmag dang dpung bcas thabs gcig tu / /
me tog dri dang bdug pa gtor mar bcas / /
'di rnams btung zhing legs par gsol nas kyang / /
bdag gi las 'di'i 'bras bu mchis par mdzod /
phyogs skyong 'khor dang bcas pa rnams kyis bdag gi dge ba'i bya ba rnams mthar phyin pa dang /
de'i bar chad zhi ba'i 'phrin las mdzod cig /
de nas bdag bskyed kyi mchod pa bsangs gzi byin bskyed sbyangs /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
snang gsal /
dri chab /
zhal zas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AH hUM /
oM pA tyaM AH hUM /
oM badzra puSh+pe AH hUM /
nas /
oM badzra shap+ta AH hUM /
thugs rjes khyab pa'i thugs dang ldan gyur cing / /
blo gros sdig bral gti mug tshogs kun bcom / /
ma lus rigs kyi padma'i nang zhugs pa| |bde bar gshegs pa rnams la skyabs su mchi / /
blo mchog rnams kyi kun dga' ra ba ste / /
dman pa'i 'jigs pa rnams kyi rgyal byed tshal / /
srid pa'i 'byor pa zil gyis gnon pa'i mchog /
gsung mchog chos la bdag ni skyabs su mchi / /
'dod chags la sogs sprul gyi dug bcom zhing / /
blo gros rnam rgyal thugs rje che ldan pa / /
brtul zhugs dbang po'i tshogs la skyabs mchi zhing / /
srid dang bral ba rnams la'ang bdag phyag 'tshal / /
rgyu yi rjes la bdag po'i yul bdag nyid / /
'bras bu'i stobs kyis dgra las rgyal gyur pa / /
snying rje'i rtsa ba zug cing yang dag rtogs / /
mnyam med byang chub sems ni bskyed par bgyi /
zhes lan gsum gyis skyabs 'gro sems bskyed bya /
oM swa b+hA wa shud+d+hAH sar+b+ba d+harmAH swa b+hA wa shud d+honyahaM /
chos thams cad rang bzhin gyis rnam par dag par gyur /
stong pa'i ngang las sna tshogs padma dang zla ba'i gdan gyi steng @# / /
du hUM las rang nyid phyag na rdo rje dkar po g.yas rdo rje thugs kar 'dzin cing /
g.yon dril bu dkur brten pa /
sems dpa'i skyil mo krung gis bzhugs pa /
de'i lkog mar hrIH las padma dmar po 'dab ma brgyad pa lce'i thad ka'i 'dab ma gcig lcer gyur pa'i steng du /
a las zla ba'i dbus su hUM las rdo rje dkar po rtse lnga pa /
de lce la thim pas lce rdo rje'i rang bzhin du gyur /
oM badzra dzi hwA /
zhes lce byin gyis brlabs lag pa gnyis su a a las zla ba'i dkyil 'khor re re /
de'i steng du hUM hUM las rdo rje dkar po rtse lnga pa re re /
de zhu lag pa la thim pas rdo rje'i lag pa /
sor mo rnams kyang rdo rje rtse gcig par gyur /
rang gi thugs kar nyi ma'i steng du hUM /
de yongs su gyur pa las rang nyid khro bo 'jig rten gsum las rnam par rgyal ba sku mdog sngon po zhal gcig phyag gnyis hUM mdzad kyi phyag rgyas rdo rje dang dril bu 'dzin pa /
g.yas bskums shing g.yon brkyangs pa'i stabs kyis bzhugs pa /
de'i thugs kar nyi ma'i steng du hUM /
oM sar+b+ba bid oM /
oM sar+b+ba bid AH oM sar+b+ba bid hUM /
gnas gsum byin gyis brlabs /
rdo rje bsdams pa las mthe bong dang mthe'u chung so sor brkyang ste mdzub mo dang srin lag padma 'dra bar bkug nas spyi bor bzhag /
oM bud+d+ha a b+hi Shi ny+tsa oM /
de nyid las gung mo gnyis rdo rje 'dra bar bsnyams la mthe bong dang mthe'u brkyangs pa dpral bar bzhag / /
oM badzra a b+hi Shi ny+tsa hUM /
de nyid las mdzub mo dang srin lag rin po che 'dra bar byas te rna ltag g.yas su bzhag /
oM rat+na a b+hi Shi ny+tsa trAM /
mthe'u chung dang mthe bong so sor bsnyams la lhag ma rnams brkyang ste padma 'dra bar byas nas ltag par bzhag /
oM padma a b+hi Shi ny+tsa hrIH lag pa g.yon pas de bzhin du sgyur zhing bya ba rna lhag g.yon par bzhag /
oM kar+m+maH a b+hi Shi ny+tsa aH oM TuM gis khu tshur gnyis mdud pa 'ching ba'i tshul gyis /
snying mgrin ltag pa snying ga dang / /
nu bar snying ga mgrin rgyab dpral /
ces pa'i gnas dgur mdud pa'i tshul gyis go bskon te /
thal mo'i rtse mo ma bral bar brdabs la /
oM badzra tu Sh+ya ho /
dar dkar po zheng du khru gang ba dkyus su khru nyi shu pas gnas rnams su mdud nas rna ba'i steng du sor bzhi tsam phyung lhag ma phye ste brkyangs pa lus dang mnyam par gyur /
khro bo spyan drang ba ni /
rdo rje bsdu ba'i sngags dang phyag rgyas /
oM badzra mahA kro d+ha rA dzA sa pa ri wA ra badzra sa ma dzaH /
hUM| ye shes bskal pa me ltar 'bar ba'i 'od / /
ma rig 'dod pa'i mun khams thams cad sreg /
zhe sdang gshin rje'i 'jigs pa thams cad 'joms / /
dpa' bo chen po dpa' mtshan stag lpags can / /
log 'dren srin po'i mtha' gnon dgra 'dul ba / /
rig pa'i rgyal po khro bo bzhugs so 'tshal / /
log 'dren 'dul ba'i slad du spyan 'dren na / /
'gro ba'i don du mchod kyis gshegs su gsol / /
oM badzra mahA kro d+ha rA dzA sa pa ri wA ra e hya @# / /
hi| zhes spyan drangs /
pra wa ra sad ka raM ar+g+haM pra tI ts+tsha swAhA /
ka ma la ye stwaM /
zhes gdan phul /
oM badzra mahA kro d+ha rA dzA sa pa ri wA ra pra wa ra sad ka raM ar+g+haM nas chu gnyis rol mo'i bar gyis mchod /
bstod pa rgyas par byed na /
hUM| chos nyid stong pa gnyis med ngang nyid las / /
'jig rten spyod pa'i tshul yang mi spong zhing / /
thabs la mkhas pas 'jigs byed skur ston pa / /
khro chen 'bar ba'i tshogs la phyag 'tshal lo / /
ye shes zhi ba'i ngang las ma g.yos kyang / /
sku yi cha lugs za byed rngam stabs can / /
gsung gi nga ro 'brug stong 'dir ba'i sgras / /
ma lus dbang du sdud la phyag 'tshal lo / /
lhag pa'i ye shes rol pa ston mdzad cing / /
bsdigs pa'i mtshon cha sna tshogs phyag na bsnams / /
nyon mongs dug chen rtsad nas 'joms mdzad pa / /
sprul gdug rgyan gyis brgyan la phyag 'tshal lo / /
bskal pa'i me ltar 'bar ba'i klong dkyil na / /
dpa' bo'i stangs stabs brkyangs bskums tshul du bzhugs / /
nyi zla 'bar ba'i spyan gyi sdang mig gis / /
bgegs dpung sred par mdzad la phyag 'tshal lo / /
gtum chen dus mtha'i me ltar gzi brjid 'bar / /
glog stong 'gyu 'dra'i khro gnyer mche ba gtsigs / /
rngam pa'i nga ro 'brug sgra stong bzhin sgrog /
khro rgyal bgegs tshogs 'dul la phyag 'tshal bstod / /
bstod pa mdor bsdu na /
hUM| 'jigs pa'i hUM sgra nges sgrogs shing / /
bgegs rnams ma lus 'joms mdzad pa / /
dngos grub thams cad stsol ba'i lha / /
bgegs kyi dgra la phyag 'tshal bstod / /
hUM| dkyil 'khor chen po'i sa gzhi la gnas pa'i / /
lha la sogs pa'i bgegs tshogs kun nyon cig /
nga ni gnas 'dir dkyil 'khor chen po bsgom / /
khyed rnams 'di nas gzhan du 'gro bar gyis / /
gal te nga yi bka' las 'da' byed na / /
ye shes can gyi rdo rje 'bar ba yis / /
mgo bo tshal pa brgyar ni 'gas 'gyur zhing / /
bgegs rnams brlag par 'gyur ba gdon mi za /
lhag par bsdu na khro bo'i bskor rnams bzhag pas cho ga chad par mi 'gyur ro / /
de nas gnas bsrung ba ni /
g.yon rdo rje khu tshur snying gar bzhag g.yas rdo rje gsor zhing /
oM badzra dzwA la a na lA r+k+ka hUM /
bgegs la bsnun par gyur /
rdo rje me'i phyag rgya bcas la /
oM badzra a na la ha na da ha pa tsa ma tha b+hany+dza ra Na hUM phaT /
bgegs rnams bsregs par gyur /
rdo rje spyan gyi phyag rgya bcas /
oM badzra nai tri ban d+ha sarba big+hAN /
bsnun cing bsregs kyang ma shi ste mi 'bros pa'i bgegs rnams bcings par gyur /
rdo rje bsngams pa brkyang ste kha bub pa sa la bzhag /
oM badzra dri D+ho me b+ha bar k+Sha sar+b+baM swAhA /
'og rdo rje'i sa gzhir gyur /
rdo rje 'jigs byed spyan gyi phyag rgya bcas /
oM hu lu hu lu hUM phaT /
steng rdo rje'i gur du gyur /
rdo rje gnod sbyin gyi phyag rgya bcas /
oM badzra yak+Sha hUM /
gur gyi 'og tu rdo rje'i bla rer gyur /
rdo rje gtsug tor gyi phyag rgya bcas /
oM druM ban+d+ha haM shar rdo rje'i ra@# / /
bar gyur /
rdo rje zhags pa'i phyag rgya bcas /
oM hUM badzra pA sha hrIH shar gyi ra ba'i nang du 'ang rdo rje'i ra bar gyur /
rdo rje ba dan gyi phyag rgya bcas /
oM badzra pa tA ke pa taM gi ni raT+Ta /
nub rdo rje'i ra bar gyur| rdo rje dus kyi phyag rgya bcas /
hrIH badzra kA li ru Ta ma Ta /
byang rdo rje'i ra bar gyur /
rdo rje rtse mo'i phyag rgya bcas /
oM badzra shi kha ra ru Ta ma Ta /
lho rdo rje'i ra bar gyur /
rdo rje las kyi phyag rgya bcas /
hUM badzra kar+m+maH /
phyogs mtshams rdo rje'i ra bar gyur /
hUM mdzad kyi phyag rgya bcas /
hUM| nang rdo rje'i ra bar gyur /
rdo rje bsdams pa dang /
oM badzra ban+d+ha baM /
slar yang ra ba'i steng du rdo rje'i gur du gyur /
rdo rje khu tshur gnyis kyi mdzub mo dang mthe'u chung mdud pa bkan nas snying gar bzhag pa /
g.yas skor du bskor ba rdo rje 'khor lo'i phyag rgya bcas /
oM sar+b+ba bid maN+Dal badzra tsa kra hUM /
mdun du bcom ldan 'das kun rig gi rten dang brten par bcas pa'i dkyil 'khor grub par gyur /
phyag rgya de nyid snying gar bzhag la lta bzhin du sngags de nyid brgya rtsa brgyad bzlas pas dkyil 'khor mngon sum ltar dmigs la /
oM sar+b+ba ta thA ga ta pA da ban+d+ha nAM ka ro mi /
zhes phyag bya /
oM sar+b+ba ta thA ga ta pra wa ra sa da ka raM ar+g+haM pra tI ts+tsha swAhA /
de bzhin du pA tyaM dang /
oM sar+b+ba ta thA ga ta puSh+pe pU dza me g+ha sa mu tra s+pha ra Na sa ma ye hUM /
de bzhin du shap+ta'i bar gyis mchod /
sdig bshags sogs yan lag lhag ma ni /
dbang med bdag gis mi dge bgyis pa dang / /
rjes su yi rang yang na bgyid stsal gang / /
de dag thams cad byang chub mchog gi ni / /
spyan sngar da lta ma lus so sor bshags / /
bde gshegs sras kyi tshogs gnyis zab pa dang / /
rgya chen 'gro ba ma lus pa yi don / /
sgrub par byed dang de las gzhan la yang / /
rtag tu bdag ni rjes su yi rang ngo / /
phyogs bcu'i sangs rgyas bcom ldan 'das chos kyi 'khor lo bskor bar mi mdzad pa thams cad la chos kyi 'khor lo bskor bar bya ba'i phyir bskul bar bgyi'o / /
phyogs bcu'i sangs rgyas bcom ldan 'das yongs su mya ngan las 'da' bar bzhed pa gang yin pa de dag thams cad la mya ngan las mi 'da' bar gsol bar 'tshal lo / /
bdag gi dge ba'i las rnams 'di dag gis / /
'jig rten 'dir ni myur du sangs rgyas shog /
'gro la phan phyir chos rnams ston bgyid cing / /
sems can sdug bsngal mang pos gzir las sgrol / /
spron rigs lnga'i sdom gzung bya /
ma byas kyang cho ga chad par mi 'gyur /
sems can thams cad bde ba dang bde ba'i rgyu dang ldan par gyur cig /
ces sogs tshad med bzhi bsgom /
tshogs zhing rang gnas su mi dmigs par gyur /
de nas lag pa gnyis bkan la sor mo rnams phan tshun rtse sprad mdun du bzhag la /
lag mthil gnyis su a a las zla ba'i dkyil 'khor re re /
g.yas pa'i dbus su hUM sngon po /
g.yon pa'i dbus su AH dkar po /
de @# / /
dag gi mtha' skor du /
a A /
i I /
u U /
r-i r-I /
l-i l-I /
e ai /
o au /
aM aH zhes A li lan gnyis brjod /
dbyangs yig bcu drug 'od zer 'bar ba dang bcas pas gang bar gyur /
sor mo rnams me long ltar dwangs pa'i mthe bong gnyis la oM dkar po /
mdzub mo gnyis la hUM sngon po /
gung mo gnyis la trAM ser po /
srin lag gnyis la hrIH dmar po /
mthe'u chung gnyis la aH ljang gu las /
g.yas pa rnams la rim pa bzhin rnam snang dkar po /
mi bskyod pa sngon po /
rin 'byung ser po /
'od dpag med dmar po /
don grub ljang gu /
g.yon pa rnams la rim pa bzhin /
rdo rje dbyings kyi dbang phyug ma dkar mo /
rdo rje thugs ma sngon mo /
rdo rje dbang bskur ma ser mo /
rdo rje mtshon cha ma dmar mo /
rdo rje kun ma ljang gu rnams phan tshun lha dang lha mo'i khyad par ma gtogs pa phyag mtshan rgyan la sogs pa rigs lnga dang 'dra bar gyur /
thal mo gnyis phan tshun ma reg tsam du byas la /
oM AH na+yo n+ya a nu ga tAH sar+b+ba d+harmAH zhes lha phan tshun zhal phyogs par bsam /
rdo rje thal mo byas la /
pa raH p+pa ra a nu pra biSh+TaH sar+b+ba d+harmAH badzra any+dza li /
zhes lha phan tshun mar me gcig las gnyis chad kyi tshul du 'phros te 'dres par bsam /
rdo rje bsdams pa bcings la /
a tyan+ta a nu pra biSh+TaH sar+b+ba d+harmAH badzra ban+d+ha /
zhes pas phan tshun ro gcig tu gyur /
badzra ban+d+ha traTa /
ces brjod cing snying gar rdo rje bsdams pa sgra dang bcas pa lan gsum dral bas /
khams gsum gyi nyon mongs pa'i bag chags kyi 'ching ba gzhig dka' ba rang bzhin gyis 'od gsal bar gyur /
rdo rje 'bebs pa'i dam rgya bcings la der sgom zhing /
badzra A be sha zhes brjod aH aH zhes brjod cing /
de bzhin gshegs pa thams cad kyi thugs ka nas dang po'i rdo rje kha dog dmar po 'od dmar po 'bar ba rang gi snying gar zhugs nas bdag nyid kyi lus kun tu gang bar gyur /
tiShTHa badzra dri D+ho me b+ha wa /
shA shwa to me b+ha wa hrI da ya me a d+hi ti ShTHa sar+b+ba sid d+hi m+me pra ya ts+tsha hUM /
ha ha ha ha ho /
zhes dbab pa brtan par bsam /
rdo rje khu tshur gyi dam rgya bcings la /
badzra muSh+Ti /
zhes brjod /
oM badzra muSh+Ti baM /
zhes phyag rgya de nyid bkrol bar bya'o / /
phyag rgya bcings pa spyi'i cho ga'o / /
oM shU na+ya tA dz+nya na badzra swa b+hA wa Adma konyahaM /
oM swa b+hA wa shud+d+hAH sar+b+ba d+harmAH swa b+hA wa shud d+honyahaM /
chos thams cad rang bzhin gyis rnam par dag par gyur /
stong pa'i ngang las hUM gnyis kyi bar du chung ba'i yaM raM baM laM suM las rlung me chu sa ri rab rin po che sna bzhi'i rang bzhin can gru bzhi pa'i steng du /
paM las sna tshogs padma la gnas pa'i hUM las sna tshogs rdo rje'i lte bar b+h+ruM yongs su gyur pa las /
rta babs dang ldan pa rin po che sna tshogs las grub pa'i phyi'i gzhal yas khang dang /
de'i phyed kyi tshad du nang gi gzhal yas khang /
gnyis @# / /
ka'ang gru bzhi sgo bzhi pa /
phyi nas rim pa bzhin sngo ser dmar ljang dkar ba'i rtsig pa rim pa lnga dang ldan pa la sogs pa mtshan nyid thams cad yongs su rdzogs pa'i phyi rol tu khor yug rdo rje ra ba me ri dang bcas pa /
gzhal yas khang gi nang gi steng dang 'og gi sa gzhi thams cad shar sngo /
lho ser /
nub dmar /
byang ljang /
dbus dkar ba /
gzhal yas khang nang ma'i dbus su 'khor lo sngon po rtsibs bcu drug pa lte ba mu khyud dang bcas pa /
de'i dbus su AH siM AH las seng ges bteg pa'i rin po che'i khri /
phyogs bzhir rang rigs kyi sa bon gnyis kyi dbus su tshud pa'i ming yig dang po thig les brgyan pa las byung ba'i shar du glang chen /
lhor rta mchog /
nub tu rma bya /
byang du mkha' lding rnams kyis bteg pa'i rin po che'i khri /
lha'i gnas thams cad du hrIH las padma dang /
a las zla ba'i dkyil 'khor /
dbus kyi zla ba'i steng du oM las 'khor lo oM gyis mtshan pa las /
dpag tu med pa'i 'od zer 'phros gzhal du med pa'i sems can gyi don mdzad pa bcu gnyis kyi tshul du byas /
slar 'dus chos kyi yi ge la thim /
yongs su gyur pa las rang nyid bcom ldan 'das kun rig sku mdog dkar po zhal bzhi dkar po /
phyag gnyis ting nge 'dzin gyi phyag rgyas 'khor lo rtsibs brgyad pa bsnams shing rin po che'i rgyan thams cad kyis brgyan pa /
dar wa'i stod g.yogs dang smad g.yogs can /
zhi ba'i gzigs stangs mdzad cing rdo rje'i skyil mo krung gis bzhugs pa nyi ma'i 'od kyi rgyab yol mnga' ba /
tshangs pa chen po padma'i gdan la bzhugs te /
ngan song gi rgyud thams cad yongs su sbyong ba zhes bya ba'i ting nge 'dzin la snyoms par zhugs nas /
ngan song gi rgyud las rnam par grol ba zhes bya ba'i byang chub sems dpa' sems dpa' chen po'i ting nge 'dzin gyi 'od zer 'phro ba dang /
sdud pa mang po'i phreng ba nyid kyi dpral ba'i mdzod spu nas phyung nas /
des stong gsum gyi stong chen po'i 'jig rten gyi khams 'di thams cad kun tu snang bar byas so / /
kun tu snang bar byas pas sems can thams cad nyon mongs pa'i 'ching ba las rnam par grol te /
bde ba so sor thob nas rang gi gnas thams cad kun tu snang bar byas te /
mchod pa'i sprin sna tshogs kyis mngon par mchod nas lan brgya phrag stong du bskor ba byas te mgo bos lan brgya phrag stong du phyag 'tshal nas bcom ldan 'das kyi spyan sngar nor bu dri ma med pa'i steng du 'khod de 'di skad ces gsol to / /
e ma 'o sangs rgyas kyi sangs rgyas / /
e ma 'o sangs rgyas mdzad pa legs / /
gang phyir ngan song bdag cag sbyangs / /
byang chub spyod pa nyid la bzhag /
ces ched du brjod pa ched du brjod nas mi snang bar gyur to / /
dang po'i sbyor ba'i ting nge 'dzin to / /
rang gi thugs kar zla ba'i dkyil 'khor gyi dbus @# / /
su| hUM trAM hrIH aH hUM trAM hrIH aH hUM dzaH hoH d+hu trI r+ya b+h+ri hA hrIH d+hIH kruM b+ha kaM raM k+ShaM Sh+TaM hUM hrAM hrIH aH hUM trAM hrIH aH dzaH hUM baM hoH /
rnams las rdo rje rin po che padma sna tshogs rdo rje spyan gyis spras pa'i 'khor lo rdo rje padma ut+pa la rdo rje lcags kyu mda' gzhu rdo rje rin po che nyi ma rgyal mtshan so'i phreng ba padma ral gri 'khor lo lce sna tshogs rdo rje go cha mche ba rdo rje rdo rje rin po che /
pi wang rdo rje rtse gsum pa /
spos dang me tog gi snod /
mar me'i sdong bu dri'i dung phor /
lcags kyu zhags pa lcags sgrog dril bu rnams hUM la sogs pas mtshan pa las /
dpag tu med pa'i 'od zer 'phros gzhal du med pa'i sems can gyi don mdzad pa bcu gnyis kyi tshul du byas /
slar 'dus chos kyi yi ge la thim /
yongs su gyur pa las rtsa ba'i lha sum cu rtsa drug tu gyur pa ni /
ngan song spyod pa'i rgyal po sku mdog dkar po /
phyag gnyis ting nge 'dzin gyi phyag rgyas rdo rje bsnams pa /
oM sar+b+ba bid hUM /
thugs ka nas phyung /
shar gyi khri'i steng du 'khod /
rgyal mchog rin chen sngon po g.yas mchog sbyin g.yon ting nge 'dzin gyi phyag rgyas rin po che bsnams pa /
oM sar+b+ba bid phaT /
thugs ka nas phyung /
lto'i khri'i steng du 'khod /
shAkya rigs dbang dmar ser phyag gnyis ting nge 'dzin gyi phyag rgyas padma bsnams pa /
oM sar+b+ba bid aH thugs ka nas phyung /
nub kyi khri'i steng du 'khod /
me tog cher rgyas ljang gu g.yas skyabs sbyin gyi phyag rgyas sna tshogs rdo rje bsnams shing /
g.yon ting nge 'dzin gyi phyag rgya mdzad pa /
oM sar+b+ba bid traT /
thugs ka nas phyung /
byang gi khri'i steng du 'khod /
de bzhin gshegs pa bzhi ga yang rin po che'i rgyan sna tshogs kyis brgyan pa /
dar lwa'i stod g.yogs dang smad g.yogs can /
zhi ba'i gzigs stangs mdzad cing rdo rje skyil krung gis bzhugs pa nyi ma'i 'od kyi rgyab yol mnga' ba /
spyan ma dkar mo phyag g.yas thugs kar spyan 'dzin cing /
g.yon pa gdan la brten pa /
oM bud d+ha lo tsa ne hUM /
thugs ka nas phyung /
shar lho'i gdan gyi steng du 'khod /
mA ma kI sngon mo g.yas rdo rje thugs kar 'dzin cing /
g.yon pa gdan la brten pa /
oM badzra mA ma kI trIM /
thugs ka nas phyung /
lho nub kyi gdan gyi steng du 'khod /
gos dkar mo dmar mo g.yas padma 'dzin cing /
g.yon pa gdan la brten pa /
oM badzra pAN+Da re de hi de hi sad+d+hi bo d+hI lo kot+ta ra pA swAhA /
thugs ka nas phyung /
nub byang gi gdan gyi steng du 'khod /
sgrol ma ljang gu g.yas ut+pal 'dzin cing /
g.yon pa gdan la brten pa /
oM badzra tA re tu t+ta re tA re hUM hUM hUM swa swa swa swA hA /
thugs ka nas phyung /
byang shar gyi gdan gyi steng du 'khod /
rdo rje sems dpa' dkar po phyag g.yas dang po'i rdo rje thugs kar 'dzin cing /
g.yon dril bu dkur brten pa /
oM badzra satwa hUM /
thugs ka nas phyung /
shar gyi rtsibs dang po'i gdan la 'khod /
rdo rje rgyal po gser mdog phyag gnyis rdo rje lcags kyu 'dzin @# / /
pa| oM badzra rA dzA dzaH thugs ka nas phyung rtsibs gnyis pa'i gdan la 'khod /
rdo rje chags pa dmar po mda' gzhu 'dzin pa /
oM badzra rA ga hoH thugs ka nas phyung rtsibs gsum pa'i gdan la 'khod /
rdo rje legs pa ljang gu rdo rje rtse lnga pa gnyis bsnams nas legs so sbyin pa /
oM badzra sA d+hu d+hu /
thugs ka nas phyung rtsibs bzhi pa'i gdan la 'khod /
rdo rje rin chen ser po phyag g.yas rdo rje rin po che rang gi dbang bskur ba'i gnas su 'jog cing /
g.yon dril bu dkur brten pa /
oM badzra rat+na trAM /
thugs ka nas phyung lho'i rtsibs dang po'i gdan la 'khod /
rdo rje gzi brjid nyi ma'i mdog can phyag g.yas kyis nyi ma'i dkyil 'khor thugs kar 'dzin cing /
g.yon pa gdan la brten pa /
oM badzra te dza r+ya /
thugs ka nas phyung rtsibs gnyis pa'i gdan la 'khod /
rdo rje rgyal mtshan sngon po phyag g.yas rgyal mtshan 'dzin cing /
g.yon pa gdan la brten pa /
oM badzra ke tu b+h+ri /
thugs ka nas phyung rtsibs gsum pa'i gdan la 'khod /
rdo rje bzhad pa dkar po phyag g.yas kyis so'i phreng ba gnyis kha 'gram g.yas su 'dzin cing /
g.yon pa gdan la brten pa /
oM badzra hA sa hA /
thugs ka nas phyung rtsibs bzhi pa'i gdan la 'khod /
rdo rje chos dkar dmar phyag g.yon padma dkur brten cing /
g.yas snying gar padma kha 'byed pa /
oM badzra d+har+m+maH hrIH thugs ka nas phyung nub kyi rtsibs dang po'i gdan la 'khod /
rdo rje snon po sngon po phyag g.yon thugs kar sher phyin gyi po ti bsnams shing /
g.yas ral gri 'debs pa'i tshul gyis 'dzin pa /
oM badzra tik+Sh+Na d+hIH thugs ka nas phyung rtsibs gnyis pa'i gdan la 'khod rdo rje rgyu gser gyi mdog can phyag g.yas pa'i gung mos 'khor lo bskor ba'i tshul gyis 'dzin cing /
g.yon pa gdan la brten pa /
oM badzra he tu kruM /
thugs ka nas phyung rtsibs gsum pa'i gdan la 'khod /
rdo rje smra ba zangs kyi mdog can phyag g.yas rdo rje'i lce bsnams nas smra bar mdzad cing /
g.yon pa gdan la brten pa /
oM badzra b+ha Sha b+ha /
thugs ka nas phyung rtsibs bzhi pa'i gdan la 'khod /
rdo rje las sna tshogs mdog phyag g.yas sna tshogs rdo rje thugs kar gtod pa'i tshul gyis 'dzin cing /
g.yon des yu ba byas pa'i dril bu dkur brten pa /
oM badzra karmAH kaM /
thugs ka nas phyung byang gi rtsibs dang po'i gdan la 'khod /
rdo rje srung ba gser gyi mdog can phyag gnyis kyis rdo rje'i go cha bskon pa'i tshul gyis 'dzin pa /
oM badzra rak+Sha raM /
thugs ka nas phyung rtsibs gnyis pa'i gdan la 'khod /
rdo rje gnod sbyin nag po lto ba yangs shing zhal mche ba gtsigs pa phyag gnyis mche ba zhal gyi grwa gnyis su 'dzin pa /
oM badzra yak+Sha k+ShaM /
thugs ka nas phyung rtsibs gsum pa'i gdan la 'khod /
rdo rje khu tshur ser po /
khu tshur gyis rdo rje 'ching ba'i tshul du bzhugs pa /
oM badzra san+d+hi Sh+TaM /
thugs ka nas phyung rtsibs bzhi pa'i gdan la 'khod @# / /
sgeg mo dkar mo phyag gnyis kyis rdo rje re re 'dzin cing mgo g.yon du cung zad dud pa /
oM badzra lA sya hUM /
thugs ka nas phyung shar lho'i nang gi gra'i gdan la 'khod /
phreng ba ma ser mo rin po che'i phreng bas dbang bskur bar mdzad pa /
oM badzra mA le trAM /
thugs ka nas phyung lho nub kyi nang gi grwa'i gdan la 'khod /
glu ma dkar dmar phyag gnyis pi waM rdung ba la brtson pa /
oM badzra gIrti hrAMH thugs ka nas phyung nub byang gi nang gi grwa'i gdan la 'khod /
gar ma sna tshogs mdog phyag gnyis rdo rje rtse gsum pa gnyis bsnams nas gar byed pa /
oM badzra nr-i tya aH thugs ka nas phyung byang shar gyi nang gi grwa'i gdan la 'khod /
bdug pa ma dkar mo phyag gnyis spos snod bsnams pa /
oM badzra d+hU pe hUM /
thugs ka nas phyung shar lho'i phyi'i grwa'i gdan la 'khod /
me tog ma ser mo phyag g.yon me tog gi snod 'dzin cing /
g.yas me tog gi char 'bebs pa /
oM badzra puSh+pe hrAM /
thugs ka nas phyung lho nub kyi phyi'i grwa'i gdan la 'khod /
mar me ma dkar dmar phyag gnyis mar me'i sdong bu bsnams te snang ba'i tshogs kyis mchod par mdzad pa /
oM badzra A lo ke hrIH thugs ka nas phyung nub byang gi phyi'i grwa'i gdan la 'khod /
byug pa ma sna tshogs mdog phyag g.yon dri'i dung phor bsnams shing /
g.yas dri'i sbrin gyis mchod par mdzad pa /
oM badzra g+han+d+haM aH thugs ka nas phyung byang shar gyi phyi'i grwa'i gdan la 'khod /
rdo rje lcags kyu dkar po phyag gnyis kyis rdo rje lcags kyu 'dzin pa /
oM badzra aM ku sha dzaH thugs ka nas phyung nang gi shar sgo'i gdan la 'khod /
rdo rje zhags pa ser po phyag gnyis kyis rdo rje zhags pa 'dzin pa /
oM badzra pA sha hUM /
thugs ka nas phyung lho sgo'i gdan la 'khod /
rdo rje lcags sgrog dkar dmar phyag gnyis kyis rdo rje lcags sgrog 'dzin pa /
oM badzra spo Ta baM /
thugs ka nas phyung nub sgo'i gdan la 'khod /
rdo rje 'bebs pa sna tshogs mdog phyag g.yas rdo rje dril bu 'dzin cing /
g.yon pa gdan la brten pa /
oM badzra g+han+Ta hoH thugs ka nas phyung byang sgo'i gdan la 'khod /
spyan ma nas 'bebs pa'i bar thams cad kyang rab tu dgyes pas spyan gdangs pa| sgeg pa'i nyams can 'dzum pa dang bcas pa /
rin po che'i rgyan sna tshogs kyis brgyan cing dar dkar po'i stod g.yogs dang smad g.yogs bcas pa /
sems dpa'i skyil mo krung gis bzhugs pa zla ba'i rgyab yol can /
rang gi thugs kar zla ba'i dkyil 'khor gyi dbus su /
kalpa b+ha dra /
shra wa ka /
pra tE ka /
badzra kro d+hA rnams kyi ming yig dang po thig les brgyan pa las /
rdo rje bzhi /
rin po che bzhi /
padma bzhi /
sna tshogs rdo rje bzhi /
'khar gsil bcu drug dbang gnyis rdo rje la sogs pa'i phyag mtshan bcu drug /
kalpa b+ha dra la sogs pa'i ming yig dang po thig las brgyan pa las /
dpag tu med pa'i 'od zer 'phros gzhal du med pa'i sems can gyi don mdzad pa bcu gnyis kyi @# / /
tshul du byas /
slar 'dus chos kyi yi ge la thim /
yongs su gyur pa las mgron thabs kyi lha drug cur gyur /
oM na mo b+ha ga wa te sar+b+ba du rga ti pa ri sho d+ha na rA dzA ya /
ta thA ga tA ya ar ha te saM mya k+saM bud+d+ha ya /
tadya thA /
oM sho d+ha ne sho d+ha ne /
sar+b+ba pA paM bi shod+ha ne shud+d+he bi shud+d+he /
sar+b+ba karmAH A wa ra NA bi shod+ha ne swAhA /
thugs ka nas phyung rta babs dang ldan pa'i gzhal yas khang gi khyams kyi lha snam nang ma'i gdan la bskal bzang gi sems dpa' bcu drug /
lha snam bar ma'i gdan la nyan thos bcu drug /
lha snam phyi ma'i gdan la rang rgyal bcu gnyis /
sgo bzhir khro bo bcu drug rnams 'khod par gyur /
lha thams cad kyi spyi bor oM dkar po /
mgrin par AH dmar po /
thugs kar hUM sngon po /
lha rang rang gi thugs kar zla ba'i steng du oM la sogs pa'i rang rang gi sa bon gyis mtshan pa /
de rnams las 'od zer 'phros pas /
bcom ldan 'das kun rig gi dkyil 'khor la sangs rgyas dang byang chub sems dpas bskor ba mdun gyi nam mkhar spyan drangs /
rdo rje bsdu ba'i phyag rgya byas la /
oM badzra sa ma dzaH ma lus sems can kun gyi mgon gyur cing / /
bdud sde dpung bcas mi bzad 'joms mdzad lha / /
dngos rnams ma lus yang dag mkhyen gyur pa'i / /
bcom ldan 'khor bcas gnas 'dir gshegs su gsol /
ces bsdus pa'am rgyas tsam byed na /
bcom ldan bskal pa grangs med du ma ru / /
'gro la brtse phyir thugs rje rnam sbyang shing / /
smon lam rgya chen dgongs pa yongs rdzogs pa / /
khyed bzhed 'gro don mdzad dus 'di lags na / /
de phyir chos dbyings pho brang lhun grub nas / /
rdzu 'phrul byin rlabs sna tshogs ston mdzad cing / /
mtha' yas sems can tshogs rnams bsgral bya'i phyir / /
yongs dag 'khor dang bcas te gshegs su gsol / /
yang spro na chos rnams kun gyi dbang phyug gtso zhes sogs kyang bya /
dzaH hUM baM hoH mahA kA ru Ni kA Adma ka e hye hi /
zhes spyan drangs la /
bcom ldan 'dir ni byon pa legs / /
bdag cag bsod nams skal bar ldan / /
bdag la mchod yon bzhes nas kyang / /
thugs la dgongs shing gnang bar mdzod / /
bde bar gshegs so bcom ldan 'das / /
tshur gshegs 'dir ni bzhugs su gsol / /
bdag la mchod yon bzhes nas kyang / /
'di nyid du ni bzhugs su gsol / /
oM sar+b+ba ta thA ga ta ga ga na sa ma ye swAhA /
zhes mchod yon 'bul /
ri ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sar+b+ba ta thA ga ta a b+hi She k+ta sa ma ya shrI hUM /
zhes khrus gsol /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag bgyid na / /
de srid bcom ldan bzhugs su gsol / /
oM ka ma la ye stwaM /
zhes gdan 'bul /
@# / /
oM badzra puSh+pe aH hUM /
zhes sogs nyer spyod kyis mchod /
oM badzra aM ku shadzaH oM badzraH spo Ta baM /
oM badzra g+haN+ta hoH oM badzra yaSh+ka hUM /
bgegs bskrad /
oM badzra rak+Sha haM /
bsrung ba bya /
oM pra wa ra sa da ka raM ar+g+haM pra tI ts+tsha swAhA /
zhes pas mchod yon phul /
oM sar+b+ba bid oM /
oM sar+b+ba bid hUM /
zhes gnas gsum byin gyis brlabs /
de nas phyag rgya bzhis rgyas gdab pa'i dang po dam rgya ni /
sa ma ya staM /
zhes pas lag pa byin gyis brlabs te /
rdo rje bsngams pa bcings la /
badzra TiSh+Ti ma Ta /
zhes pas mig gnyis byin gyis brlabs /
zhi ba'i lta bas blta zhing /
lag pa gnyis ting nge 'dzin gyi phyag rgya ste /
rnam snang gi dam rgya bcings la /
sar+b+ba bid tri shya /
zhes ye shes pa la blta /
dzaH hUM baM hoH dgug gzhug bcing dbang du bya /
sa ma ya stwaM /
rgyab tu nyi ma'i dkyil 'khor bskyed /
sa ma ya stwaM /
a haM /
rang dang gnyis su med pa'i nga rgyal bya /
sar+b+ba bid ces pa snying po lan gsum brjod /
oM sar+b+ba bid sar+b+ba A wa ra NA bi sho d+ha na haH hUM phaT /
gtso bo'i sngags kyang lan gsum brjod do / /
de bzhin du sa ma ya stwaM nas snying po lan gsum brjod pa sngar bzhin byas la /
rdo rje bsngams pa las mthe bong dang mthe'u chung gnyis brkyangs /
mdzub mo dang srin lag gnyis padma 'dra bar bkug pa sbyong rgyal gyi phyag rgya dang /
oM sar+b+ba bid hUM /
de nyid las mdzub mo dang srin lag gnyis rin po che 'dra bar byas pa rgyal mchog rin chen gyi phyag rgya dang /
oM sarba bid phaT /
mthe'u chung dang mthe bong gnyis so sor bsnyams la lhag ma rnams brkyangs pa shAkya rigs dbang gi phyag rgya dang /
oM sar+b+ba bid AH lag pa g.yon pas de bzhin du bsgyur zhing bya ba me tog cher rgyas kyi phyag rgya dang /
oM sar+b+ba bid tra Ta /
de bzhin du /
su ra ta stwaM /
badzra TiSh+Ti ma Ta /
bud+d+ha lo tsa ne tri shya /
dzaH hUM baM hoH sa ma ya stwaM /
zhes rgyab tu zla ba'i rgyab yol bskyed /
sa ma ya stwaM /
a haM bud d+ha lo tsa ne zhes snying po lan gsum bya /
oM bud d+ha lo tsa ne hUM /
zhes sngags lan gsum brjod /
de bzhin du mA ma kI nas khro bo bcu drug gi bar la sbyar te /
khyad par ni /
badzra mA ma kI /
badzra pAN+Da re /
badzra tA re zhes sogs rang rang gi snying po la twi shya btags /
a haM gi mjug tu rang rang gi snying po dang sngags lan gsum gsum brjod do / /
rdo rje sems dpa' nas 'bebs pa'i bar gyi sngar bshad pa'i 'byin sngags rnams kyi mgor oM dang mthar sa bon med pa snying po dang /
yod pa ni de rnams kyi sngags so / /
mgron thabs pa rnams kyi ni sngar bshad pa'i kalpa b+ha tra sogs kyi ming yig ni snying po yin la / /
sngags ni rtsa rig yin no / /
lag pa thal mo khong stong du sbyar la mdzub mo gnyis gdu bur byas te mthe bo'i rtse mor mig gi tshul du byas pa ni spyan gyi dam rgya'o / /
rdo rje bsngams pa las gung mo gnyis bsgrengs pa'i tshigs gsum par mdzub mo gnyis rdo rje'i tshul du bzung ba ni mA ma kI'o / /
thal mo gnyis khong stong du sbyar te padma kha @# / /
phye ba'i tshul du byas pa ni gos dkar mo'i 'o / /
thal mo khong stong du sbyar ba las mdzub mo gnyis bkug pas gung mo'i sen mo mnan te mthe bong gnyis dbus su bzhag nas cung zad bkug pa ni sgrol ma'i 'o / /
rdo rje bsngams pa las mdzub mo gnyis bskyang ste rdo rje 'dra bar byas pa rdor sems kyi dang /
de nyid las mdzub mo g.yas pa bkug pa rgyal po'i dang /
de nyid las me tog 'dra bar byas pa chags pa'i dang /
de nyid las slar bkug ste mthe bong la mdzub mo gnyis rtse sprad pa legs pa'i dang /
de nyid las tshigs bar ma bcag pa rin chen gyi dang /
de nyid las sor mo rnams 'od zer 'dra bar bkyed pa gzi brjid kyi dang /
de nyid spyi bor bzhag pa rgyal mtshan gyi dang /
de nyid kha'i mdun du bzhag pa bzhad pa'i dang /
de nyid las padma 'dra bar byas pa chos kyi dang /
de nyid las rtse mo yid tsam bkug pa rnon po'i dang /
de nyid las gdu bu 'dra bar byas pa rgyu'i dang /
de nyid las padma'i 'dab ma 'dra bar byas pa smra ba'i dang /
de nyid las rtse mo yid tsam bkyed pa las kyi dang /
de nyid las shin tu bkyed pa srung ba'i dang /
de nyid las rtse mo gnyis slar bkug pa gnod sbyin gyi dang /
de nyid las dam du bkug pa khu tshur gyi dang /
snying gar rdo rje bsngams pa las mthe bong gnyis bsnyams te gshibs nas bzhag pa sgeg mo'i dang /
rdo rje bsngams pa rab tu brkyangs la phreng ba 'ching ba'i tshul du byas pa phreng ba ma'i dang /
rdo rje bsngams pa las byung ba'i rdo rje thal mos tshig 'byin pa'i tshul du kha nas gyen du 'byung ba ltar byed pa klu ma'i dang /
bsngams pa las byung ba'i gar byas la /
thal mo sbyar ba spyi bor bzhag pa gar ma'i dang /
bsngams pa nyid 'thur du lugs pa'i tshul gyis mdun du bzhag pa bdug pa ma'i dang /
de nyid gyen du bkyed pa me tog ma'i dang /
mdun du mthe bong bsnyams te bskor ba mar me ma'i dang /
de nyid las dri byug pa ltar byas pa dri'i dang /
de nyid las mdzub mo gnyis bkug pa lcags kyu'i dang /
de nyid las rtse mo gnyis sprad bzhags pa'i dang /
de nyid las gcig la gcig mdud pa lcags sgrog gi dang /
de nyid las mthe bong gnyis nang du bkug ste bskyod pa 'bebs pa'i dang /
g.yon pa de bzhin gshegs pa'i khu tshur bkan la /
g.yas pa'i mtheb mdzub gnyis kyis mthe'u chung nas brtsams te phye la thal mo khong stong du byas pa ni bskal bzang rnams kyi dang /
lag pa gnyis thal mo sbyar ba'i sor mo kun gyis kun nas gang ba'i mdzad ltar gnas pa las /
lag pa gnyis bkyed nas mthe bong mthe'u chung rtse sprad de sor mo rnams brkyangs pa nyan thos kyi dang /
lag pa gnyis thal mo sbyar nas sor mo'i rtse mo rim pa bzhin /
mtshan ma bsdus nas kha sbyor du byas te mthe bong gnyis bsgrengs nas bskums pa rang rgyal gyi dang /
rdo rje bsngams pa nang du bcings te gung mo gnyis rtse sprad @# / /
la brkyangs tha ma bzhi so sor bsgreng ba khro bo'i dam rgya'o / /
lha rnams kyi thugs kar zla ba'i steng du hUM las rdo rje rtse lnga pa thog mtha' med pa'i chos nyid kyi ngo bos mtshan par gyur /
chos rgya ni /
lha thams cad kyi lkog mar hrIH las padma dmar po 'dab ma brgyad pa'i lce'i 'dab mar a las zla ba'i steng du hUM las rdo rje dkar po rtse lnga pa mchur nyal bas mtshan par gyur /
oM badzra dzi hwA /
zhes pas lce byin gyis brlabs te /
lus kyi lha so so'i phyag chen bcing ba'am yang na ting nge 'dzin gyi phyag rgya byas la /
ngag tu lha so so'i sngags brjod /
yid kyis rdo rje'i lte ba la lha rang rang gi sngags kyis mtshan par gyur /
las rgya ni /
gar dang glu dang ro dang zas / /
spyod lam la sogs bde ba kun / /
sangs rgyas rnams la phul na ni / /
las kyi phyag rgya dbang du 'gyur /
zhes brjod cing rdo rje khu tshur gnyis pad skor byas la lha so so'i snying po /
sar+b+ba bid ces brjod do / /
g.yon lte bar ting nge 'dzin gyi phyag rgya dang g.yas snying gar rdo rje 'dzin pa'i tshul ni rnam snang gi dang /
g.yas rim pa bzhin sa gnon /
mchog sbyin /
ting nge 'dzin mi 'jigs pa'i phyag rgya dang /
g.yon rdo rje khu tshur gyis chos gos kyi grwa 'dzin pa'i tshul du snying gar bzhag pa ni de bzhin gshegs pa bzhi'i dang /
yum bzhi'i phyag mtshan med pa'i phyag chen ltar 'ching ba'o / /
g.yon pa'i rdo rje khu tshur kha nang du bltas la dkur bzhag /
g.yas pa'i khu tshur bkan te gyen du gtod pa'i tshul gyis snying gar bzhag pa rdor sems kyi dang /
g.yas pa'i rdo rje khu tshur snying ga'i mdun du bzhag /
de'i yang mdun du g.yon pa'i rdo rje khu tshur bzhag nas lcags kyu 'dzin pa ltar byed pa rgyal po'i dang /
g.yon pa'i rdo rje khu tshur snying gar bkan te bzhag pa'i steng du g.yas pa kha bub tu bzhag ste /
yang g.yas pa'i rdo rje khu tshur gyis mda' 'phen pa'i tshul du byed pa ni chags pa'i dang rdo rje khu tshur gnyis gcig tu byas nas snying gar bzhag ste mtheb mdzub kyis se gol rdebs pa ni legs pa'i dang /
rdo rje khu tshur gnyis dbang bskur ba'i gnas mdzod spur bzhag pa rin chen gyi dang /
rdo rje khu tshur gnyis snying gar g.yas bskor du zlum por bskor ba gzi brjid kyi dang /
g.yon pa'i rdo rje khu tshur la g.yas pa'i rdo rje khu tshur gyi gru mo btsugs pa na rgyal mtshan gyi dang /
rdo rje khu tshur gnyis kha'i grwa gnyis su bzhag pa ni bzhad pa'i dang /
g.yon pa'i rdo rje khu tshur snying gar bzhag /
g.yas pa'i rdo rje khu tshur gyi mtheb mdzub kyis padmo kha 'byed pa'i tshul du byed pa ni chos kyi dang /
g.yon pa'i rdo rje khu tshur snying gar bzhag la /
g.yas rdo rje khu tshur gyi ral gri 'debs pa'i tshul du byed pa ni rnon po'i dang /
rdo rje khu tshur gnyis mgal me'i 'khor lo ltar g.yas phyogs nas bskor ba ni rgyu'i dang /
rdo rje khu tshur gnyis kha nas tshig dbyung ba'i tshul gyis gyen du bteg pa ni smra ba'i@# / /
dang /
rdo rje khu tshur gnyis kyi sor mo rnams rim gyis dgrol ba las byung ba'i thal mo sbyar ba 'gram pa gnyis dang spyi bor bzhag pa ni las kyi dang /
rdo rje khu tshur gnyis kyis go bskon pa'i tshul du byas pa ni srung ba'i dang /
rdo rje khu tshur gnyis kyi mthe'u chung brkyangs nas bkug pa mche ba'i rtse mo ltar byas te /
kha'i grwa gnyis su bzhag pa ni gnod sbyin gyi dang /
rdo rje khu tshur gnyis gcig gis gcig btsir ba ni khu tshur gyi dang /
rdo rje khu tshur gnyis dku gnyis su bzhag la mgo bo g.yon du 'dud pa ni sgeg mo'i dang /
rdo rje khu tshur gnyis kyis phreng ba 'ching ba'i tshul du byed pa ni phreng ba ma'i dang /
rdo rje khu tshur gnyis kyis kha nas tshig dbyung ba'i tshul du gyen du 'dren pa ni glu ma'i dang /
rdo rje khu tshur gnyis kyis gar bskor ba ni gar ma'i dang /
rdo rje khu tshur gnyis kyis bdug pa 'bul ba'i tshul du 'thur du lugs pa ni bdug pa ma'i dang /
rdo rje khu tshur gnyis kyis me tog 'bul ba'i tshul gyis gyen du 'thor ba ni me tog ma'i dang /
rdo rje khu tshur gnyis kyis mthe bong gnyis gshibs te bsgreng ba ni mar me ma'i dang /
rdo rje khu tshur gnyis rab tu brkyangs nas rang gi snying gar dris byug pa'i tshul du byed pa ni dri chab ma'i dang /
g.yas pa'i rdo rje khu tshur gyi mdzub mo lcags kyu ltar byas pas /
g.yon pa'i rdo rje khu tshur gyi mthe'u chung lcags kyu ltar byas pa la bcings pa ni lcags kyu'i dang /
rdo rje khu tshur gnyis kyi mkhrig ma'i rgyab sbyar bzhags pa'i dang /
rdo rje khu tshur gnyis kyi mdzub mo lcags kyu 'dra bar byas nas kha nang du thad kar bzhag nas phan tshun mdud cing mthe chung gnyis sbrel ba ni lcags sgrog gi dang /
rdo rje khu tshur gnyis rgyab sbyar te btsir ba 'bebs pa'i dang /
bskal bzang man chad mgron thabs pa rnams kyi las rgya ni gar las byung ba'i phyag mtshan med pa'i phyag chen ltar bcing ba'o /
lha thams cad kyi thugs kar zla ba'i steng du sna tshogs rdo rjes mtshan par gyur /
bzhi pa phyag chen ni /
lus kyis lha so so'i phyag chen bcing zhing ngag tu lha rang rang gi snying po brjod cing yid kyis /
lha thams cad kyi thugs kar zla ba'i steng du dang po'i rdo rje rtse lnga pas mtshan par gyur /
oM bud d+ha a b+hi Shiny+tsa oM zhes sogs sngags dang phyag rgyas lha thams cad la rigs lngas dbang bskur ba ste /
dkyil 'khor rgyal mchog gi ting nge 'dzin to / /
de nas lus kyis rdo rje khu tshur las byung ba'i gar sngon du 'gro bas rnam snang gi las rgya bcing /
ngag tu /
oM na mo b+ha ga wa te sar+b+ba dur ga ti pa ri sho d+ha na rA dzA ya /
tathA ga tA ya ar ha to saM mya ka saM bud d+ha ya| tadya thA /
oM sho d+ha ne sho d+ha ne /
sar+b+ba pA paM bi sho d+ha ne shud d+he bi shud ng+te sar+b+ba karmA A wa ra NA bi sho d+ha ne swAhA /
oM sar+b+ba bid sar+b+ba A wa ra NA bi sho d+ha na ha na hUM phaT /
bcom ldan 'das ngan song thams cad yongs su sbyong ba @# / /
gzi brjid kyi rgyal po kun rig rnam par snang mdzad kyis zab gsal gnyis su med pa la sogs pa lam gyi rtogs pa mtha' dag rgyud la skye bar mdzad du gsol /
zhes pa dang /
de bzhin du de bzhin gshegs pa rigs bzhi'i las rgya rim pa ltar bcing zhing /
oM na mo b+ha ga wa te /
zhes sogs rtsa rig dang /
oM sar+b+ba bid hUM /
spyod pa'i rgyal po dang /
oM sar+b+ba bid phaT /
rgyal mchog rin chen dang /
oM sar+b+ba bid aH shAkya rigs dbang dang /
oM sar+b+ba bid traTa /
me tog cher rgyas te de bzhin gshegs pa rigs rnam pa bzhis kyang /
zab gsal gnyis su med pa la sogs pa lam gyi rtogs pa mtha' dag rgyud la skye bar mdzad du gsol /
de bzhin du lus kyi gar sngon du 'gro ba'i lha so so'i las rgya bcing /
ngag tu rtsa rig dang lha so so'i sngags brjod las la sbyar bar bya'o / /
'phrin las gzhan 'chol ba ni gzhan du shes par bya'o / /
de nas mchod pa rnams tshogs zhing gi skabs su bshad pa ltar bsangs sbyangs bskyed byin gyis brlabs pa rnams byas la /
chu gnyis nyer spyod rol mo dang bcas pa dbul ba ni /
rab 'byams rgya mtsho ma rgyas pa'am /
bsdu na| rab 'byams rgya mtsho dpag med na / /
mchod yon zhabs bsil me tog spos / /
snang gsal dri chab zhal zas tshogs / /
sil snyan ji snyed yod pa dang / /
bdag gis gus pas bshams pa 'di / /
ji snyed rgyal ba sras dang bcas / /
de snyed rnams la bdag 'bul na / /
thugs rje mnga' ba khyed rnams kyis / /
ci bde bar ni bzhes nas kyang / /
sems can don kun mdzad du gsol /
ces de dag gi sngags rnams sprel nas phyag rgya dang bcas pas 'bul sgeg sogs brgyad kyi mchod pa ni /
lha mo rang rang gi las rgya rim pa ltar bcings la /
oM rdo rje sems dpa' bsdus pa na /
oM badzra satwa su saM gra hA /
badzra lA sa+ya /
rdo rje rin chen bla na med /
oM badzra rat+na mA nut+ta raM /
badzra mA le /
rdo rje chos kyi glu blangs pas /
oM badzra d+ha rmA ga ya ni /
badzra gi rti /
rdo rje las kun byed par gyur /
oM badzra karmA ka rodb+ha we /
badzra na tyi /
zhes pas mchod par bsam /
bdug pa ma la sogs pa bzhi'i las rgya bcings la sngar gyi tshigs bcad dang sngags dang po'i rjes su /
badzra lA sya sogs kyi gnas su /
badzra d+hU pe /
badzra puSh+pe /
badzra A lo ke /
badzra gan+d+he /
zhes pa rnams rim pa ltar sbyar bas mchod do / /
bstod pa ni /
rdo rje thal mo sbyar ba'am dril stabs dang bcas pas / /
mnyam med mi g.yo mnyam med mchog gi chos nyid can / /
thugs rje'i bdag nyid 'gro ba'i sdug bsngal sel bar mdzad / /
yon tan mtha' yas dngos grub thams cad spyin mdzad pa / /
dri med mi g.yo mnyam med dam pa'i mchog chos can / /
yon tan shin tu phra ba'i cha la'ang tshad med de / /
dpe ni nam mkha' dang yang bsgrun du yod ma yin / /
dngos grub mtha' yas mnyam med dpe dang bral ba rnams / /
@# / /
sems can khams la dngos grub mchog rnams nges par stsol / /
rtag tu dri ma med pa thugs rje'i shugs las byung / /
smon lam grub pa 'gag pa med pa'i chos nyid can / /
'gro ba'i don sgrub rab tu brtson pa mtha' yas pa / /
thugs rje chen po'i bdag nyid rtag tu rnam par snang / /
tshad med tshad dang bral ba shin tu rdzogs pa yi / /
bde bar gshegs pa'i go 'phang dam pa brnyes gyur kyang / /
khams gsum rnams la dngos grub mchog stsol mdzad pa yi / /
thugs rje'i spyod pa mi g.yo 'gag par yod mi 'gyur / /
e ma'o shin tu bzang po'i chos nyid mchog dang ldan / /
mchog sbyin rnams kyi nang nas go 'phang mchog brnyes pa / /
khams gsum kun la rtag tu dngos grub mchog stsol mdzad / /
mgon po dus gsum sgrib pa med par rab mkhyen pas / /
dam tshig mchog gsum dngos grub dam pa bdag la stsol / /
'di ste sangs rgyas thams cad kyi / /
yang dag yon tan rgyas pa ste / /
lan gcig tsam zhig brjod pas kyang / /
gsang sngags thams cad 'grub par 'gyur / /
de nas ji srid mi skyo'i bar du lha'i gsal snang dang nga rgyal la bslab pa re mos su bsgom par bya zhing /
skyo na lha thams cad kyi thugs kar rang rang gi sa bon la bzlas bya'i sngags mu tig gi phreng ba lta bus bskor ba dus mtha'i me dang 'dra ba'i 'od zer can dang /
lha thams cad kyi zhal nas sngags kyi sgra byung bar gyur /
oM sarba bid sarba A wa ra NA bi sho d+ha na ha na hUM phaT /
ces sogs ha cang myur bul la sogs bzlas pa'i skyon dang bral bar bzla'o / /
grangs ni rtsa rig 'bum dang /
'khor gyi lha rnams la khri phrag re re'o / /
mjug tu mchod bstong bsdus pa byas yig brgyas lhag chad bskangs la /
gtso bo las mar me gcig las gnyis chad kyi tshul du 'thon /
oM sarba bid oM /
zhes sogs sngags dang phyag rgyas sgo gsum byin gyis brlabs la thun mtshams kyi bya ba la 'jug go /
thun phyi ma rnams la bab pa na khrus dang nye reg byas te nang du zhugs /
gtso bo'i dam rgya bcings la dzaH hUM baM hoH gtso bo dang gnyis su med par gyur /
ces brjod cing sngar bzhin mchod bstod rgyas bsdus gang rung dang bsgom bzlas kyi mthar yig brgyas brtan par bya'o / /
thun dang po'i mthar gshegs 'dod dam /
mi 'dod na 'ang bzhi pa'i mthar nges par gshegs dgos pas yig brgyas brtan par byas pa'i mthar /
bdag gi dge ba'i las rnams 'di dag gis /
zhes sogs kyis dge ba bsngos la /
bdag gis cho ga ma tshang ba gang dag bgyis pa de dag bzod par mdzod cig /
oM pra war sad ka raM ar+g+haM pra tI ts+tsha swAhA /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar @# / /
yang 'byon par mdzad du gsol /
zhes sems ma rdo rje ma'i phyag rgya spyi bo nas gyen du bkrol te /
oM badzra satwa muH ye shes pa rang bzhin gyi gnas su gshegs /
rdo rje bsdu ba'i phyag rgya bcings nas /
badzra sa ma dzaH dam tshig pa'i rten dang rten pa'i dkyil 'khor rang nyid la thim par gyur /
las rgyal mchog gi ting nge 'dzin to / /
! / /
de nas bum skyed ni bum pa gnyis yod na bsangs sbyangs la /
stong pa'i ngang las baM baM las byung ba'i bum pa dkar po /
lto ba che ba mgrin pa ring ba /
mchu 'phyang ba la sogs pa mtshan nyid thams cad yongs su rdzogs par gyur /
oM tap+te tap+te mahA tap+te swAhA /
lha'i chu bo gang+gA dang /
bum pa'i chu dbyer med par gyur /
rnam rgyal bum pa'i nang du padma dang zla ba'i gdan sum cu so bdun /
gdan de rnams kyi steng du /
a hUM hrAM hrAMH hrIH aH hUM hrAM hrIH aH hUM dzaH hoH d+hu trAM r+ya pahre hA hrIH d+hI kruM b+ha kaM raM kaShaM Sh+TaM hUM trAM hrIH aH hUM trAM hrIH aH dzaH hUM baM hoH rnams las 'khor lo rdo rje rin po che padma sna tshogs rdo rje /
spyan gyis spras pa'i 'khor lo /
rdo rje padma ut+pa la rdo rje lcags kyu mda' gzhu rdo rje rin po che nyi ma rgyal mtshan so'i phreng ba padma ral gri 'khor lo lce sna tshogs rdo rje go cha mche ba rdo rje rdo rje rin po che pi wang rdo rje rtse gsum pa /
spos dang me tog gi snod /
mar me'i sdong bu /
dri'i dud phor /
lcags kyu /
zhags pa /
lcags sgrog /
dril bu rnams /
oM la sogs pas mtshan pa las /
dbus su bcom ldan 'das kun rigs sku mdog dkar po /
zhes pa nas 'bebs pa'i bar bdag skyed bzhin bskyed /
lus bum gyi nang du /
pad zla'i gdan la /
k+ShaM las mche ba k+ShaM gis mtshan pa las /
rdo rje gnod sbyin sku mdog nag po zhes sogs sngar bzhin bskyed la /
lha thams cad kyi gnas gsum du yi ge gsum dgod pa nas mchod bstod kyi bar sngar bzhin byas pa'i rjes su /
bzlas bya'i sngags kyis bskor ba'i lha rang rang gi thugs ka'i sa bon las lha'i tshogs 'phros /
'gro ba'i don byas /
slar 'dus nas rang rang gi thugs ka'i sa bon la thim par gyur /
de ltar bsams nas rang rang gi dam rgyas gzung thag bzung la /
dung chos la /
oM badzra u da ka hUM /
zhes stong rtsa brgyad rnam rgyal bum pa la gtso bo'i sngags brgya rtsa brgyad gzhan rnams kyi sngags brgya rtsa brgyad dam nyer gcig re /
las bum la /
oM badzra yak+Sha hUM /
zhes pa brgya rtsa brgyad bzlas la /
thams cad la thun mong du rtsa rig brgya rtsa brgyad bzlas pa'i rjes su /
gtso bo'i sngags dang /
hUM bdun bzlas la dud tshes kyi bum pa gnyis kar mchod yon ngang las thams cad pas me tog dkar po gsum gsum phul nas /
me tog nas rol mo'i bar gyis mchod la /
las thams cad pa brjod cing las bum gyi chu gter te /
ji srid dkyil 'khor gyi bya ba rnams ma rdzogs pa de srid du bgegs rnams bzlog par mdzod @# / /
cig /
ces gsol ba btab nas /
lag pas bum pa la reg pa bstod pa rgyas bsdus gang rung bya'o / /
rang nyid bdag 'jug len pa'am gzhan la dbang bskur ba yin na sngar ltar bum pa'i skyed chog bzlas pa dang bcas pa nyin re bzhin thun gsum mam ma mtha'ang lan re bya'o / /
! / /
mdun skyed ji ltar bya tshul brjod par bya ste /
ras bris la sogs pa'i dkyil 'khor badzra yak+ShaH sa bsangs /
oM shUn+ya tA zhes pa nas nyi ma'i 'od kyi rgyab yol mnga' ba /
zhes gtso bo bskyed pa'i bar bdag skyed bzhin bya /
lhag ma zla ba'i dkyil 'khor rnams kyi dbus su /
hUM hrAM hrIH AH hUM hrAM hrIH aH hUM dzaH hoH b+hu hrAM dya b+h+ri hA hrIH d+hIH kruM paha kaM raM k+ShaM Sh+TaM hUM trAM hrIH aH hUM trAM hrIH aH dzaH hUM baM hoH rnams las rdo rje rin po che padma sna tshogs rdo rje spyan gyis spras pa'i 'khor lo rdo rje padma ut+pal rdo rje lcags kyu mda' gzhu rdo rje rin po che nyi ma rgyal mtshan so'i phreng ba padma ral gri 'khor lo lce sna tshogs rdo rje /
go cha mche ba rdo rje rdo rje rin po che pi wang rdo rje rtse gsum pa spos dang me tog gi snod mar me'i sdong bu dri'i dung phor /
lcags kyu /
zhags pa /
lcags sgrog dril bu rnams hUM la sogs pas mtshan pa las dpag tu med pa'i 'od zer 'phros ngan song gi rgyud sbyangs 'dus yongs su gyur pa las lha sum cu rtsa drug tu gyur pa ni /
shar du ngan song spyod pa'i rgyal po zhes sogs dang /
shar lhor spyan ma zhes sogs dang /
shar gyi rtsibs dang po la rdo rje sems dpa' /
gnyis pa la rdo rje rgyal po zhes sogs dang /
shar lho'i nang gi grwar sgeg mo dkar mo zhes sogs dang /
shar lho'i phyi'i grwar bdug pa ma dkar mo zhes sogs dang /
shar sgor rdo rje lcags kyu zhes sogs sbyar /
rta babs dang ldan pa'i gzhal yas khang gi khyams kyi lha snam gyi padma dang zla ba'i dkyil 'khor rnams dang /
sgo bzhir padma dang nyi ma'i dkyil 'khor rnams kyi dbus su /
kalpa b+ha tra /
shra wa ka /
pra tE ka /
badzra kro d+ha'i ming yig dang po rnams thig les brgyan pa las rdo rje bzhi rin po che bzhi padma bzhi sna tshogs rdo rje bzhi 'khar gsil bcu drug dang bcu gnyis /
rdo rje la sogs pa'i phyag mtshan bcu drug /
kalpa b+ha tra la sogs pa'i ming yig dang po thig les brgyan pas mtshan pa las /
dpag tu med pa'i 'od zer 'phros ngan song gi rgyud sbyangs 'dus yongs suM gyur pa las /
lha snam nang ma la bskal bzang gi sems dpa' bcu drug /
bar ma la nyan thos bcu drug /
phyi ma la rang rgyal bcu gnyis /
sgo bzhir khro bo bcu drug yongs su rdzogs par gyur /
phyi'i khor yug dkar po'i padma dang zla ba'i gdan rnams kyi steng du skad cig gis dpal mgon bdun cu rtsa lnga la sogs pa srid pa gsum gyi sde brgyad 'jig rten pa'i tshogs dang bcas par gyur /
lha thams cad kyi spyi bor oM @# / /
dkar po /
mgrin par AH dmar po /
thugs kar hUM sngon po /
lha rang rang gi thugs kar zla ba'i steng du oM la sogs pa'i rang rang gi sa bon gyis mtshan pa /
de rnams las 'od zer 'phros pas /
bcom ldan 'das kun rig gi dkyil 'khor la sangs rgyas dang byang chub sems dpas bskor ba spyan drangs /
badzra sa ma dzaH zhes pa nas lha rnams kyi gnas gsum byin gyis brlob pa /
phyag rgya bzhi'i rgyas 'debs /
'phrin las 'chol ba rnams bdag bskyed bzhin bya'o / /
de nas mchod pa byin gyis brlabs la /
chu gnyis nyer spyod rol mo sgeg sogs brgyad sngar bzhin dbul /
mchod pa nyer lnga mdor bsdus ni /
dpag med bsod nams stobs las byung ba yi / /
rgyan gyi khyad par brgyad dang yo byad drug /
gnas kyi khyad par drug dang mchod pa lnga / /
rgyal srid rin chen bdun dang 'dod yon lnga / /
rgyal ba sras dang bcas la dbul bar bgyi / /
thugs rjes 'gro ba'i don du bzhes su gsol / /
oM sarba ta thA ga ta pU dza me g+ha s+pha ra Na khaM /
de rjes 'dod yon lnga phul nas mchod pa'i sprin bas ma gyis mi khyab pa yid kyis sprul la /
oM sarba bid pU ra pU ra /
sU ra sU ra /
A warta ya A warta ya ho /
zhes mchod cing /
rgyas par spro na /
rgyal srid sna bdun tshigs bcad sngags dang bcas pas 'bul lo / /
de nas dril stabs dang bcas te /
chos dbyings ye shes rnam par dag /
rnam par snang mdzad bcom ldan 'das / /
ting nge 'dzin ldan phyag rgya can / /
phyag 'tshal bcom ldan kun rig la / /
me long ye shes rang bzhin las / /
sems can ma lus thams cad kyi / /
ngan song thams cad sbyong mdzad pa / /
phyag 'tshal spyod pa'i rgyal po la| |mnyam nyid ye shes yon tan bdag /
yid bzhin nor bu rin chen ltar / /
sems can bsam pa skong mdzad pa / /
rgyal mchog rin chen khyod phyag 'tshal / /
so sor kun rtog gsung gi bdag /
gsung rab padma kha rgyas pa /
khams gsum dbugs dbyung mdzad pa yi / /
shAkya'i rigs dbang khyod phyag 'tshal / /
nan tan ye shes 'phrin las bdag /
sna tshogs sems can sdug bsngal kun / /
ma lus par ni zhi mdzad pa / /
me tog cher rgyas khyod phyag 'tshal / /
stong pa nyid kyi rdo rje las / /
rdo rje'i rigs rnams kun gyi yum / /
rdo rje sems mchog rnam par dag /
phyag 'tshal rdo rje spyan ma la / /
mtshan ma med pa'i rdo rje las / /
rin chen rigs rnams kun gyi yum / /
rdo rje rin chen dbang bskur mchog /
phyag 'tshal rdo rje dbang nyid la / /
smon pa med pa'i rdo rje las /
padma'i rigs rnams skyed mdzad pa / /
rdo rje padma gsar ba'i mchog /
phyag 'tshal rdo rje dkar mo la / /
rdo rje mngon 'du mi byed las / /
las kyi rigs rnams skyed mdzad pa / /
rdo rje mchod pa rab tu brtson / /
phyag 'tshal rdo rje sgrol ma la / /
rdo rje sems dpa' sems dpa' che / /
rdo rje de bzhin gshegs pa kun / /
rdo rje dang po kun tu bzang / /
phyag @# / /
'tshal phyag na rdo rje la / /
rdo rje rgyal po sangs rgyas mchog /
rdo rje lcags kyu de bzhin gshegs / /
don yod rgyal po rdo rje mchog /
phyag 'tshal rdo rje 'gugs khyod la / /
rdo rje chags pa bde chen po / /
rdo rje mnga' ni dbang byed pa / /
bdud kyi 'dod pa rdo rje che / /
phyag 'tshal rdo rje gzhu khyod la / /
rdo rje legs pa sems dpa' mchog /
rdo rje mgu ba dga' ba che / /
rab dgyes rgyal po rdo rje mchog /
phyag 'tshal rdo rje dgyes khyod la / /
rdo rje rin chen rdo rje don / /
rdo rje nam mkha' nor bu che / /
nam mkha'i snying po rdo rje phyug /
phyag 'tshal rdo rje snying khyod la / /
rdo rje gzi brjid cher 'bar ba / /
rdo rje nyi ma rgyal ba'i 'od / /
rdo rje 'od zer gzi brjid che / /
phyag 'tshal rdo rje 'ong khyod la / /
sems can don rab rdo rje dpal / /
rdo rje rgyal mtshan rab dga' byed / /
rdo rje chen po rin chen dpal / /
phyag 'tshal rdo rje dpal khyod la / /
rdo rje bzhad mo bzhad pa che / /
rdo rje 'dzum pa ngo mtshar che / /
dga' zhing rab dga' rdo rje ston / /
phyag 'tshal rdo rje 'ga' ba la / /
rdo rje chos rab de nyid don / /
rdo rje pad mo rab dag byed / /
'jig rten dbang rab rdo rje can / /
phyag 'tshal rdo rje spyan khyod la / /
rdo rje rno ba theg pa che / /
rdo rje ral gri mtshon chen po / /
'jam dpal rdo rje rab tu zab / /
phyag 'tshal rdo rje blo khyod la / /
rdo rje rgyu dang snying po che / /
rdo rje 'khor lo tshul chen po / /
rab bskor rdo rje las byung ba / /
phyag 'tshal rdo rje snying po la / /
rdo rje gsung ba rab rig mchog /
rdo rje bzlos par bsgrub sbyin / /
mi gsung rdo rje mchog grub pa / /
phyag 'tshal rdo rje gsung khyod la / /
rdo rje las rab rdo rje bka' / /
las kyi rdo rje kun rab 'gro /
rdo rje nges pa rgya che ba / /
phyag 'tshal rdo rje kun khyod la / /
rdo rje srung ba brtan pa che / /
rdo rje go cha sra ba che / /
brtson 'grus mchog ni thub par dka' / /
phyag 'tshal rdo rje brtson 'grus la / /
rdo rje gnod sbyin thabs chen po / /
rdo rje mche ba 'jigs pa che / /
bdud 'joms rdo rje mi bzad pa / /
phyag 'tshal rdo rje drag po la| |rdo rje mtshams sbyor rab bsdus nyid / /
rdo rje 'chid pa rab grol byed / /
rdo rje khu tshur dam tshig mchog /
phyag 'tshal rdo rje khu tshur la / /
rnam dag rdo rje thugs 'dzin ma / /
mi dmigs rdo rje ting 'dzin gnas / /
rdo rje sgeg mo'i tshul 'dzin ma / /
phyag 'tshal rdo rje bsgyings ma la / /
rnam dag yon tan rdo rje ste / /
yid bzhin rdo rje re ba skong / /
rdo rje gzugs kyi tshul 'dzin ma / /
phyag 'tshal rdo rje phreng ba la / /
rnam dag rdo rje gsung mchog ma / /
rdo rje pi wang 'dzin pa'i tshul / /
rdo rje gsung mchog sgrogs pa'i don / /
phyag 'tshal rdo rje dbyangs mkhan la / /
rnam dag rdo rje las rab ster / /
las kyi rdo rje 'gro don mdzad / /
bdud 'dul rdo rje phyag rgya can / /
phyag 'tshal rdo rje gar mkhan la / /
sprin bzhin rdo rje bdug pa ma / /
tshim byed rdo rje dang ldan pas / /
rdo rje phreng ba'i tshul 'dzin ma / /
phyag 'tshal rdo rje bdug pa la / /
rdo rje mdzes pa'i gzugs mdzes shing / /
rdo rje me tog 'thor ba'i @# / /
tshul / /
byang chub yan lag me tog ste / /
phyag 'tshal rdo rje me tog la / /
'od gsal rdo rje 'bar ba'i me / /
rdo rje spyan gyis ma rig sel / /
rdo rje gsal byed phyag rgya 'dzin / /
phyag 'tshal rdo rje snang byed la / /
rdo rje tsan+dan bdud rtsi'i chu / /
rdo rje dri yis rnam rtog 'joms / /
rdo rje dag byed phyag rgya 'dzin / /
phyag 'tshal rdo rje dri mchog la / /
rnam dag skul byed rdo rje'i don / /
rdo rje sdud mdzad rdo rje'i don / /
rdo rje 'gugs byed phyag rgya 'dzin / /
phyag 'tshal rdo rje lcags kyu la / /
mi gtong rdo rje chos kyi don / /
rdo rje 'dren pa mi 'gyur don / /
'ching mdzad rdo rje phyag rgya 'dzin / /
phyag 'tshal rdo rje zhags pa la / /
rdo rje mi 'gyur brtan pa'i bdag /
rdo rje mgyogs byed glog bzhin myur / /
sgrog mdzad rdo rje phyag rgya 'dzin / /
phyag 'tshal rdo rje lcags sgrog la / /
rdo rje dbab pa brtan pa'i bdag /
skyong mdzad rdo rje kun gyi las / /
rdo rje dbab pa'i phyag rgya 'dzin / /
phyag 'tshal rdo rje 'bebs pa la / /
sgo yi khyams na bzhugs pa yi / /
byams pa la sogs bcu drug ni / /
rab dga' la sogs gnas mdzad pa'i / /
byang chub sems dpa' phyag 'tshal lo / /
ston pa'i rtags 'chang nyan thos mchog /
lhung bzed 'khar gsil po ti phyag /
sbyangs stobs yon tan kun ldan pa'i / /
nyan thos rnams la phyag 'tshal lo / /
rten 'brel don la brten gnas pa'i / /
'phags pa rang rgyal bcu gnyis ni / /
'byung dang ldog la rab bzhugs pa'i / /
rang rgyal gtso la phyag 'tshal lo / /
khro bo srin po'i cha lugs can / /
sbrul dang mi sdug mgos brgyan pa / /
stag lpags kyis ni rnam dkris shing / /
'jig rten gsum snang sogs phyag 'tshal / /
phyi yi khor yug la gnas pa'i / /
'jigs byed lha klu gza' skar dang / /
phyogs skyong rgyal chen phyag 'tshal zhing / /
'jig rten pa kun bstod par bgyi /
zhes bstod de bzlas pa gang 'grub byas la 'dod don la gsol ba gdab bo / /
! / /
de nas phyi rol tu cha gsum gyi mchod pa byin gyis brlab cing gtor ma sngags drug dang phyag rgya drug gis byin gyis brlabs la /
spyan drang ba ni /
mgon po kun gshegs gdan la bzhugs /
zhes pa nas /
gnas 'di nyid du gshegs su gsol / /
phyogs skyong 'jig rten skyong ba dbang dang ldan / /
snying rje thabs mkhas thugs dam dkyel po che / /
lha dang drang srong yi dwags srin po klu / /
rig 'dzin rgyal po dang ni gdon gyi bdag /
de dag so so'i dbang po'i skur ston pa / /
phyogs bcu'i 'jig rten skyong ba bzhugs so 'tshal / /
bstan pa rgyas pa'i slad du spyan 'dren na / /
'gro ba'i don phyir mchod kyis gshegs su gsol / /
oM e hya hi da sha di ka lo ka pA la sa pa ri wA ra /
rdo rje bsdu ba'i phyag rgya byas la / /
sa ma ye swAhA /
oM ru tra ye /
oM sha ta sa ha sra a k+Shi ye /
oM ak+ni ye /
oM ya ma ye /
oM ni ri te ye /
oM ba ru Na ye /
oM ba ya bai ye /
oM ku bai ra ye /
oM ur+d+haM pra ha ma @# / /
na ye /
sur+ya gra ha a d+hi pa ta ye /
tsan+d+ra na k+Sha tra a d+hi pa ta ye /
oM ar+d+h+wa pr-i thi wi b+h+yaH a su re b+h+yaH nA ge b+h+yaH sa pa ri wA ra pra wa ra sad ka raM ar+g+haM pra tI ts+tsha swAhA /
zhes mchod yon dang /
ka ma la ye stwaM| zhes gdan dbul /
de nas oM ru tra ye /
zhes pa nas /
nA ge b+h+yaH sa pa ri wA ra pra wa ra sa da ka raM ar+g+haM pra tI ts+tsha swAhA /
zhes sogs kyis sngon 'gro gtor ma'i skabs ltar nyer spyod rol mo'i bar 'bul /
de nas /
dbang po rdo rje 'chang ba'i lha / /
lha yi rgyal po gdon gyi bdag /
shar phyogs gdon gyi tshogs bcas la / /
mchod cing bstod de phyag kyang 'tshal / /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing ba stod de phyag kyang 'tshal / /
gshin rje lag na be con 'chang / /
ma mo'i rgyal po gdon gyi bdag /
lho phyogs gdon gyi tshogs bcas la / /
mchod cing bstod de phyag kyang 'tshal / /
bden dang bral ba legs ldan lha / /
srin po'i rgyal po gdon gyi bdag /
lho nub gdon gyi tshogs bcas la / /
mchod cing bstod de phyag kyang 'tshal / /
zhags pa thogs pa chu yi lha / /
klu yi rgyal po gdon gyi bdag /
nub phyogs gdon gyi tshogs bcas la / /
mchod cing bstod de phyag kyang 'tshal / /
rlung ste srog kyang 'dzin pa'i lha / /
rig 'dzin rgyal po gdon gyi bdag /
nub byang gdon gyi tshogs bcas la / /
mchod cing bstod de phyag kyang 'tshal / /
gnod sbyin lag na dbyug pa thogs / /
nor skyong gdon gyi bdag po ste / /
byang phyogs gdon gyi tshogs bcas la / /
mchod cing bstod de phyag kyang 'tshal / /
dbang dang ldan pa 'dren pa'i lha / /
'byung po'i rgyal po gdon gyi bdag /
byang shar gdon gyi tshogs bcas la / /
mchod cing bstod de phyag kyang 'tshal / /
steng gi tshangs pa chen po dang / /
nyi ma zla ba gza' chen po / /
gza' dang rgyu skar bcas pa la / /
mchod cing bstod de phyag kyang 'tshal / /
'og gi klu ste sa yi lha / /
sa 'dzin lag pa chen po dang / /
dam tshig shes pa'i tshogs bcas la / /
mchod cing bstod de phyag kyang 'tshal /
zhes pas bstod do / /
gtor ma sbyin pa ni /
oM ru tra ye zhes pa nas nA ge b+h+yaH sa pa ri wA ra na maH sarba ta thA ga tA b+h+yo /
zhes sogs gsum dang /
shar phyogs rdo rje can gyi lha tshogs bcas / /
gtor ma phul ba 'di dag bzhes su gsol / /
me dang gshin rje bden bral srin po'i bdag /
chu bdag rlung bdag nor gyi bdag po ste / /
dbang ldan lha ste 'byung po'i bdag po dang / /
steng gi nyi zla tshangs pa chen po dang / /
lha rnams kun dang sa yi klu rnams dang / /
ri yi lha dang gnod sbyin tshogs bcas la / /
so so so sor gtor ma phul ba rnams / /
rab tu dgyes pa yis ni bzhes nas kyang / /
rang rang phyogs su legs par bzhugs nas su / /
rang gi bu smad mdza' bshes gnyen 'dun dang / /
nang mi dmag dang dpung bcas thabs cig tu / /
me @# / /
tog dri dang byug pa gtor mar bcas / /
'di rnams btung zhing legs par gsol nas kyang / /
bdag gi las 'di'i 'bras bu mchis par mdzod /
ces pas bsngo / /
mchod sbyin gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyi stongs grogs mdzod / /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan ma ngan / /
bya byed ngan rnams med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs phun sum tshogs pa dang / /
yid la 'dod pa kun 'grub shog /
ces 'phrin las 'chol /
de nas sde brgyad spyan drang ba ni lus kyi spyod lam sngar ltar byas la /
lha dang lha min gnod sbyin lto 'phye grul / /
nam mkha' lding dang 'dab bzang lus srul po / /
dri za srin po gdon gyi rigs rnams dang / /
gang dag sa la gnas pa'i rdzu 'phrul can / /
bu smad bcas shing g.yog 'khor tshogs rnams la / /
bdag gi pus mo sa la btsugs nas ni / /
thal mo sbyar nas khyed la gsol 'debs kyis / /
gsan nas phan gdags slad du 'dir spyon cig /
oM e hya hi lo ka kA ra ya /
de ba /
nA ga /
yak+Sha /
gan+d+ha ra ba /
a su ra /
ga ru Da /
kin+na ra /
ma ho ra ga /
ma nu Sha /
a ma nu Sha /
sa pa ri wA ra sa ma ye swAhA / /
oM de ba zhes pa nas sa pa ri wA ra pra wa ra sad ka raM ar+g+haM pra tI ts+tsha swAhA /
zhes mchod yon dang /
sngar bzhin gdan phul nas /
nyer spyod rol mo dang bcas pa gong bzhin dbul lo / /
oM de pa zhes pa nas sa pa ri wA ra na maH sarba ta thA ga tA b+h+yo /
zhes sogs gsum gyis gtor ma phul nas /
'byung po gang dag ri rab steng gnas dang / /
dga' ba'i tshal dang lha yi gnas rnams dang / /
shar nub ri dang nyi zla'i khyim gnas dang / /
ri bo kun la gang dag gnas pa dang / /
rin chen gling na lhag par gang gnas dang / /
chu bo kun dang chu bo'i mdo rnams dang / /
mtsho dang rdzing bu lteng ka chu ngogs dang / /
g.ya' chu bsil ma can na gang gnas dang / /
grong dang phyugs lhas grong khyer stong pa dang / /
khang stong dag dang lha yi khang pa dang / /
gtsug lag khang dang mchod rten gnas rnams dang / /
dka' thub gnas dang glang chen bres gnas dang / /
rgyal po'i dkor khang dag na gang gnas dang lam srang gsum mdo dang ni bzhi mdo dang / /
gang dag lam chen dang ni shing gcig drung / /
dur khrod chen po nags tshal chen po dang / /
seng ge dred dang gcan gzan gnas dag dang / /
'brog chen 'jigs su rung bar gang@# / /
gnas dang / /
gang dag gling mchog dag na gnas pa dang / /
lhun po ngur khrod dag na gnas pa rnams / /
rab tu dgyes shing mgu bar gyur nas su / /
phreng ba me tog dri dang bdug par bcas / /
bstod dang gtor ma mar me gus 'bul na / /
'di dag btung zhing legs par gsol nas kyang / /
bdag gi las kyi 'bras bu mchis par mdzod / /
ces 'phrin las 'chol lo / /
rang nyid skad cig gis hUM mdzad du gyur par bsams la khro bo 'dod rgyal gyi phyag rgya byas te /
sangs rgyas kyi bden pa dang /
chos kyi bden pa dang /
dge 'dun gyi bden pa dang /
gsang sngags dang /
rig sngags rnams kyi byin gyis brlabs kyis bgegs kyi rigs gang yin pa de dag thams cad skad cig theng cig yud tsam de nyid la 'dir ma chis par gyur cig /
oM Ta k+ki hUM dzaH zhes bgegs 'khor bcas mdun du bkug par bsam / /
oM gung ka ri gung ka ri swAhA /
oM pi tsi pi tsi swAhA /
oM gung gung swAhA /
sa pa ri wA ra pra wa ra sad ka raM ar+g+haM pra tI ts+tsha swAhA /
zhes mchod yon dang /
gdan sngar bzhin phul te /
nyer spyod rol mo dang bcas pa gong bzhin dbul / /
oM gung ka ri zhes pa nas sa pa ri wA ra na maH sar+b+ba ta thA ga tA b+h+yo /
zhes sogs gsum gyis gtor ma dbul /
gang zhig mtshan mo rgyu ba yi / /
'byung po rnams dang sha za dang / /
srin po sha rjen za ba dang / /
sems can rnam pa sna tshogs dang / /
ljon shing gel ba sogs gnas pa / /
de dang de la gtor ma ni / /
bza' ba sha chang la phug bcas / /
'bras che na 'bras bu mang po dang / /
mchod pa 'di yis mgu byos la / /
gnod pa'i bsam bzhi ba dang / /
bdag cag rnams la phan pa'i yid / /
de ring phan chad bskyed par gyis / /
rgyan gyis brgyan par byas kyang chos spyod cing / /
dul zhing yang dag sdom la tshangs par spyod / /
'byung po kun la chad pa spangs pa ste / /
dge slong dge sbyong de yin bram ze de / /
mtshon chas mi 'jigs gang yang med / /
'tsho ba'i srog la kun kyang 'dzem / /
rang gi lus la dpe long la / /
gzhan la gnod pa ma byed cig /
oM chen po'am chung du gang dag gis / /
lus la mngon par gnod gyur pa'i / /
nad de nye bar phyung nas su / /
gdon de rang gi gnas su dengs / /
de ltar bdag gis ci nus kyis / /
mchod dang bsnyen bkur byas pa yis / /
dam tshig gnas la gnas nas su / /
bdag gi 'dod pa bskang bar mdzod / /
rtag tu dam tshig la gnas shing / /
'dir ni che ge mo zhig gi /
nad de nye bar gsol mdzod la / /
gdon rnams rang gi gnas su dengs / /
sar+b+ba big+h+nan gats+tsha bgegs rnams rang gnas su gshegs par gyur /
oM de ba zhes pa nas sa pa ri wA ra pra wa ra sad ka raM ar+g+haM pra tI ts+tsha swAhA / /
gats+tsha sde brgyad 'khor bcas rang gnas su gshegs par gyur /
oM ru tra ye zhes pa nas /
sa pa ri wA ra pra wa ra sad ka raM ar+g+haM pra tI ts+tsha swAhA /
gats+tsha phyogs skyong 'khor bcas rang gnas @# / /
su gshegs par gyur /
na maH sa man+ta bud d+ha naM sar+b+ba ta thA ga ta a ba lo ki te oM saM b+ha ra saM b+ha ra hUM /
zhes pa lan gsum gyis yi dwags la gtor ma sbyin /
de nas nye reg dang sgo dbye sogs spyi 'gro ltar dang /
khrus dang maN+Da la sngon du 'gro bas /
bla ma'i bya ba rnams gtso bos mdzad cing bdag nyid la dbang bskur bar mos nas bdag 'jug len pa'i chog sgrigs ni /
dga' chen khyod bdag ston pa bas / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid stsal du gsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag ni bdag la stsol / /
thar pa chen po'i grong mchog tu / /
mgon pos bdag ni gzhug par bgyi / /
oM badzra yak+Sha hUM /
oM tsak+Shura ban+d+ha ba ra ma na ye hUM /
AH khaM bI ra hUM /
dbang med bdag gis mi dge bgyis pa dang / /
rjes su yi rang yang na bgyid stsal gang / /
de dag thams cad byang chub mchog gi ni / /
spyan sngar da lta ma lus so sor bshags / /
bde gshegs sras kyi tshogs gnyis zab pa dang / /
rgya chen 'gro ba ma lus pa yi don / /
sgrub par byed dang de las gzhan la'ang / /
rtag tu bdag ni rjes su yi rang ngo / /
thugs rjes khyab pa'i thugs dang ldan gyur cing / /
blo gros sdig bral gti mug tshogs kun bcom / /
ma lus rigs kyi padma'i nang zhugs pa / /
bde bar gshegs pa rnams la skyabs su mchi / /
blo mchog rnams kyi kun dga' ra ba ste / /
dman pa'i 'jigs pa rnams kyi rgyal byed tshal / /
srid pa'i 'byor pa zil gyis gnon pa'i mchog /
gsung mchog chos la bdag ni skyabs su mchi / /
'dod chags la sogs sbrul gyi dug bcom zhing / /
blo gros rnam rgyal thugs rje che ldan pa'i / /
brtul zhugs dbang po'i tshogs la skyabs mchi zhing / /
srid dang bral ba rnams la'ang bdag phyag 'tshal / /
rgyu yi rjes la bdag po'i yul bdag nyid / /
'bras bu'i stobs kyis dgra las rgyal gyur pa / /
snying rje'i rtsa ba zug cing yang dag rtogs / /
mnyam med byang chub rnam par gzung bar bgyi / /
sems can rnams ni yongs su smin pa'am / /
yang na yongs su bskyang bar bya phyir ram / /
rang gi sems ni dag par bya ba'i phyir / /
'di dag thams cad rtswa sogs bzhin du btang / /
de bzhin tshul khrims bzod dang brtson 'grus dang / /
bsam gtan shes rab bla na med pa ni / /
bdag dang gzhan rnams dag par bya ba'i phyir / /
skad cig re re zhing yang bsgom par bgyi / /
bde bar gshegs pa sngags la mkhas pa yi / /
chos rgyal rtag tu lhun gyis grub pa ni / /
'gro ba 'di yis thob par bya ba'i phyir / /
khyad 'phags gnas la bdag ni gnas par bgyi / /
sangs rgyas byang chub sems dpa' kun /
zhes pa nas /
sems can mya ngan 'das la dgod /
ces pa'i bar lan gsum brjod /
sems can thams cad @# / /
kyi don du sangs rgyas thob par bya'o snyam pa'i smon pa'i sems kun rdzob pa de nyid snying gar zla ba'i dkyil 'khor yongs su rdzogs par gyur /
chos thams cad rang bzhin med pa'i stong pa nyid dang rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam par gyur / /
oM sar+b+ba yo gtsit+taM ut+pata yA mi /
oM su ra te sa ma ya stwAM hoH sid d+h+ya /
badzra ya thA su khaM /
oM badzra a d+hi tiShTHa hUM /
oM badzra sa ma ya hUM /
a sa me /
tri sa me /
mahA sa ma ye hUM /
deng khyod de bzhin gshegs pa thams cad kyi rigs su zhugs kyis /
des na ngas khyed la rdo rje ye shes bskyed par bya ste ye shes gang gis khyod de bzhin gshegs pa thams cad kyi dngos grub rnams kyang thob par 'gyur na /
dngos grub gzhan rnams lta smos kyang ci dgos /
khyod kyis kyang 'di dkyil 'khor ma mthong ba rnams kyi mdun du smra bar mi bya ste /
khyod dam tshig nyams par 'gyur ta re /
'di ni khyod kyi rdo rje'i dam tshig yin gyis /
gal te 'ga' zhig la smras na klad pa 'gas par 'gyur ro / /
oM de ring rdo rje sems dpa' rang / /
khyod kyi snying la yang dag zhugs / /
gal te tshul 'di smras na ni / /
de ma thag tu dral te gshegs / /
oM badzra u da ka THa /
deng nas brtsams te khyod kyi phyag na rdo rje nga yin gyis ngas 'di gyis shig ces gang bsgo ba de khyod kyis bya dgos so / /
khyod kyis nga la brnyas par yang mi bya ste khyod yang ba ma spangs par shi ba'i dus byas nas dmyal bar ltung bar gyur te re /
rang gi spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
snying gar hUM las rdo rje sngon po'i lte bar hUM gis mtshan par gyur /
oM badzrod g+ha Ta ya sa ma ya pra be shA ya hUM /
bla ma dang gtso bo tha mi dad pa dang rang gi snying kha bye bar gyur /
bla ma'i thugs kar gnas pa'i rdo rje las AH byung ste /
rang gi snying gar gnas pa'i rdo rje'i dbus su gnas par gyur /
de bzhin gshegs pa thams cad kyis byin gyis rlobs shig /
rdo rje sems dpa' bdag la dbab par mdzad du gsol / /
'di ni rdo rje'i dam tshig ste / /
rdo rje sems dpa' yin par grags / /
ye shes rdo rje bla med 'di / /
de ring nyid du 'bab par shog /
oM badzra pra be sha hUM badzra a be sha AH sangs rgyas kyi gnyis su med pa'i ye shes hUM la sogs pa'i rnam par rang gi lus la thim par gyur / /
oM badzra sa ma ya hUM phaT /
oM badzra sa ma ya /
hri da ya me /
pra be sha dri D+ha tiShTHa hUM /
sangs rgyas dngos grub thob bya'i phyir / /
bdag la thugs brtser dgongs nas ni / /
'gro la phan pa'i gtso chen gyis / /
sman par dgongs nas bzhes su gsol / /
oM badzra pra ti gr-ih+Na hUM /
oM badzra pra tI ts+tsha sa ma ye stwaM /
rdo rje sems dpa' deng khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni bla na med /
oM badzra hA sya ud @# / /
g+hA Ta ya hUM /
shes bya thams cad la thogs pa med pa'i mig phye bar gyur / /
oM badzra pA shya toH shar sgor rdo rje lcags kyu /
zhes pa nas /
dbus su bcom ldan 'das rnam par snang mdzad de rten dang brten par bcas pa'i dkyil 'khor mngon sum du mthong bar gyur /
'di ni khyod kyi dmyal ba'i chu / /
dam tshig 'das na sreg par byed / /
dam tshig bsrungs na dngos grub ni / /
rdo rje bdud rtsi'i chu 'dis 'grub / /
ci ste dam tshig 'das na ni / /
de ma thag tu bkas nas gshegs / /
rdo rje 'dzin rgyal khros nas ni / /
bdun rgyud rigs ni brlag par mdzad / /
de bas rtag tu bu khyod kyis / /
rgyal bas gsungs pa'i dam tshig dang / /
sdom pa dang ni bla ma'i bka' / /
shin tu mos pas bsrung ba bya / /
khyod kyis srog chags bsad mi bya / /
ma byin par yang blang mi bya / /
brdzun dang 'dod la spyod pa rnams / /
dngos grub 'dod pas bya ba min / /
chang ni btung bar mi bya zhing / /
sha la sogs pa bza' mi bya /
sems can gnod pa'i sbyor ba ni / /
nam yang bya ba ma yin no / /
dkon mchog gsum ni yongs mi spang / /
dus kun du ni byang chub sems / /
snying po rdzogs dang phyag rgya dang / /
lha dang bla ma de bzhin no / /
sdig pa la sogs gang yin dang / /
bla ma'i bka' las 'da' mi bya / /
lha la phul ba'i rnying po dang / /
de yi grib ma'ang 'gom mi bya / /
phyag rgya'i gzugs la'ang de bzhin no / /
sngags dang lha la smad mi bya / /
gdon gyi las sogs bya ba min / /
mu stegs can la smad mi bya / /
mdor na yid gnyis som nyi the tshom mi bya ste / /
bdag gi de nyid dang ni sngags sogs de bzhin no /
zhes dam tshig bsgrag go /
de nas dbang dngos gzhi ni /
dkyil 'khor gyi shar du dbang stegs padma dang zla ba'i dkyil 'khor la /
rang nyid 'khod pa rdo rje sems dpar gyur / /
phun sum tshogs pa mnga' ba gser gyi ri bo 'dra / /
'jig rten gsum gyi mgon po dri ma gsum spangs pa / /
sangs rgyas padma'i 'dab ma rgyas 'dra'i spyan mnga' ba / /
'di ni 'jig rten dge ba'i bkra shis dang po'o / /
de yis nye bar bstan pa'i mchog rab mi g.yo ba / /
'jig rten gsum du grags shing lha dang mis mchod pa / /
chos kyi dam pa skye dgu kun la zhi byed pa / /
'di ni 'jig rten dge ba'i bkra shis gnyis pa'o / /
dge 'dun dam pa chos ldan thos pa'i bkra shis phyag /
mi dang lha dang lha ma yin gyis mchod pa'i gnas / /
tshogs kyi dam pa ngo tsha shes dang dpal gyi gzhi / /
'di ni 'jig rten dge ba'i bkra shis gsum pa'o /
zhes sogs kyi shis pa brjod /
rin chen mdzes pa'i bkra shis bum pa 'dis / /
skal ldan skyes bu khyod la dbang bskur bas / /
las dang nyon mongs sgrib pa dag gyur te / /
byang chub sems kyi rlan gyis brlan par shog /
oM bud d+ha ka la sha a b+hi Shiny+tsa oM /
oM badzra ka la sha a b+hi Shiny+tsa hUM /
oM rat+na ka la sha a b+hi Shiny+tsa trAM /
oM padma ka la sha a bi Shiny+tsa hrIH oM karmA ka la sha a b+hi Shiny+tsa aH zhes chu'i dbang bskur /
de bzhin gshegs pa'i dbu rgyan cod @# / /
pan 'dis / /
skal ldan skyes bu khyod la dbang bskur bas / /
sku gsung thugs kyi yon tan rab rdzogs te / /
rigs lnga'i sangs rgyas myur du thob par shog /
ces dang /
sngar bzhin rigs lnga'i phyag rgya bcings la /
oM bud d+ha a b+hi Shiny+tsa oM /
oM badzra a b+hi Shiny+tsa hUM /
oM rat+na a b+hi Shiny+tsa trAM /
oM padma a b+hi Shiny+tsa hrIH oM karmA a b+hi Shiny+tsa aH zhes dbu rgyan gyi dbang bskur /
rin chen mdzes pa'i me tog 'phreng ba 'dis / /
skal ldan skyes bu khyod la dbang bskur bas / /
bsam pa myang 'das sbyor ba khams gsum gnas / /
mdzes pa'i yon tan phun sum tshogs par shog /
oM rat+na mA la a b+hi Shiny+tsa hrAM /
trAM trAM trAM trAM /
zhes rin chen phreng ba'i dbang bskur mdzes shing yid 'ang ngar gyi cod pan gyis / /
skal ldan skyes bu khyod la dbang bskur bas / /
shes bya kun la thogs pa med pa dang / /
'gro ba'i don la mthu dang ldan par shog /
oM TuM gis go bgos la oM badzra phaT a wa laM ba na a b+hi Shiny+tsa trAM /
zhes dar dbyangs kyi dbang bskur /
rigs lnga'i phyag rgya lag tu gtad nas ni / /
skal ldan skyes bu khyod la dbang bskur bas / /
sku gsung thugs kyi yon tan rab rdzogs te / /
ye shes lnga ni myur du thob par shog /
oM bud d+ha mu dra a b+hi Shiny+tsa oM /
oM badzra mu dra a b+hi Shiny+tsa hUM /
oM rat+na mu dra a b+hi Shiny+tsa trAM /
oM padma mu dra a b+hi Shany+tsa hrIH oM karmA mu dra a b+hi Shiny+tsa aH yum lnga'i phyag rgya spyi bor bzhag nas ni / /
skal ldan skyes bu khyod la dbang bskur bas / /
gsang rgyud mtha' dag shes shing rtogs nas su / /
'chad cing ston pa'i dbang dang ldan par shog /
oM bud d+ha d+hA ra Na a b+hi Shiny+tsa oM /
oM badzra d+hA ra Na a b+hi Shiny+tsa hUM /
oM rat+na d+hA ra Na a b+hi Shiny+tsa hrAM /
oM padma d+hA ra Na a b+hi Shiny+tsa hrAMH oM karmA d+hA ra Na a b+hi Shiny+tsa aH zhes rigs lnga dang yum lnga'i phyag mtshan gyis dbang bskur /
kun rdzob mtshan nyid mtshan ma ming gi dbang / /
skal ldan skyes bu khyod la dbang bskur bas ma 'ongs sangs rgyas 'jig rten zhing khams su / /
de bzhin gshegs pa'i mtshan gyi ming thob shog /
oM bud d+ha nA ma a b+hi Shiny+tsa oM /
oM badzra na ma a b+hi Shiny+tsa hUM /
oM rat+na nA ma a b+hi Shiny+tsa trAM /
oM padma nA ma a b+hi Shiny+tsa hrIH oM karmA nA ma a b+hi Shiny+tsa aH kye dpal che ge mo rdo rje zhes ming gis dbang bskur /
sngar bzhin sgeg sogs brgyad kyis mchod /
de rnams ni slob ma'i dbang ngo / /
slob dpon gyi dbang ni /
dkyil 'khor gyi shar du khrus dkyil gru bzhi pa sogs mtshan nyid thams cad dang ldan pa la gnas pa'i seng ge'i khri'i steng du padma dang zla ba'i dkyil 'khor la rang nyid rdo rje sems dpa' sku mdog dkar po rdo rje dang dril bu 'dzin par gyur /
nyer spyod la sogs pas mchod /
shis pa brjod /
thog mtha' med pa'i sems dpa' ni / /
rdo rje sems dpa' dga' ba che / /
kun tu bzang po kun bdag nyid / /
rdo rje bsnyems ma'i bdag po'i bdag /
bcom ldan 'das dpal mchog dang @# / /
po'i skyes bu'o / /
stong pa nyid dang dbyer med pa'i rgyal ba'i thugs gnyis su med pa'i ye shes ni gsang ba'i rdo rje yin la /
de dran pa'i don du rdo rje zungs shig /
'di de sangs rgyas thams cad kyi / /
shes rab dbyangs kyi rjes 'gror bshad / /
khyod kyis kyang ni rtag tu bzung / /
byang chub mchog tu rgyal ba bzhed / /
chos thams cad rang bzhin med pa'i sgra dril bus sgrog par sems dpa'i dril bu'i de kho na nyid dran pa'i sgo nas dril bu zungs shig /
srid pa ngo bo nyid kyis dag /
ngo bo nyid kyis srid bral byas / /
rang bzhin dag pa'i sems ldan pa'i / /
srid pa dam pa byed par 'gyur /
zhes dril bu dkrol /
rdor sems kyi phyag chen bcas la /
rang rdo rje sems dpa' dkar po zhal gcig phyag gnyis par gsal bar dmigs pa la brten nas pradz+nyA u pa sogs kyi don thabs shes dbyer med pa'i zab gsal gnyis su med pa'i rdo rje slob dpon gyi dbang gi ngo bo rgyud la skyes par gyur /
oM pradz+nyA u pa sa ma yo ga a b+hiShi ny+tsa hUM aH zhes rdo rje slob dpon gyi dbang dngos bskur /
rdo rje rgya gram lag tu sbyin nas ni / /
skal ldan skyes bu khyod la dbang bskur bas / /
'phrin las rnam bzhi'i 'gro don mthar phyin te / /
las kyi rigs kyi dngos grub thob par shog /
oM badzra ka rmA a b+hi Shi ny+tsa aH yon tan rab rdzogs gser gyi 'khor lo 'dis / /
skal ldan skyes bu khyod la dbang bskur bas / /
rnam par snang mdzad sku mchog rab thob ste / /
chos kyi 'khor lo myur du bskor bar shog /
b+h+ruM las byung ba'i 'khor lo / /
oM badzra tsakra a b+hi Shi ny+tsa hUM b+hUM /
dbyangs yig tha ma aH las byung ba'i dung / /
oM badzra b+ha Sha raM /
dbyangs yig dang po a las byung ba'i sbyong rgyud kyi po ti /
deng nas brtsams te sems bskyed pa / /
tsam gyis chos dung bla med pa /
kun nas yongs su bkang nas ni / /
chos kyi 'khor lo bskor bar gyis / /
dbyangs tha ma aH las byung ba'i dril bu /
thams cad nam mkha'i mtshan nyid de / /
nam mkha' la yang mtshan nyid med / /
nam mkha' mnyam pa nyid sbyor bas / /
thams cad mchog ni mnyam nyid gsal / /
chos bshad so so'i rjes gnang ni /
rigs lnga'i bdag po yi ni rang bzhin gyis / /
skal ldan skyes bu khyod la dbang bskur bas / /
rdo rje sems dpa' rigs rnams kun gyi bdag /
rigs dang dkyil 'khor kun gyi bdag por shog /
oM bud d+ha tsakra ad+hi pa ti stwaM a b+hi Shiny+tsa oM oM oM /
oM badzra tsa kra a d+hi pa ti stwaM a b+hi Shiny+tsa hUM hUM hUM /
oM r+t+na tsa kra a d+hi pa ti staM a b+hi Shiny+tsa trAM trAM trAM /
oM padma tsakra ad+hi pa ti stwaM a b+hi Shi ny+tsa hrIH hrIH hrIH hrIH /
oM karmA ts+k+ra a d+hi pa ti stwaM a b+hi Shi ny+tsa aH aH aH /
'jig rten kun la thams cad du / /
sems can kun la phan pa'i phyir / /
ji ltar sna tshogs 'dul 'gyur ba'i / /
rdo rje'i 'khor lo rab tu bskor / /
de bzhin du tshig rkang snga ma gsum gong bzhin du brjod la /
chos kyi 'khor lo rab tu bskor / /
rin chen 'khor lo rab tu bskor / /
padma'i 'khor lo rab tu bskor / /
las kyi 'khor lo rab tu bskor /
zhes tshigs @# / /
bcad re dang sngags re spel zhing phyag mtshan re gtad nas dbang bskur ro / /
rigs lnga'i phyag rgya gnas lngar bcings nas ni / /
skal ldan skyes bu khyod la dbang bskur bas / /
ye shes lnga yi yon tan rab rdzogs te / /
byang sems gsang ba'i dbang dang ldan par shog /
oM sar+b+ba ta thA ga ta gu hya a b+hi Shi ny+tsa oM /
oM badzra gu hya a b+hi Shi ny+tsa hUM /
oM rat+na gu hya a b+hi shi ny+tsa trAM /
oM padma gu hya a b+hi Shi ny+tsa hrIH oM karmA gu hya a b+hi Shi ny+tsa aH gu hya zhes pa gsang ba'i don ni dkyil 'khor dang lha'i de kho na nyid dang slob dpon gyi las rnams yin la /
dkyil 'khor gyi de nyid ni /
de yang /
tshad med pa bzhi'i tshul gyis sems can rnams la mi mnyam pa med pas gru bzhi /
dang sogs dbang po lngas thar pa'i grong khyer du 'jug pas sgo bzhi /
bsam gtan bzhi dag pa'i rta babs bzhi /
sems can gyi bsam pa rdzogs par byed pas rin po che sna tshogs pa'i rgyan /
nang gi le tshe brgyad ni rnam thar brgyad gdul bya'i rgyud la chos 'khor rgyun mi 'chad par bskyed par mdzad pas rdo rje'i 'phreng bas yongs su bskor ba /
chos kyi dbyings kyi ye shes la sogs pa ye shes lnga rnam par dag pas /
de bzhin gshegs pa rigs lnga /
stong pa nyid bcu drug la dmigs pa'i ting nge 'dzin gyis /
rang gi mi mthun phyogs su gyur pa'i mngon zhen spangs pa'i cha bcu drug ni sems dpa' bcu drug /
sbyin sogs drug dang /
smon lam dang /
thabs kyi phar phyin brgyad kyis /
rang gi bzlog phyogs ser sna nas thabs mi mkhas pa'i bar spangs pa'i cha brgyad ni /
sgeg sogs lha mo brgyad /
dad pa dang /
brtson 'grus dang /
dran pa dang /
ting nge 'dzin gyi stobs kyis /
ma dad pa sogs spangs pa'i cha bzhi ni /
sgo ba bzhi /
stong nyid bcu drug rtogs pa'i cha bcu drug ni /
byams pa la sogs pa'i bskal bzang gi sems dpa' bcu drug ste /
mdor na sangs rgyas kyi gnyis su med pa'i ye shes de nyid rten dang brten pa sna tshogs par shar ba yin cing /
slob dpon gyi las kyi rim pa ni /
'khor dang bcas pa'i dkyil 'khor bri ba dang sgrub pa dang /
bdag nyid 'jug cing dbang blang ba la sogs pa rnams yin no / /
de nas /
lha rdzas las byas lte ba shin tu zlum / /
rtsibs stong ldan zhing mu khyud rab mnyam bzang / /
sdang ba'i dgra las rnam par rgyal gyur pa'i / /
'khor lo rin chen dam pas dbang bskur ro / /
oM ts+k+ra rat+na a b+hi Shi ny+tsa mAM /
rin chen ngo bo lha rdzas bai DUr+ya / /
kun tu dpag tshad tsam du snang byed cing / /
dri med nyin mo ji bzhin mtshan de bzhin / /
nor bu rin chen dam pas dbang bskur ro / /
oM ma Ni rat+na a b+hi Shi ny+tsa mAM /
gzugs mdzes blta na sdug cing tshul bzang ma / /
pags pa'i mdog legs 'jam zhing dri mchog ldan / /
yid 'ong 'dod dgu'i reg bya dang ldan pa'i / /
btsun mo rin chen dam pas dbang bskur ro / /
oM stI rat+na a b+hi Shi ny+tsa mAM /
gang yang rgyal ba mu tig mdangs ldan pa'i / /
gser sogs mang po thub la phul ba ltar @# / /
bzod ldan mtshungs pa'i khyim bdag nor ldan pa'i / /
blon po rin chen dam pas dbang bskur ro / /
oM pu ru Sha rat+na a b+hi Shi ny+tsa mAM /
yan lag thams cad legs skyes sa la ni / /
rab gnas gangs chen ri 'dra glang po che / /
rgyal po la 'os mkha' la rab 'gro ba'i / /
glang po rin chen dam pas dbang bskur ro / /
oM hasti rat+na a b+hi Shi ny+tsa mAM /
tho rangs dus su phyogs rnams ma lus pa'i / /
sa rnams bskor te slar yang ldog 'gyur ba / /
rma bya'i mgrin pa'i spu ltar yid 'ong ba'i / /
rta mchog rin chen dam pas dbang bskur ro / /
oM a shwa rat+na a b+hi Shi ny+tsa mAM /
'gro dang ldog dang kun nas 'od 'gyur ba'i / /
bdud dpung ma lus 'jig par byed pa ste / /
dpal ldan 'byor ba'i dpung dang bcas pa yi / /
dmag mi rin chen dam pas dbang bskur ro / /
oM kha Ta ga rat+na a b+hi Shi ny+tsa mAM /
zhes rgyal srid sna bdun gyi dbang bskur /
de nas dam tshig gi dbang ni /
dkon mchog gsum dang byang chub sems / /
bla ma dam pa rnams mi spang / /
srog chags rnams ni bsad mi bya / /
ma byin par yang blang mi bya / /
brdzun du smra bar bya ba min / /
pha rol bud med spyad mi bya / /
bla ma smad par mi bya ste / /
de yi grib ma'ang mi 'gom zhing / /
slob dpon ma yin mi bzung la / /
rdo rje slob dpon mtshan mi bzung / /
sngags dang phyag rgya mi smod de / /
lha rnams la yang smos ci dgos / /
ci ste glen pas smad na ni / /
nad kyis nges par 'chi bar 'gyur / /
rnying dang lha yi grib ma dang / /
'jig rten 'jig rten 'das pa yi / /
phyag rgya yi ge mtshan ma rnams / /
gom pas 'gom par mi bya'o / /
de bas dkon mchog gsum dag dang / /
sangs rgyas bstan la gnod byed dang / /
bla ma smod la brtson pa rnams / /
mkhas pas bsgrims te bsgrub par bya / /
chos mi ldan dang sdig spyod dang / /
rtag tu sems can gnod brtson dang / /
dam tshig sdang rnams snying brtse ba'i / /
sngags mkhan gyis ni sngags kyis bsgrub / /
'jungs pa rnams kyi nor blangs la / /
sems can phongs la sbyin par bya / /
bla ma la ni mchod pa dang / /
de ltar dam tshig sgrub pa dang / /
dkyil 'khor phyir dang dam tshig can / /
phan phyir rgyal ba'i sras rnams la / /
mchod phyir mi yi dbang po'am / /
phyug po rnams kyi nor dbrog go /
sems can rnams la phan spyod pas / /
rtag tu dam tshig bla ma'i nor / /
srog chags srog ni bsrung ba'i phyir / /
brdzun du yang ni smra bar bya / /
sangs rgyas rnams ni mnyes bya dang /
dam tshig rnams kyang bsrung bar bya / /
sngags rig pas ni sgrub pa'i phyir / /
gzhan gyi bud med bsten par bya / /
rdo rje sems dpa'i gnas 'dug nas / /
thams cad byas shing kun zos kyang / /
'grub 'gyur nyes par mi 'gyur na / /
snying rje ldan pas smos ci dgos /
zhes brjod /
bka'i dbang ni /
oM sarba ta thA ga ta Adz+nyA te dA sya mi gr-ih+Na badzra su sid d+ha ye /
oM badzra tiShTHa hUM /
zhes brjod la /
de nas slob mas spyi bos phyag 'tshal nas lus dang longs @# / /
spyod thams cad bla ma la phul la /
bla mas kyang /
tshe 'di'i bde ba ma lus dang / /
'jig rten phyi ma'i bde mchog dang / /
sangs rgyas nyid kyang thob 'gyur na / /
lha mi'i bde ba smos ci dgos / /
sangs rgyas kun dang bla ma mnyam / /
rdo rje slob dpon brnyas na ni / /
rtag tu sdug bsngal thob 'gyur bas / /
slob dpon la ni brnyas mi bya / /
rdo rje spun dang sring mo dang / /
rdo rje ma rnams nyid la ni / /
rnal 'byor can gyis brnyas mi bya / /
rtag tu 'khon dang gcugs mi bya / /
dkon mchog gsum la gnod byed la / /
bzod pa bsgom par mi bya ste / /
bla ma smod brtson ma rungs dang / /
dam tshig las ni 'da' ba dang / /
de sogs byed pa tshar gcod na / /
'grub 'gyur zhes ni kun rig gsung / /
sems can kun la snying brtser chags / /
bsgrubs na myur du 'grub par 'gyur / /
de nas mchod bstod bsdus pa zhig byas /
'dod don la gsol ba gdab /
bsngo ba smon lam bzod gsol dang bcas pa byas te /
bsnyen pa'i skabs bzhin ye shes pa gshegs /
dam tshig pa bdag nyid la bsdu'o / /
ras bris yin na brtan bzhugs bya /
ci ltar na'ang shis pa brjod cing me tog gi char 'bebs so / /
smras pa /
gang dang phrad na rdo rje'i ri rab kyang / /
yud tsam zhig gis thal bar brlag byed pa / /
'jigs rung mnar med 'bar ba'i byin za yang / /
skad cig tsam gyis rab bsil padmo'i mtshor / /
bsgyur ba'i thabs mkhas gnyis pa dang bral ba / /
rgyud rgyal ngan song spyod pa'i chu gter che / /
legs bsrubs rgyud don cha shas yongs rdzogs pa'i / /
legs bshad 'od dkar ldan pa deng 'dir shar / /
lam gyi gnad rnams dor ba'i bsdus pa dang / /
tshig gi yal 'dab spros pa'i rgyas pa sogs / /
mtha' gnyis rnam par spangs pa'i cho ga 'di / /
spel bar byed pa chos kyi rgyal mtshan nyid / /
tshul 'dir 'bad pa'i dge ba ku mu ta / /
zla zer 'thungs 'dra ji snyed thob pa des / /
drin can ma rnams ngan song rgyu 'bras kyi / /
g.yul las rnam rgyal sku gsum myur thob shog /
ces bcom ldan 'das ngan song thams cad yongs su sbyong ba kun rig gi cho ga rgyud don gsal ba'i snying po bsdus pa yid bzhin gyi nor bu zhes bya ba 'di yang bstan pa yongs su rdzogs pa'i dge ba'i bshes gnyen chen po mang pos yang yang bskul ba la brten nas dge slong blo bzang chos kyi rgyal mtshan gyis chos grwa chen po bkra shis lhun po'i gzims khang du sbyar ba'i yi ge pa ni blo bzang phun tshogs so / / / /
@# / /
na mo gu ru sarba bid maN+Da le b+h+yaH de ltar snang stong tshogs pa'i rol pa las / /
ngan song sbyong ba'i mchog gyur dkyil 'khor pa / /
bsgoms bzlas mchod bstod bsgrubs pa'i rnam dkar tshogs / /
mi khom gnas kun stongs pa'i rgyu ru bsngo / /
de yis mthu las bdag gzhan 'gro ba rnams / /
dal 'byor rten thob dam pa'i mgon gyis bzung / /
thun mong lam sbyangs @# / /
dbang gis rgyud smin cing / /
dam tshig sdom pa tshul bzhin srung bar shog /
de nas rdo rje 'dzin pa'i ded dpon la / /
brten nas dpal ldan de nyid bsdus pa sogs / /
rnal 'byor rgyud rgyal rgya mtsho'i mthar son nas / /
rnam grol nor bu'i gling du bgrod par shog /
tshogs gnyis myur du rdzogs pa'i thabs mkhas mchog /
smra byed lce dang lag sogs byin brlabs pas / /
bzlas brjod phyag rgya 'ching la sogs pa yi / /
lus ngag rig byed mthu dang ldan par shog /
'jig rten gsum rgyal khro bo'i dbang po yis / /
bgegs rnams bsnun bsregs bcings nas tshar cad de / /
bdag dang gnas sogs srung ba'i rnal 'byor gyis / /
lam bzang sgrub la bar chad med par shog /
phul byung zhing gi mchog la tshogs bsags pas / /
rang gi rgyud ni yongs su smin pa dang / /
rigs lnga'i lha dang lha mo'i phyag rgya rnams / /
legs par 'ching dang 'grol la dbang bar shog /
nyi zla'i 'od 'bar phyi nang pho brang che / /
bsgoms pas gang du 'tshang rgya'i zhing sbyangs nas / /
ye shes rang bzhin gzhal yas khang 'grub pa'i / /
dge ba'i rtsa ba yongs su smin par shog /
der ni sgo gsum dri ma dag byed pa'i / /
cho ga gsum gyi rim pa'i nyams len gyis / /
rnam par snang mdzad mngon du byed pa'i thabs / /
dang po sbyor ba'i ting 'dzin rdzogs par shog /
bcom ldan tshangs pa chen po padma la / /
bzhugs bzhin ngan song spyod pa'i rnam 'phrul brgyas / /
mgon med nyam thag ma lus dbugs phyung ste / /
mchod cing ched du brjod pas bsngags par shog /
slar yang 'khor lo'i mgon pos mngon sprul pa'i / /
dkyil 'khor rgyal mchog yongs su rdzogs pa dang / /
phyag rgya bzhi yis legs par rgyas btab pas / /
sgo gsum bya ba'i dri ma 'khrud par shog /
ma dag spyi dang ngan song gsum spyod pa'i / /
'phrin las rgyal mchog phun sum tshogs pa dang / /
rags dang phra mo'i ting 'dzin mthar phyin nas / /
mtshan med rnal 'byor sgom la brtson par shog /
lha dang sngags kyi de nyid la dmigs pa / /
shes rab spros dang bral ba'i nyams len gyis / /
'khrul pa'i bag chags ma lus drung phyung nas / /
gzhan don phun tshogs 'phrin las 'grub par shog /
khyad par spyan stong mnga' bas legs bris sras / /
nor bu dri ma med pa dbugs dbyungs ltar / /
'di nang 'gags pa bar do'i 'gro ba rnams / /
lam 'dis rjes su 'dzin la mthu ldan shog /
'dud dang gshin rjes zin pa'i rnam shes de / /
sngags dang ting 'dzin phyag rgyas bkug nas kyang / /
bgegs sdig dri ma ma lus sbyangs byas te / /
phun tshogs bde 'gro'i rten la 'god par shog /
rlung sems lus tsam 'dzin pa'i skyabs med rnams / /
dpal ldan thams cad rig pa'i dkyil 'khor du /
bcug nas dbang bskur lam bstan sbyangs byas te / /
dag pa'i zhing khams mchog tu 'dren par shog /
mdor na rang gzhan don gnyis bsgrub pa yi / /
thabs mkhas spyod pa @# / /
yongs su rdzogs byas nas / /
ngan song gsum sogs nyam thag 'gro ba kun / /
sgrol la rnam snang chen por bdag gyur cig /
! / /
rab yangs 'chi med lam bzang yongs gang ba / /
bcom ldan thams cad rig pa'i dkyil 'khor pa / /
me tog char 'bebs shis brjod glu dbyangs len / /
bgegs 'joms 'phrin las khyed la mdzad pa 'di / /
shes par gyis la kun dga' skyed cig dang / /
bkra shis gdangs snyan bdag gis bsgrag par bya / /
rtsa ba'i bla ma khyab bdag rnam snang mdzad / /
lam 'dis mchog brnyes yo ga'i mkhas pa gsum / /
rgyal ba gnyis pa blo bzang grags pa sogs / /
dngos dang brgyud pa'i bla ma mchog rnams la / /
legs tshogs ji snyed mchis pa'i bkra shis des / /
khyed kyi mi mthun rgud pa kun zad cing / /
bde legs yar ngo'i zla ltar 'phel gyur nas / /
phun tshogs dpal la rol pa'i bkra shis shog /
bcom ldan rigs lnga yum bzhi sems dpa'i tshogs / /
phyi nang mchod pa'i lha mo sgo skyong bzhi / /
bskal bzang nyan rang khro bo'i tshogs rnams la / /
legs tshogs ji snyed mchis pa'i bkra shis des / /
khyed kyi mi mthun rgud pa kun zad cing / /
bde legs yar ngo'o zla ltar 'phel gyur nas / /
phun tshogs dpal la rol pa'i bkra shis shog /
thub pa'i gsung rab kun gyi snying po mchog /
ngan song sdug bsngal drung nas 'byin pa'i phul / /
dpal ldan ngan song sbyong ba'i rgyud rgyal la / /
legs tshogs ji snyed mchis pa'i bkra shis des /
khyed kyi mi mthun rgud pa kun zad cing / /
bde legs yar ngo'i zla ltar 'phel gyur nas / /
phun tshogs dpal la rol pa'i bkra shis shog /
mtha' yas zhing na rgyud 'di'i tshig don gyi / /
cha shas yan chad bzung nas sdug bsngal gsum / /
rtsad nas 'byin par byed pa ma lus la / /
legs tshogs ji snyed mchis pa'i bkra shis des / /
khyed kyi mi mthun rgud pa kun zad cing / /
bde legs yar ngo'i zla ltar 'phel gyur nas / /
phun tshogs dpal la rol pa'i bkra shis shog /
nam mkha'i khyon ltar yangs pa'i pho brang mchog /
nyi zla'i 'od dang mnyam pa'i 'od 'phro zhing / /
grangs med rin chen rgyan gyis mdzes pa la / /
dge mtshan ji snyed mchis pa'i bkra shis des / /
khyed cag gang dang gang du gnas pa der / /
mi shis mtshan ma 'ga' yang mi 'byung zhing / /
zhing gi 'byor pa phul du byung ba yi / /
bde legs rgyun mi 'chad pa'i bkra shis shog /
ces shis pa brjod cing me tog gi char 'bebs so / /
! sku gsum lhun grub rnam snang dze tA ri / /
kun snying rab 'byor bskyangs dang na ya ka /
mi tri rdor gdan ni ska lam ka'i zhabs / /
gsol ba 'debs so dngos grub ma lus stsol / /
re wan+t+ra dang chag lo legs pa'i blo / /
yang rtse bu ston gzhon nu bsod nams dang / /
thams cad mkhyen pa blo bzang grags pa'i dpal / /
gsol ba 'debs so dngos grub ma lus stsol / /
'dul 'dzin sher 'byung mkhas btsun blo bzang zhabs / /
dge legs dpal bzang @# / /
mkhas grub nam mkha'i mtshan / /
bka' drin mnyam med rtsa ba'i bla ma la / /
gsol ba 'debs so dngos grub ma lus stsol / /
de ltar gsol ba btab pa'i byin brlabs kyis / /
bdag dang mkha' mnyam 'gro ba ma lus pa / /
sgrib gnyis dgra las rnam par rgyal gyur te / /
rnam par snang mdzad go 'phang myur thob shog / / /
ces de ltar ngan song yongs su sbyong ba kun rig rnam par snang mdzad la brten pa'i brgyud pa'i gsol 'debs smon lam shis brjod dang bcas pa 'di yang /
bstan pa'i gsal byed chos kyi rje dpal 'byor dbang po dpon slob rnams kyis cho ga kha lag tshang bar bya ba'i phyir 'di lta bu zhig dgos shes nan cher bskul ba la brten nas /
rnal 'byor rgyud kyi don cung zad khong du chud pa btsun pa blo bzang chos kyi rgyal mtshan gyis chos grwa chen po bkra shis lhun po'i gzims khang du sbyar ba'o / /
! / /
swa sti /
ngan song sbyong ba'i rgyal po kun rig gi /
sgrub dkyil mi zad 'byin pa'i par 'di nyid / /
mu khyud 'dzin du lhag bsam dag pas bsgrubs / /
dge bas bsam don chos bzhin myur 'grub shog /
mang+laM / /
! / /
oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / / / /
