@# / /
'jigs chung dmar po'i sgrub thabs rgyun 'khyer bzhugs so / /
@## / /
na mo gu ru badzra b+he ra wa ya /
rab 'bar khro gtum 'jigs pa'i nga ro sgrogs / /
pad rA ka mdangs 'dzin gnam ru nyag phran can / /
dug lnga'i nad kun rtsad nas 'joms mdzad lha / /
ma he zhal can khyod la rtag tu 'dud / /
gang zhig rgyun du bsnyen pa'i tshul / /
rgyun 'khyer muk+ti ka yi phreng / /
dam pa'i gsung las mdor dril te / /
mdor bsdus tshig gis spel bar bya / /
'dir dpal 'jigs byed dmar po mnga' 'gengs kyi sgrub thabs mdor bsdus nyams su len par 'dod pa dag gis skyabs sems tshad med bzhi rgyud dang 'dres nges su byas te /
dngos gzhi ni /
swa b+ha was stong bar sbyangs /
stong pa'i ngang las @## / /
rdo rje sa gzhi r+wa gur bla re me ri dang bcas pa'i dbus su sna tshogs pad nyi'i steng du rang sems hUM las gri gug hUM gis mtshan pa yongs su gyur ba las rang nyid dpal rdo rje 'jigs byed sku mdog padma rA ga ltar dmar zhing gzhi brjid che ba ma he khro chags kyi gdong ba can /
r+wa rnon po gnyis dang ldan pa /
spyan gsum glog ltar 'khyug cing dbu skra spyi gtsug tu bcing ba /
mtshan ma gyen du 'greng zhing dur khrod kyi chas brgyad kyis brgyan pa /
phyag gnyis kyis r+wa'i mda' gzhu 'gengs te bi Sha'i gnad la brdeg pa /
zhabs g.yas bskum zhing g.yon brkyang ba'i stabs kyis ye shes kyi me rab tu 'bar ba'i dbus na bzhugs pa'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros /
bsgom pa dang 'dra ba'i ye shes pa dbang lha dang bcas pa spyan drangs /
dzaH hUM baM hoH gnyis su med par gyur /
dbang lhas dbang bskur mi bskyod pas dbu brgyan par gyur /
oM ya mAn+ta ka ar+g+haM nas shap+ta'i bar gyis mchod /
oM yam+'+n+ta ka hUM phaT oM AH hUM gis nang mchod 'bul /
gzugs mchog mas bstod /
rang gi thugs kar nyi dkyil gyi steng du hUM yig gi mthar sngags 'phreng 'od zer 'bar ba 'phros bas phyi nang gi nyer 'tshe snod bcud kyi dug rigs thams cad lhag med du zhi bar bsam pas /
oM ha sa ha sa /
ki la ha sa /
sho ge so phaT /
tshin+d+ha swA hA /
yig 'bru bcu bdun pa 'di dug rigs thams cad la dbang bsan dbang sngags zhes bya /
ha sa tse ke sa ra da ran ma tsa du b+hi du ha ri rU pa swa /
'di la snying po yig 'bru bcu dgu ba zer /
oM ha sing ha sa ka ling ha sa ka mar tsi swA hA /
'di nye snying yig 'bru bco lnga par bshad /
sngags don ni /
oM zhes sngags kyi mgo 'dren /
ha sa zhes sogs kyi don ni rim bzhin /
btsan dug rtsi dug sbu dug /
sha dug /
sbyar dug /
dbyig dug sogs dug rigs thams cad 'joms pa la dbang ba'i gzhi tshugs zhes bshad /
ces ci mang bzlas mthar yig brgya mchod bstod /
mdor bsdus byas la /
dge ba 'di yis X gshin rje gshed po 'grub gyur nas / /
X X 'god par @# / /
shog / / /
ces pa 'di yang dpyod ldan dge slong dga' bcu ngag dbang yon tan nas lha rdzas bcas bskul ngor /
\u0f38 chos kyi rdo rjes 'phral mar sbyar ba dza yan+tu / / / /
