! tshe sgrub 'chi med dpal ster gyi rgyun khyer bzhugs / /
! na mo gu ra we /
'dir tshe dpag med 'chi med dpal ster gyi tshe sgrub rgyun 'khyer ni /
nam mkha' dang mnyam pa'i sems can thams cad bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
zhes skyabs 'gro dang /
sems can thams cad kyi don du sangs rgyas kyi go 'phang thob par bya /
de'i ched du tshe sgrub zab mo nyams su glang bar mgyi'o / /
zhes sems bskyed lan gsum re byas la /
rang nyid tshe dpag med du gsal pa'i thugs ka'i hrIH las 'od zer 'phros pas bla ma tshe dpag med la sangs rgyas dang byang chub sems dpa'i tshogs kyis bskor ba oM badzra sa mA dzaH sa spyan drangs /
na mo gu ru A yur+dz+nyA nA pa ri mi ta sa pa ri wA re b+h+yaH zhes phyag bya /
oM gu ru A yur+dz+nyA nA pa ri mi ta sa pa ri wA ra ar+g+haM pra tI ts+tsha swAhA /
bA dyaM pra tI ts+tsha swAhA /
oM badzra buSheb /
d+hU pe| A lo ke /
gan+d+he| nai wi dye /
shabta AH hUM /
zhes mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung /
bzhes rgyun bshags bya /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
chags sdang dang bral bar gyur cig /
ces tshad med bzhi bsgom /
de nas dngos gzhi ni /
sba b+ha was stong par spyangs /
stong pa'i ngang las gnas khang bde ba can gyi zhing khams phun sum tshogs pa'i dbus su rma byas bteg pa'i rin po che'i khri dang pad zla'i gdan la /
hIH las rang nyid mgon po tshe dang ye shes dpag tu med pa sku mdog dmar po zhi zhing 'dzum pa'i zhal gcig phyag gnyis kyis mnyam gzhag gi steng na tshe'i bdud rtsis gang ba'i bum pa bsnams pa /
mtshan dpe'i gzi 'od 'bar zhing dbu skra ral pa'i thor tshugs can /
dar gyi na bza' dang rin po ches brgyan cing zhabs rdo rje skyil grung gis bzhugs pa /
rang gi spyi bo nas rim bzhin rtsa ba'i bla ma padma bdud 'dul mthu stobs rgyal mtshan /
sprul sku bstan 'dzin ye shes lhun grub /
mkhan chen bsod nams mchog grub /
smor chen @# / /
kun dga' lhun grub /
sprul sku bsod nams dbang phyug /
sger pa dag dbang nyi ma /
bstan 'dzin nyi zla bzang po /
'jam dbyangs kun dga' gro la mchog /
kun spangs chos kyi nyi ma| grub chen thang stong rgyal po /
slob dpon padma 'byung gnas /
rta mgrin dbang gi rgyal po /
mgon po tshe dpag med /
sangs rgyas snang ba mtha' yas rnams mtho brtsegs su bzhugs pa'i thugs ka nas 'od zer 'phros pas bla ma yi dam sangs rgyas byang sems thams cad spyan drangs te spyi bo'i bla ma rnams la thim par gyur pa la /
mos gdung drag pos thal mo sbyar te /
oM AH hUM hrIH hrIH snang ba mtha' yas 'gro kun rjes su 'dzin / /
tshe dpag med mgon sgrub la 'chi med ster / /
rta mgrin dbang rgyal 'gro ba'i bar chad sel / /
padma 'byung gnas snyigs dus 'gro ba'i skyabs / /
thang stong rgyal po gsol btab bslu ba med / /
gsol ba 'debs so 'gal rkyen bar gcod sel / /
byen gyis rlobs shig 'chi med dngos grub stsol / /
mkhas btsun grub pa'i sar bzhugs kun spangs rje / /
'jam mgon grub pa'i dpa' bo grol mchog zhabs / /
dpal ldan grub rigs 'dzin pa nye zla'i mtshan / /
dge dbang nyi ma chos kun mkhyen pa'i gter / /
'jam pa'i dbyangs dngos kun dga' bsod nams dbang / /
gsol baX /
byin gyisX /
bstan pa'i srog shing rmor chen rdo rje 'chang / /
dag gi dbang phyug bsod nams mchog grub zhabs / /
sprul sku bstan 'dzin ye shes lhun grub mtshan / /
drin can padma bdud 'dul mthu stobs rgyal / /
rtsa ba brgyud pa'i bla ma mchog rnams la / /
gsol baX /
byin gyisX /
zhes gsol ba btab pas rig 'dzin brgyud pa de rnams kyi sku las 'od zer 'phros pas /
bdag dang bsgrub bya'i bla tshe yar ba dang /
'byung ba dang 'byung ba las gyur pa'i 'khor 'das snod bcud kyi yon tan thams cad bdud rtsi'i dwangs mar drangs te spyi bo'i bla ma rnams la thim /
de rnams kyi sku las bdud rtsi'i rgyun babs /
rang nyid tshe dpag med du gsal ba'i tshangs bug nas zhugs /
lus thams cad gang bas 'chi med tshe'i dngos grub thob par gyur par bsam la /
oM AH hUM hrIH hrIH badzra gu ru padma sid+d+hi pu N+ya dz+nyA na A yus+si d+d+hi jeH zhes gang mang bzla ste bsnyen tshad ni 'bum phrag bzhi 'am bcu'o / /
mjug tu /
rtsa brgyud bla ma yi dam lha tshogs kyis / /
thugs rje nus pa mthu dang dpung skyed la / /
nad gdon 'gal rkyen bar chad zhi ba dang| |'chi med tshe yi dngos grub stsal du gsol / /
zhes gsol ba btab pas /
spyi bo'i bla ma rnams rim bzhin 'od du zhu nas rang gi snying ga'i hrIH la thim pas 'chi med tshe'i dngos grub thob par @# / /
gyur| ces brjod cing snyong nyid la mnyam par gzhag rjes /
dpon slab mi 'bral lhan cig gnas / /
sku tshe mi 'gyur sra zhing brtan / /
ja bzang bzhes spro rgyun mi 'chad / /
skyid la chos 'phel bkra shis shog /
ces brjod par bya'o / /
zhes pa 'di nas rnying gi dam pa mang po'i gsung gi nying khu bsdus nas rang gi nyams len du d+harma b+ha dras sbyar ba'o / /
shu b+haM / /
