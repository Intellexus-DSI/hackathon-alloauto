! rje btsun seng ge sgra'i sgrub thabs rjes gnang gi cho ga dang bcas pa bzhugs /
! na ma gu ru many+dzu g+ho Sh+Sha ya /
'dir rje btsun seng ge sgra'i sgrub thabs mdor bsdus nyams su len tshul ni /
skyabs yul gsal btab la /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
lan gsum gyis skyabs 'gro dang /
sems can thams cad kyi don du rdzogs pa'i sangs rgyas kyi go 'phang thob par bya| de'i ched du rje btsun seng ge sgra'i bsgom bzlas nyams su blang bar bgyi'o / /
lan gsum gyis sems bskyed /
rang skad cig gis rje btsun seng ge sgrar gsal ba'i thugs ka'i hrIH yig gi 'od zer gyis rang bzhin gyi gnas nas bla ma dang rje btsun seng ge sgra la sangs rgyas dang byang chub sems dpa'i tshogs kyis bskor ba /
oM badzra sa mA dzaH zhes spyan drangs /
na mo gu ru b+h+yaH na mo b+ha T+Ta ra ka siM ha nA da sa pa ri wA re b+h+yaH zhes phyag btsal /
oM b+ha T+Ta ra ka siM ha nA da sa pa ri wA ra ar+g+haM pra tI ts+tsha ye swAhA /
pAdyaM pra tI ts+tsha ye swAhA /
badzra puSh+pe /
d+hU pe| dI pe| gan+d+he /
nai wi dye /
shap+ta AH hUM /
zhes mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
lan gsum gyis rgyun bshags dang /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
btang snyoms la gnas par gyur cig /
ces tshad med bzhi bsgom /
oM shU n+ya tA dz+nyA na badzra swa b+hA wa At+ma konya haM /
stong pa nyid du gyur /
stong pa'i ngang las paM las padma dmar po 'dab ma brgyad pa'i lte bar /
siM las seng ge dkar po mgo g.yas dang gdong gyen du bstan pa'i steng du| a las zla ba'i dkyil 'khor gyi dbus su hrIH yig dkar po ring cha tsheg drag dang bcas pa de las 'od zer 'phros /
don gnyis byas /
'dus yongs su gyur pa las /
rang nyid rje btsun seng ge sgra sku mdog dkar po spyan gsum dang ldan pa'i zhal gcig phyag gnyis kyi /
g.yas mchog sbyin gyi phyag rgya dang g.yon pa gdan la brten pa /
g.yas su sprul dkar pos dkris pa'i rtse gsum ljang gu dang g.yon du padma dkar po'i steng du me tog sna tshogs kyis gang ba'i thod pa dang ral gris mtshan pa /
kr-iSh+Na sa ra'i pags pas nu ma g.yon pa bkab cing dar dmar po'i sham thabs can /
ral pa'i thor cog dang tshangs @# / /
skud dmar pos spras shing rgyan gzhan sbyangs pa dka' thub kyi cha byad can /
zhabs gnyis rgyal po rol ba'i stabs kyis bzhugs pa'i dpral bar oM /
mgrin par AH thugs kar hrIH hUM gis mtshan par gyur /
de las 'od zer 'phros pas bsgoms pa dang 'dra ba'i ye shes pa dang dbang gi lha rnams oM badzra sa mA dzaH dzaH hUM baM hoH dam tshig pa dang gnyis su med par gyur /
dbang gi lhas dbang bskur /
'od dpag med kyis dbu brgyan cing /
spyi gtsug tu rnam snang /
dpung pa g.yas su mi bskyod pa /
g.yon du 'od dpag med /
dbyi mgo g.yas su rin 'byung /
g.yon du don grub rnams bzhugs par gyur /
ces bskyed la /
spro na /
gong ltar mchod cing /
khams gsum sems can thams cad dang / /
khyad par klu gnyen sa bdag gi /
nad dang sdug bsngal kun sel ba'i / /
seng ge'i sgra la phyag 'tshal lo / /
zhes pas bstod /
de nas /
rang gi thugs kar zla ba'i steng du hrIH yig gi mthar snying po dang gzungs kyis bskor ba las 'od zer 'phros pas /
rang gzhan gyi nad gdon sdig sgrib thams cad sbyangs par gyur /
ces bzlas dmigs gsal btab la /
na ma rat+na tra ya ya /
nam Ar+ya a wa lo ki te shwA rA ya /
bo d+hi satwA ya /
ma hA satwA ya /
mahA kA ru Ni kA ya /
tadya thA /
oM sa ka Te /
bi ka Te /
ni ka Te /
ka TaM ka Te /
ka ro Te /
ka ro TaM /
bidye swAhA /
zhes gzungs cung zad dang /
oM AH hrIH siM ha nA da hUM phaT /
ces snying po gang mang bzla /
mjug tu /
dge ba 'di yis myur du bdag /
seng ge'i sgra nyid 'grub gyur nas / /
'gro ba gcig kyang ma lus pa / /
de yis la 'god par shog /
ces bsngo smon bya'o / /
'di'i rjes gnang bya tshul ni /
stegs bu'i steng du maN+Dal padma dmar po 'dab brgyad kyi lte bar tshom bu dkar po bkod /
chu gnyis nyer spyod kyi mchod pa dang dkar gtor bum pa rdor dril 'thor 'bru sogs bsham /
gong bzhin bdag bskyed btang /
de nas mchod pa oM a mr-i te hUM phaT kyis bsangs /
swa b+hA was stong par sbyangs stong pa'i ngang las mchod pa rnams phul du byung ba'i lha rdzas su gyur /
oM AH hUM /
lan gsum gyis brlab /
bsgrub gzhi a mr-i tes bsangs /
shU n+ya tAs sbyangs /
stong pa'i ngang las paM las padma dmar po 'dab ma brgyad pa'i lte bar /
zhes pa nas /
snying po gang mang bzla ba'i bar rang nyid ces pa dang /
rang gi zhes pa dor nas bdag bskyed bzhin bya| gtor ma mchod pa ltar bsangs sbyangs /
stong pa'i ngang las gtor ma phul du byung ba'i lha rdzas su gyur /
oM AH hUM /
lan gsum gyis brlabs la /
oM b+ha T+Ta ra ka siM ha nA da sa pa ri wA ra ka @# / /
li taM pa kha khA hi khA hi /
lan lngas phul /
gong ltar mchod bstong bya /
bcom ldan 'das bdag dang sems can thams cad la dngos grub ma lus pa stsal du gsol / /
zhes gsol ba gdab /
de nas slob ma rnams khrus dang phyag byas te snyim pa me tog gis bkang nas 'khod pa la /
maN+Dal 'bul bar bskul rjes /
'o| nam mkha' dang mnyam pa'i sems can thams cad kyi don du sangs rgyas kyi go 'phang thob par bya /
de'i ched du dam pa'i chos zab mo gsan dgongs pa byang chub kyi mchog tu thugs bskyed pa gsal btab nas gsan par zhu /
gsan bya'i chos ni bya rgyud padma'i rigs kyi bdag po spyan ras gzigs seng ge sgra'i rjes gnang yin pas thog mar slob dpon rje btsun seng ge sgrar mos pa la gsol ba 'debs pa 'di'i rjes zlos mdzod /
rdo rje 'dzin pa dgongs su gsol / /
bdag ni 'gro la phan don du / /
gtso chen khyod la gsol 'debs kyis / /
ma lus rjes gnang stsal du gsol / /
lan gsum /
rgyud dge pa'i slad du mdun bskyed kyi lha dang sangs rgyas byang sems rnams kyi drung du yan lag bdun gyi sgo nas byang sdom gzung ba 'di'i rjes zlos mjod /
dkon mchog gsum la bdag skyabs mchi /
nas| sangs rgyas 'grub par shog /
lan gsum /
da rjes gnang gi gzhi 'god pa'i slad du dmigs pa 'di bzhin mdzod / /
slob ma rnams a mr-i tas bsangs /
shU n+ya tAs sbyangs /
stong pa'i ngang las slob ma rnams kyi go sar paM las padma dkar po 'dab ma brgyad pa'i lte bar /
zhes pa nas /
thugs kar hrIH hUM gis mtshan par gyur ces pa'i bar bdag bskyed bzhin la rang nyid ces pa'i tshab tu slob ma rnams zhes bcug ste bskyed /
dngos gzhi la gsum las| dang po sku'i rjes gnang gi slad du gsol ba 'debs pa 'di'i rjes zlos mdzod /
dus gsum sangs rgyas thams cad kyi ngo bo dpal ldan bla ma dam pas /
bdag la rje btsun seng ge sgra'i sku'i rjes su gnang ba stsal du gsol / /
lan gsum /
slob dpon gyi thugs ka nas 'od zer 'phros pas /
mdun bskyed dang phyogs bcu'i rgyal ba sras bcas rnam kyi thugs rgyud bskul te /
thugs gnyis su med pa'i ye shes rje btsun seng ge spra'i lha tshogs kyi rnam par spyan drangs nas khyed rang rnams kyi lus la char chen po babs pa bzhin du sib sib thim pas rgyud byin gyis brlabs pa'i mos pa mdzod /
dril gsil dang bcas /
'gro kun srid pa'i rgya mtsho las / /
rmad byung thugs rje'i gru gzings kyis / /
sgrol ba'i thugs dam bcas pa bzhin / /
dam tshig chen pos e hye haM / /
dzaH hUM baM hoH gnyis su med par gyur /
slar yang rang gi thugs @# / /
ka'i sa bon las 'od zer 'phros /
dbang gi lha rnams spyan drangs /
de bzhin gshegs pa thams cad kyis slob ma rnams la dbang bskur du gsol /
zhes gsol ba btab pas ji ltar bltams pa /
nas| shri ye hUM /
zhes dbang bskur bas /
sku gang /
dri ma dag /
chu lhag ma yar lung pa las 'od dpag med kyis dbu brgyan cing /
spyi gtsug tu rnam snang /
dpung pa g.yas su mi bskyod pa /
g.yon du 'od dpag med /
dpyi mgo g.yas su rin 'byung /
g.yon du don grub rnams bzhugs pa la /
slob dpon gyi sku'i rigs lnga las rang 'dra dpag tu med pa spros te thim par gyur /
des sku'i rjes gnang song /
gnyis pa gsung gi rjes gnang gi slang du gsol ba 'debs pa 'di'i rjes zlos mdzod /
dus gsum sangs rgyas thams cad kyi ngo bo dpal ldan bla ma dam pas /
bdag la rje btsun seng ge sgra'i gsung gi rjes su gnang ba stsal du gsol /
lan gsum /
slob dpon lhar gsal ba'i thugs kar zla ba'i steng du hrIH yig gi mthar snying po dang /
de'i mthar gzungs kyis bskor ba las sngags 'phreng mar me gcig las gnyis chad kyi tshul du byung ba slob dpon gyi zhal nas thon te /
khyed rang rnams lhar gsal ba'i zhal du gzhugs /
thugs kar zla ba'i steng du hrIH yig gi mthar 'khod pa la /
phyogs bcu'i rgyal ba sras bcas kyi mkhyen brtse nus gsum 'od zer gyi rnam par bstims pas /
lan dang po'i tshe byin gyis brlabs /
gnyis pa'i tshe dbyer med du 'dres /
gsum pa'i tshe brtan par byas pa'i mos pa dang bcas te| sngags 'di'i rjes zlos lan gsum mdzod /
na mo rat+na sogs dang /
oM AH hrIH sogs brjod /
slob dpon la me tog 'thor bzhin du 'di'i rjes zlos mdzod /
bcom ldan bdag gis bzung lags kyi / /
bdag la 'go bar mdzad du gsol / /
lan gsum /
de ltar phul ba'i me tog de sngags kyi 'phreng bar byin gyis brlabs te /
khyed rang rnams kyi mgo bor phul ba'i mos pa mdzod / /
me tog gtor cing /
bcom ldan 'di la stsal lags kyi / /
'di la 'go bar mdzad du gsol / /
sngags kyi dngos grub stsal du gsol / /
brtul zhugs brtan par mdzad du gsol / /
rig pa 'dzin pa 'di rnams la / /
rje btsun seng ge sga'i gsung gi byin rlabs ma lus pa 'jug par gyur cig /
des gsung gi rjes gnang song /
gsum pa thugs kyi rjes gnang gi slad du gsol ba 'debs pa 'da'i rjes zlos mdzod /
dus gsum sangs rgyas thams cad kyi ngo bo dpal ldan bla ma dam pas /
bdag la rje btsun seng ge sgra'i thugs kyi rjes su gnang ba stsal du gsol /
lan gsum /
slob dpon gyi thugs ka nas 'od zer 'phros pas /
mdun bskyed dang phyogs bcu'i @# / /
rgyal ba sras bcas rnams kyi thugs rgyud bskul te /
thugs gnyis su med pa'i ye shes sbrul dkar pos dkris pa'i rtse gsum ljang gu dang /
padma dkar po'i stong du me tog sna tshogs kyis gang ba'i thod pa dang ral gris mtshan pa'i phyag mtshan gyi rnam par spyan drangs nas /
khyed rang rnams kyi spyi bo nas zhugs te thugs ka'i hrIH yig la thim pas rgyud byin gyis brlabs pa'i mos pa mdzod /
dril gsil dang me tog gtor cing /
gzungs dang snying po brjod /
des thugs kyi rjes gnang song /
rjes chog ni /
de'i dam tshig rnams legs par bsrung snyam pas 'di'i rjes zlos mdzod /
gtso bos ji ltar bka' stsal ba / /
de dag thams cad bdag gis bgyi / /
lan gsum /
gtang rag gi maN+Dal phul /
rang gi lus bran du 'bul snyam pas 'di'i rjes zlos mdzod /
deng nas brtsams te bdag bran du / /
khyed la bdag ni 'bul lags kyis / /
khyed kyis slob mar gzung ba dang / /
cha yis kyad ni spyad du gsol / /
lan gsum /
mchod pa brlabs te /
mchod bstod yig brgya bzod gsol /
oM badzra muH ye shes pa rang bzhin gyi gnas su gshegs shing /
dam tshig pa rang la thim par gyur /
bsngo smon shis brjod byas la las kyi rjes mi mngon par byas so /
smras pa /
rgyal kun thugs rje'i rang gzugs spyan ras gzigs / /
klu gnyan sa bdag gnyen por seng ge'i sgrar / /
mngon bzhengs sgrub thabs rjes gnang cho ga 'di / /
rin 'byung brgya rgyam snar thang brgya rtsa sogs /
spyi zur dam pa'i phyag bzhes ji bzhin du / /
mang thos d+harma b+ha dras yi ger bris / /
dge bas ris med bstan dang mkha' mnyam gyi / /
'gro ba'i nyer 'tsho'i gzhi ru bdag 'gyur shog /
mang+ga laM / / / /
