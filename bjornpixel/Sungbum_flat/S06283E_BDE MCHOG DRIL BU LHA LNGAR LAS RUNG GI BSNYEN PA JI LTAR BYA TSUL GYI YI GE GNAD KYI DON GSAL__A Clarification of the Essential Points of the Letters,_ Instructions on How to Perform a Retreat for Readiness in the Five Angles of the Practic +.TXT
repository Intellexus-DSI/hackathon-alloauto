@# / /
bde mchog dril bu lha lngar las rung gi bsnyen pa ji ltar bya tshul gyi yi ge gnad kyi don gsal zhes bya ba bzhugs / / /
@# / /
nAma sh+Sh+ri tsa kra s+m+ba rA ya /
sku bzhi'i dbang phyug rtsa brgyud bla ma dang / /
yi dam bde mchog yab yum la btud nas / /
zab don dril bu'i phyi dkyil lha lnga la / /
bsnyen pa'i cho ga mdor bsdus bri bar bya / /
de yang bde mchog dril bu lha lnga la sgrub thabs bde chen 'byung gnas kyi steng nas las rung gi bsnyen pa bya tshul la bzhi /
gang gis bya ba'i rten /
gang du bya ba'i gnas /
gang gi tshe bya ba'i dus /
ji ltar bya ba'i tshul lo / /
dang po gang gis bya ba'i rten ni /
lam mthun mong pas rgyud sbyangs pa /
'di'i dkyil 'khor du dbang bzhi thob pa /
spyi bye brag gi dam sdom la gnas pa /
sgrub thabs kyi tshig don la sgro 'dogs chod pa rnams dgos pas bsnyen pa tshul bzhin du byed pa rnams kyis sngon du de rnams tshang ba la 'bad par bya'o / /
gnyis pa gang du bya @# / /
ba'i gnas ni /
rgyud las gsungs pa'i dur khrod dang ma mo'i khyim sogs las dang po pas 'chun dka' bas /
des na sngon byon dam pas byin gyis brlabs shing 'du 'dzi'i g.yeng bas dben pa /
mi dang mi min gyi 'tshe ba sogs 'gal rkyen med cing chu shing sogs mthun rkyen 'dzom pa /
yid dang mthun cing rang dbang thob pa'i sgrub khang dang sngags g.yog yod pa'i gnas su bya'o / /
gsum pa gang gi tshe bya ba'i dus ni /
dgun 'bring rgyal gyi zla ba ste hor zla bcu gnyis pa dang /
yang ngo mar ngo'i tshes bcu rnam pa gnyis lha 'dir shis pa'i dus yin cing /
zla tshes gzhan gyi gza' skar 'phrod sbyor bzang ba zhig nas brtsams kyang mi rung ba med la /
thun gyi 'go ni srod thun nas 'dzugs par gsungs so / /
bzhi pa ji ltar bya ba'i tshul la gsum /
bsnyen pa'i sbyor ba /
bsnyen pa dngos /
bsnyen pa'i mjug go /
dang po bsnyen pa'i sbyor ba na /
zhag 'ga' zhig gi sngon nas bsnyen pa gnad du 'gro phyir bsag sbyang dang rim gror 'bad pa dang /
yo byad sta gon dang bsnyen pa'i skor gyi dpe char lta rtog legs par bya /
mtshams kyi nyin snga dro'i char gnas khang gi phyi nang la phyag bdar dang gsang bdugs legs par byas la ba byung dang bdud rtsi lngas chag chag gdab /
rang nyid kha lhor bltas chog par zhal bar sna tshogs rdo rje bris pa'i khar me tog gcal du bkrams la rtsA dur ba dang 'bol gdan 'ding /
gnas khang gi lho nas zhal rang la phyogs par yi dam yab yum gyi bris 'bur gyi sku dang rgyud kyi glegs bam sogs mchog gsum gyi rten rnams bkrams /
de'i mdun du gtor khang lta bu'i nang du /
phye gtsang la 'khur ba 'bras chan sran ma sgog skya btsod rnams dang bdud rtsi'i phyi ma bsres pa /
chu chang 'am mar khu rnams kyis sprus pa'i zan las byas pa'i zlum gtor bshos bu bzhis bskor ba la smug rtsis byugs shing zla nyi nA da sogs dkar dmar gyi rgyan dang ldan pa dang /
de'i g.yon du mkha' 'gro spyi gtor dba' bshos zlum pa smug rtsi dkar dmar gyi rgyan dang ldan pa dang /
de dag gi mdun du bdag mdun gyi mchod pa chu gnyis nyer spyod tshar gnyis 'bul yul gyi g.yon nas brtsams te bshams /
rang gi mdun du g.yon nas brtsams te mi rus sam bo de tse'i bgrang 'phreng /
cang te'u /
dril bu /
rdo rje| nang mchod /
'thor @# / /
'bru /
las bum bcud ldan rnams dang /
yong na kha twAM ga dang tshangs skud dang rus rgyan sogs kyang nye logs su 'jog /
gzhan yang bgegs gtor /
me long /
gu gul /
yungs kar| lce lnge gyi mtshams mtho'i mchod gtor bcas 'du byas la /
stan la 'khod nas skyabs 'gro sems bskyed dang skad cig dkrong bskyed byas te /
bum pa'i nang du nyi ma'i dkyil 'khor gyi steng du paM yig gi mthar sngags 'phreng gis bskor ba las 'od zer 'phros /
phyogs bcu'i sangs rgyas byang sems dpa' bo mkha' 'gro chos skyong srung ma thams cad kyi mthu stobs nus pa byin rlabs thams cad du ma skyes ma'i rnam par spyan drangs /
sngags 'phreng sa bon dang bcas pa la thim pas bdud rtsi'i rgyun babs pas bum pa'i chu bgegs dang mi gtsang ba sel ba la nus pa dang ldan par byin gyis brlabs par bsam la /
kh+N+Ta ro he bzlas nas gsang chu bsgrub /
nang mchod /
phyi mchod /
gtor ma rnams sgrub thabs ltar 'jug pa gcig tu byin gyis brlab /
bgegs gtor khaN+Ta ro hes bsangs /
swa b+hA was sbyangs /
a kA ro lan gsum gyis byin gyis brlabs la /
oM sarba bib+hAM na maH sarba ta thA ga te b+h+yo bi shwa mu khe b+h+yaH sarba ta da khaM ung+ga te s+phar Na hi maM ga ga naM khaM gri h+Ne di ba laM ta yi swA hA /
zhes lan gsum bskor la zhi pas sbyang /
zhal bzhi pa'i sngags lan gsum dang phyir bskor la zhi drag 'dres mas sbyang /
gang dag gnas khang 'dir gnas shing bsnyen sgrub la bar du gcod pa'i bgegs kyi tshogs thams cad mchod sbyin gyi gtor ma 'dis tshims par gyis la /
gnod pa dang gdug pa'i sems zhi zhing /
zhi ba dang phan pa'i sems dang ldan pas rang rang so so'i gnas su songs shig /
oM sum+b+ha ni dang khaN+Da ro he brjod /
gtor ma phyir ro /
gul yungs gsang chu rol mor bcas drag pos sbyang /
rang gi thugs ka'i hUM las 'od zer 'phros pa skad cig gis rdo rje'i sa gzhi /
ra ba| gur| bla re| me ri dang bcas par gyur /
ces srung 'khor ba sgoms pa'i nang du mtshams khongs su 'jug 'os rnams re re nas bsngo bgrang byas te chud par bsams /
rang gi snying gar zla ba la rdo rje sems dpa'i ngo bo oM ha dkar po /
mgo bor nyi ma la rnam snang gi ngo bo na ma hi ser po /
spyi gtsug tu nyi ma la padma gar dbang gi ngo bo swA hA hu dmar po /
phrag pa gnyis su nyi ma la dpal he ru ka'i ngo bo bau Sha ta he nag po /
mig gnyis su nyi ma la rdo rje nyi ma'i ngo bo hUM hUM ho dmar ser /
dpral bar nyi ma la rta mchog gi dro bo phaT haM ljang gu /
gtso mo'i lte bar nyi mal rdo rje phag mo'i ngo bo e baM dmar po /
snying gar nyi ma la gshen rje ma'i ngo bo ha oM sngon po /
mgrin par zla ba la rmongs byed ma'i ngo bo hriM moM dkar po /
mgo bor nyi ma la skyod byed ma'i ngo bo hreM hriM ser po /
spyi gtsug tu nyi ma la skrag byed ma'i ngo bo hUM hUM ljang gu /
dpral bar nyi ma la tsaN+DaM ka'i ngo bo phaT phaT dung kha rnams kyis mtshan par gyur /
ces yab yum gyi go cha bkod la @# / /
bdag bsrung /
de nas sgrub khang gi sgo 'gram lta bur mtshams mtho bzhag pa'i mdun du mchod gtor bshams bsgrub thabs ltar byin gyis brlabs la /
mtho yor khaN+Da ro hes bsangs /
swa b+hA was sbyangs /
stong pa'i dang las pad zla'i steng du rgyal chen 'phags skyes po sku mdog sngon po zhal gcig phyag gnyis kyis ral gri 'dzin pa /
dar dang rin po ches brgyan cing rgyal po rol pa'i stabs kyis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
ri rab kyi lho phyogs nas rgyal chen 'phags skyes po 'khor dang bcas pa /
oM badzra sa mA dzaH dzaH hUM baM hoH gnyis su med par gyur /
ces bskyed la /
rgyal chen 'phags skyes po'i ljags 'od zer gyi sbu gus gtor ma'i bcud drangs te gsol bar gyur /
oM ma hA rA dza bi rU D+ha ka sa pa ri wA ra i daM ba liM ta kha kha khA hi khA hi /
lan gsum gyis phul /
oM ma hA rA dza baM rU D+ha ka sa pa ri wA ra ar+g+haM /
nas| shap+ta pra tI ts+tsha ye swA hA 'i bar gyis mchod /
dpa' bo chen po stobs po che / /
kha dog sngon po ral gri 'dzin / /
grul bu mchogs la dbang bsgyur pa'i / /
'phags skyes po la phyag 'tshal lo / /
zhes bstod /
bdag gi bsnyen pa'i bya ba 'di / /
ji srid legs par grub kyi bar / /
phyi nang 'gal rkyen kun zhi zhing| |mthun rkyen 'grub pa'i 'phrin las mdzod / /
ces me tog gtor la 'dod don zhu zhing mchod pa bsdu'o / /
gnyis pa bsnyen pa dngos ni /
mkha' 'gro 'du ba'i dus srod kyi tshe bde ba'i stan la lus gnad dang ldan pas 'dug la /
kun slong bcos te bla brgyud gsol 'debs /
skyabs 'gro sems bskyed /
skad cig dkrong bskyed /
nang mchod dang bdag bskyed kyi mchod pa byin rlabs /
spro na tshem bu dmar khrid kyi 'khrid yig tu bris yod pa ltar rdor sems bsgom bzlas /
tshogs zhing mchod pa shU n+ya ta'i rjes su snod bcud kyi chos thams cad rang la thims shing /
rang yang mi dmigs pa'i stong pa nyid du gyur /
ces 'chib chos sku'i lam 'khyer /
bar do longs sku'i lam 'khyer /
srung 'khor 'byung bzhi ri rab kyi steng du mngon byang lnga las rten dang brten pa'i dkyil 'khor cig car du bskyed pa skye ba sprul sku'i lam 'khyer /
rim gyis gsal 'debs pa /
yab yum gyi gnas bzhi dang gsang gnas byin gyis brlabs nas snyoms par zhugs te phyogs mthun gyi dag pa bsgom pa /
spro na gong du bshad pa ltar sngags tsam gyis yab yum gyi go cha 'god pa /
lha thams cad kyi gnas gsum byin rlabs /
ye shes pa gzhug pa /
dbang bskur rgyas gdab /
phyi nang gsang ba de kho na nyid kyi mchod pa /
sngags mchod /
spro na yab gyi rkang brgyad rgya rkad oM na mo b+ha ga wa te wI re shA ya hUM hUM phaT oM ma hA ka wa gni saM ni b+ha ya hUM hUM phaMT /
oM dza TA ma ku To t+ka TA ya hUM hUM phaT /
oM daMSh+Ta ka rA lo gra b+ha Sha Na mu khA ya hUM hUM phaT /
oM sA ha sa b+hu dza b+ha su rA ya hUM hUM phaT / /
oM pa ra shu pA shoDya ta shU la kha TwaM ga d+ha ri Ni hUM hUM phaT /
oM byA g+h+ra dze nA mA ra d+ha rA ya hUM hUM phaT /
oM ma hA d+hu m+p+rAn+d+ha kA ra wa pu ShA ya hUM hUM phaT /
ces pa dang /
yum gyi rkang brgyad rgya skad /
oM na mo b+ha ga wa te badzra wA rA hI baM hUM hUM phaT /
oM na ma Ar+ya a pa ra dzi te trai lo kya mA tiM bi dye shwa ri hUM hUM phaT /
oM na @# / /
maH sarba b+hu ta b+ha yA ba he ma hA badzre huM hUM phaT /
oM na mo badzra sa ni a dze te a pa ra dzi te wa shaM ka raM ne tra huM hUM phaT /
oM na mo b+h+ra ma Ni sho Sha Ni ro Sha Ni kro d+he ka le huM hUM phaT /
oM na ma stra sa ni ma ra Ni pra ste ta nI pa ra dza ye hUM hUM phaT /
oM na mo bi dza ye dza m+b+ha ni sta m+b+ha n-i mo ha ni hUM hUM phaT /
oM na mo badzra wA rA hI ma hA yo ga nI kA me shwa ri kha ge huM hUM phaT /
ces pa gnyis dang /
he ru ka dpal dpa' bo che /
zhes sogs kyis kyang bstod /
de nas bskyed rim yud tsam bsgom skyon| 'phreng ba gsung rdo rje'i ngo bor gyur /
ces byin gyis brlabs la /
bzlas pa'i dmigs pa ni /
lha rang rang gi thugs kar nyi gdan la gnas pa'i hUm yig gi mthar bzlas bya'i sngags kyis g.yon skor du bskor ba'i dbus kyi hUM yig las dkyil 'khor gyi lha tshogs spros /
'gro ba'i don byas /
slar 'dud nas hUM yig la thims pa'i spro ba dang bsdu ba'i mdzad pa can du gyur par bsam nas bzla ba la dam tshig gi bzlas pa dang gong bu'i bzlas pa gnyis ka'i gnad tshang bas de'i ngang nas /
g.yon pa'i mtheb srin gyis 'phreng ba bzung ste bzla'o / /
bzlas pa'i grangs ni /
las rung tsam la /
gtso bo yab yum gyi snying po 'bum phrag re /
nye snying gnyis ci 'grub /
'khor dang ye shes 'bebs pa'i sngags khri phrag re| kha skong zhi ba'i sbyan sreg ci 'grub bcas yin cing /
ye shes 'bebs pa'i sngags bsdus pa la mos na /
oM hrIH ha ha huM hUM phaT /
oM te Sh+T+ha ma hA kro d+ha A be shA ya hUM /
zhes pas chog par tshad ldan gyis bshad pas de'i dmigs pa ni /
rang gi thugs ka'i hUM gi 'od zer dmar po lcags kyu lta bus /
sangs rgyas dang byang sems /
dpa' bo dang rnal 'byor ma thams cad 'khor lo bde mchog gi lha'i rnam par spyan drangs /
rang gi lus la char chen po bab pa bzhin du ba spu'i sgo thams cad nas zhugs shing gnyis sa med par thims par gyur par bsam pa'o / /
bzlas pa'i mjug tu /
rigs bdag so so'i thugs kar zla gdan la hUM gi mthar he ru ka'i yig brgyas g.yon skor du bskor ba las bdud rtsi 'bebs sbyang dang bcas bzlas la lhag tshad bskang zhing byin rlabs brtan par bya'o / /
mtshams 'dir gtor ma 'bul ba rje bla ma'i dgongs pa yin pas de'i tshul ni /
'das ma 'das kyi mchod gtor byin gyis brlabs la /
phaiM /
thugs ka'i hUM gi 'od zer gyis /
dur khrod brgyad na gnas pa'i phyogs skyong zhing skyong klu la sogs pa'i 'khor dang bcas pa'i he ru ka lha lnga'i dkyil 'khor bdun gyi nam mkhar spyan drangs /
lha rnams kyi ljags la hUM las skyes pa'i /
zhes pa nas /
tri shya hoH zhes pa'i bar lan gsum gyis 'das gtor pa la /
oM sarba ta ta ga ta ar+g+haM /
nas| shap+ta pra tI ts+tsha swA hA'i bar gis kyi mchod dang /
so so'i sngags la oM A hUM btags pas nang mchod phul /
oM bcom ldan dpa' bo'i dbang phyug la phyag 'tshal hUM hUM phaT /
oM bskur pa chen po'i mi dang mnyam pa'i 'od hUM hUM phaT /
oM ral pa'i cod pan mi bzang pa dang ldan hUM hUM phaT /
oM mcheb rnam por gtsigs pa 'jigs pa'i zhal hUM hUM phaT /
oM phyag ni 'od zer stong phrag 'bar ba can hUM hUM phaT /
oM dgra sta zhags gdengs mdung dang kha TwAM @# / /
'dzin hUM hUM phaT /
oM stag gi pags pa'i na bza' 'dzin pa can hUM hUM phaT /
oM sku chen dud kha bgegs mthar mdzad la 'dud hUM hUM phaT /
ces yab dang /
oM bcom ldan 'das ma rdo rje phag mo la phyag 'tshal hUM hUM phaT /
oM 'phags ma rig ma'i dbang phyug khams gsum gyi mi thub hUM hUM phaT /
oM 'byung po'i 'jigs pa thams cad rdo rje chen pos 'joms hUM hUM phaT /
oM rdo rje gdan bzhugs gzhan gyis mi thub dbang byed spyan hUM hUM phaT /
oM gtum mo khro mo'i gzugs kyi tshangs pa skem par mdzad hUM hUM phaT /
oM bdud rnams skrag cing skem pas gzhan gyi phyogs las rgyal hUM hUM phaT /
oM rmugs byed rengs byed rmongs byed kun las rnam par rgyal hUM hUM phaT /
oM rdo rje phag mo sbyor chen 'dod dbang mkha' 'gror 'dud hUM hUM phaT /
ces yum gyi rkang brgyad bod skad kyis bstod /
srid pa dang mnyam zhib chags bcom kun tu rtog pa 'joms /
zhes sogs kyis 'dod don la gsol ba gdab /
dur khrod brgyad na gnas pa'i phyogs skyong zhing skyong klu la sogs pa skad cig gis 'od gsal du bcug pa las /
bde mchog yab yum gyi skur bzhengs pa'i ljags la hUM las skyes pa'i /
zhes pa nas /
dngos grub kun gyi bka' drin bdag la stsol /
ces 'phrin las 'chol ba'i bar bde chen snying por bshad pa ltar la /
'phrin 'chol bsdu na /
phyogs skyong zhing skyong klu sogs kyis / /
mchod sbyin gtor ma 'di bzhes la / /
rnal 'byor bdag cag 'khor bcas la / /
ci 'dod dngos grub stsal du gsol / /
zhes pas bya /
oM badzra muH 'jig rten pa rnams rang gnas su gshegs par gyur /
oM yog shud+d+haH sarba d+harmAH yog shud+d+honyahaM /
dkyil 'khor gyi 'khor lo bdag nyid la thims par gyur /
zhes brjod par bya'o / /
de nas /
srod thun la smon lam dang bkra shes byas nas dang /
thun gzhan gsum la gtor ma 'bul na gtor mgron gshegs nas dang /
mi 'bul na bzlas pa'i mjug tu /
thugs ka'i hUM gi 'od zer gis /
rten gzhal yas khang 'khor rnams la thims /
'khor rnams zhal bzhi la thims /
rang yab yum thugs ka'i hUM la thim hUM yig yongs su gyur pa lA rang nyid he ru kar gsal ba'i gnas gsum du oM AH hUM gis mtshan par gyur /
ces nyer bsdu byas te /
srid pa gsum 'bar sku ni rje chags dul bar ldan /
zhes sogs kyis bsngo smon bya'o / /
de nas nyal ba'i rnal 'byor na| gzhan nyer bsdu ltar ya hUM yig 'og nas rim gyis na da'i bar du thims /
nA da yang mi dmigs par bde stong dbyer med kyi chos skur gyur par bsams la nyal lo / /
sang tho rangs ldang ba'i rnal 'byor ni /
rnal 'byor ma rnams kyis glu dang Twa ma ru'i sgras bskul nas sang par mos la /
stong pa'i ngang las rang nyid he ru kar gsal ba'i gnas gsum du oM AH hUM gyis mtshan par gyur /
ces ldangs rjes kun slong bcos pa nas /
bsngo smon gyi bar sngar bzhin bya /
snga thun /
dgongs thun srod thun gsum la cho ga cung zad bsdu na /
bla brgyud gsol 'debs /
rdor sems bsgom bzlas /
go cha dgong pa /
rkang brgyad kyi bstong pa rnams bzhag pas chog /
gtor 'bul dang bkra shis kyang srod thun la ma gtogs ma byas kyang chog /
gzhan @# / /
ma mngon rtogs kyi gzhung 'di shin tu mdor bsdus yin pas 'di las kyang bsdus pa bya mi 'tshal /
thun mtshams su yang lus lha sku /
ngag bzlas brjod /
yid bde stong las ma g.yos pa'i spyod lam gyi rnal 'byor /
bza' btung nang mchod lhar byin gyis brlabs nas /
snying ga'i hUM yig lha thams cad 'dus pa'i ngo bor mchod pa'i bsam pas longs spyod pa kha zas kyi rnal 'byor /
thugs ka'i 'od zer gyis spyan drangs pa'i lha mo khrus bum thogs pa rnams kyis dbang bskur bas nad gdon sdig sgrib dag nas bde stong skyes par bsam nas kha lag bkru ba khrus kyi rnal 'byor sogs 'dir mi gsal ba'i sbyor dngos mjug gsum gyi bya ba rnams ris mthun gyi bsnyen yig gzhan dang /
bskyed ram gyi 'khrid yig rnams la bl+has nas shes par byas te /
cung zad kyi mtho dma' la zhum khengs dang re dogs kyi rnam rtog bskyungs nas dga' spro chen po'i ngang nas chu bo'i rgyun bzhin brtson par bya'o / /
gsum pa bsnyen pa'i mjug ni /
de ltar grangs bsnyen legs par sod rjes mchod gtor gsar pa bshams la gtang rag tu mchod bstod bskang 'phrin /
tshogs 'khor /
kha skong zhi ba'i sbyin sreg /
yig brgya /
bzod gsol /
bsngo smon /
shis brjod rnams la nan tan byed cing| lnga thun zhig gi mjug tu /
mtshams mtho'i mdun du mchod gtor bshams pa gzhung ltar byin gyis brlabs te /
rgyal chen 'phags skyes po'i ljags 'od zer gyi spu gus zhes pa nas /
'phags skyes po la phyag 'tshal lo / /
zhes pa'i bar gong ltar brjod /
yig brgyas chad lhag sbyang /
ma 'byor ba dang nyams pa dang /
zhes sogs kyis bzod par gsol /
oM| rgyal chen 'phags skyes 'khor bcas kyis / /
stongs grogs 'phrin las bsgrubs pa legs / /
rang gi gnas su gshegs nas kyang / /
ji bzhin dus su 'dir spyon cig /
badzra muH ye shes pa rang bzhin gyi gnas su gshegs shing /
dam tshig pa rang la thims par gyur /
ces brjod /
de nas mchod gtor rnying pa rnams byin rlabs su mos nas longs spyod pa'am chu klung sogs su gshegs pa dang /
bsgrub rjes rnams mi mngon par byas la phyi nang gi mtshams rim gyis grol bar bya'o /
smras pa /
bskal chen grangs med gsum la mi ltos par / /
snyigs dus tshe thung gcig la sku gsum gyi / /
go 'phang mchog ster rnal 'byor bla med rgyud / /
bye ba nyer gnyis nang na ches zab pa / /
'khor lo sdom pa'i rtsa bshad rgyud kyi don / /
grub dbang dril bu pa dang slo bzang grags / /
d+harma d+h+wa dza gsum gyis bsdus pa'i bcud / /
bdud rtsi'i yang snying lta bu'i gzhung bzang la / /
brten nas las rung grangs bsnyen bya ba'i tshul / /
mkhas shing grub pa'i dam pa mang po'i gsung / /
ji bzhin gsal bar bshad pa'i dge ba yang / /
zung 'jug go 'phang 'thob pa'i rgyur gyur cig /
ces bde mchog dril bu lha ldar las rung gi bsnyen pa ji ltar bya tshul gyi yi ge gnad kyi don gsal zhes bya ba 'di ni /
shakya'i ban+de d+harma b+ha dras bong bu'i lo'i chu stong zla ba'i yar tshes bzang po dang bod bzhad dngul chu'i ri phug tu sbyar ba'o /
shu b+ha ma shu / /
! / /
zhing skyong dur khrod bdag po'i bsnyen yig mdor @# / /
bsdus bzhugs /
! na mo gu ra we /
ha ru ka dpal yab yum dang / /
dbyer med bla ma la btud nas / /
bka' sdod dur bdag yab yum gyi / /
bsnyen yig mdor bsdus bshad par bya / /
'di'i bsnyen pa bya tshul la gsum /
sbyor ba /
dngos gzhi /
rjes so / /
dang po ni /
bde dgyes sogs bla med kyi dbang dang lha 'di'i rjes gnad sgrub lung thob pa'i sgrub pa pos /
dben pa'i gnas su byi dor byas la rang kha nub tu phyogs pa'i mdun du rgyar mda' gang tsam gyis stegs la mtho gang gis zlum por bskor ba la rdul chon dkar pos dung dang mgron bu kha sprod du bris pa'i steng du 'bru'i tshom bu dgu dbus dang phyogs mtshams su bkod pa'i steng du /
mi rkang ngam shing la thod skam sgal tshigs dang bcas pa'i rnam pa bcos par dkar rtsis byugs pa gsum bcings pa'i khri'u mchog rkang du grags pa'am /
ma 'byor na many+dzi'i khar ka pA la'am gtor sder gyi nang du gtor ma stong zur gsum /
smad zlum po chang bu mdun gyen du bslangs te sbyar ba la mar gyi rgyan dang mthar mdzo drel ma gtogs pa'i ri bor la sogs pa'i sha sna dang /
dkar gsum mngar gsum sogs zas snas bskor ba bshams /
de la nor bu gnyis zhes pa dung dkar dang /
mgron bu bu ma dang /
yab yum gyi phyi nang gsang rten gyi sku bcas btags pa'i steng du dar dkar gyi gur dbub /
de'i mdun nas g.yas skor du chu gnyis nyer spyod kyi mchod pa dang /
bdun drang thad du rgyun gtor zlum po rgyan ldan bya /
rang gi mdun du rdo rje dril bu nang mchod DA ma ru me tog sogs dgos pa'i yo byad rnams tshang bar bsham mo / /
gnyis pa dngos gzhi la gnyis /
mtsham gcod tshul dang /
bcad nas bsnyen pa bya tshul lo / /
dang po ni /
skyabs sems /
dkrod bskyed /
bsang chu sgrub pa /
mchod gtor byin rlabs /
bgegs sbyong /
srung 'khor /
go cha| mtho bskyed rnams spyi dang 'dra ba la /
khyad par du sgrub khang du bud med mi gtong pa dam tshig yin pas shin tu gces par gsungs so / /
gnyis pa bcad nas bsnyen pa bya tshul ni /
thun bzhir byed pa'i snga thun nas 'go brtsams te /
kun slong rnam par dag pas gong bsnyen byas pa'i bde mchog gam na ro mkha' spyod lta bu'i bdag bskyed rgyas bsdus gang rung gi spyod lam gyi lhar gsal bas mchod gtor dang /
mdun gyi bskyed gtor de'i gzhung ltar byin gyis brlabs rjes /
las sngags kyis bsangs /
swa b+hA was sbyangs stong pa'i ngang las rang gi mdun du hUM yig las e chad pa'i nam mkhar /
zhes sogs kyis dam tshig pa bskyed /
ye shes pa bstims /
dbang bskur rgyas btab /
dam bzhag gtor 'bul rnams sngon du 'gro bas /
thog mar yi dam gyi snying po gcig tsam gyis gnya' mnan te /
bzlas dmigs gsal btab la skyon brgyad dang bral bar sngags bzlas la gangs bzung /
mjug tu mchod bstod /
yig brgya /
bzod gsol /
bsngo smon bcas byas la /
mdun bskyed kyi ye shes pa bshegs bsdu mi byed par @# / /
khra phung nge bzhugs par bsam la thun mtshams kyi bya ba la 'jug /
dgongs thun nas bzung ste bsnyen pa ma song gi bar gyi thun rjes ma rnams la rang nyid lhar gsal bas mchod gtor byin gyis brlabs te mdun gyi lha stong sbyangs dang sa bon las gsar du mi bskyed par sngar yong gsal 'debs kyi tshul du rang gi mdun gyi nam mkhar rlung dkyil khrag mtsho zhing lpags ri rab kyi steng du thod pa'i mkhar gru bzhi pa'i nang du pad nyi zla ba'i gdan la dpal dur khrod kyi bdag po yab yum sku mdog dkar po zhal gcig phyag gnyis pa /
zhes pa man chad sngar bzhin no / /
snyen tshad ni /
las rung tsam la 'di'i rgyud las /
gsar pa'i snying po 'bum du bzlas /
zhes gsungs pa ltar dang /
las rab 'byams sgrub pa'i bsnyen pa la /
sdom 'byung las /
rtsod ldan bzlas pa bzhi 'gyur ro / /
zhes pa lhar bzhi 'bum la nyung mthar byas pa'o / /
gsum pa rjes ni /
de ltar bzlas grangs song ba na snga thun zhig gi bzlas pa'i mjug tu /
khro bo'i khu tshur kha gyen du bstan pa'i mthe'u chung sbrel /
mdzus rtse sprad de gyen du 'degs pa rdo rje slong ba'i phyag rgya dang /
hUM badzre t+t-iShTHa /
zhes pa'i sngags brjod nas /
mdun gyi chos skyong 'khor dang bcas pa steng gi nam mkhar bzhugs par gyur par bsam la /
bskyed gtor gsos ban rlabs gsum byas te gzhung ltar phul /
mchod bstod /
yig brgya /
m+zod gsol /
ye shes brten gyi sku la brtan bzhugs /
bsngo smon shis brjod bcas byas la /
bskyed gtor gyi zas sna rnams chos skyong gis dngos grub tu stsal bar mos la rang gis spyod cings gtsang du gshegs /
sku rten dang nor bu gnyis mi mngon par bcang zhing /
mtshams mthog shegs gsol dang /
phyi nang gi mtshams grol tshul sogs sbyor dngos rjes gsum gyi bya ba 'dir mi gsal ba rnams bsnyen yig gzhan dang bla ma'i phyag len ltar bya'o / /
smras pa /
rje btsun na ro mkha' spyod ma'i / /
bka' sdod zhing skyong yab yum gyi / /
bsnyen yig gnad don 'bras ldan yang / /
tshig nyog lo mas dben pa 'di / /
mkha' la spyod pa'i dbang mo de'i / /
rim gnyis rnal 'byor la gzhol ba / /
skal bzang chos skyid kyis bskur ngor / /
ban rgan d+harma b+ha dras sbyar /
'dir 'bang legs byas ston dus kyi / /
zla zer phog pa'i kun da ltar / /
rab dkar ji snyid mchis de yang / /
bstan 'gror sman pa'i rgyur gyur cig /
! 'di'i phyi rten ni /
dur khrod ro ras kyi bzhis dril pa'i sku dang /
nang sten ni /
'bru rna tshogs la rin po che brdar pa las byas pa'i sku dang /
gsang rten ni /
lha bzo ba dbang thob cing ngam sdom dang ldan pas /
yar ngo'i skar ma rgyal dang ldan pa'i snga dro nas las 'go brtsams te rgyar ba rin po che lnga /
'bring ba so'am rus pa /
thams la rin chen phye ma bsres pa las /
yab yum gyi sku cha tshad dang ldan par bzhengs pa la /
dar dkar la gser la sogs pas snying po'i sngags bris pa oM sgril byas pa dang /
gser du man bza' ser pos gril ba lhan cig tu byas pa sku brnyan so so'i thugs kar bcug la rab gnas legs par byas pa'o / /
! sde dge'i shes rab bzang pos par tu bsgrubs dgo'o
