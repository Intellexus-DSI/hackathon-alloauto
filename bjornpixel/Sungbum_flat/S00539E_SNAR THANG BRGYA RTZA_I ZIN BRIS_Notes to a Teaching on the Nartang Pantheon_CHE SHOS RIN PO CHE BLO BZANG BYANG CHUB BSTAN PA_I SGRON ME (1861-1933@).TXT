@# / /
snar thang brgya rtsa'i zin bris bzhugs so / /
@## / /
na mo gu ru badzra d+hA ra ya /
'dir rigs dang dkyil 'khor rgya mtsho'i mnga' bdag bka' drin mtshungs zla ma mchis pa \u0f38 skyabs mgon shing bza' rdo rje 'chang chen po'i drung nas /
rang lo bcu phrag gcig dang nyag ma drug gi thog nas zab chos kun gyi snying po'i bcud bsdus pa jo bo bka' gdams pa rnams kyi thugs dam gyi mthil /
dpal snar thang brgya rtsar grags pa'i smin byed kyi rjes su gnang ba zab mo thob skabs kyi gsung bshad dang chings bcas rmongs blor gang zin gyi tho chung 'god pa la /
thog mar /
'o lags so / /
ma gyur nam mkha' mtha' dang mnyam pa'i sems can thams cad kyi don du thob bya bla na @## / /
med pa yang dag par rdzogs pa'i sangs rgyas skyon kun zad /
yon tan kun ldan gyi go 'phang rin po che ci nas kyang thob par bya /
'di thob par bya ba'i phyir du de ring theg pa chen po'i chos rin po che gsan snyam pas /
chos nyan pa'i kun slong kun spyod kyi rim pa rnams legs par gsal gdab ste gsan par zhu /
gsan bya dam pa'i chos de yang /
'jam mgon bla ma kun mkhyen chos kyi rgyal po tsong kha pa chen po'i zhal gyi bum bzang las /
dal ba'i rten 'di yid bzhin nor las lhag /
XX bskyang 'tshal lo / /
zhes gsungs pa ltar /
rang cag rnams kyis thob par dka' ba dal 'byor gyi mi lus rin po che thob /
mjal par dka' ba sangs rgyas kyi bstan pa dang mjal /
bstan pa'i nang nas kyang khams gsum chos kyi rgyal po tsong kha pa chen pos /
mgon po 'jam pa'i dbyangs kyi man ngag la brten /
shing rta chen po klu sgrub dang thogs med gnyis kyi rigs pa'i lam srol nas drangs /
bsreg bcad brdar ba'i gser lta bu /
gzhi ngo bo'i gnas lugs /
lam bgrod pa'i rim pa /
'bras bu mngon du byed tshul gang gi skabs su yang cha phra mo tsam yang ma nor ba'i bstan pa 'di lta bu dang /
dge ba'i bshes gnyen sangs rgyas dngos dang 'dra ba mjal /
yi dam gyi lha khyad par can bsgrub rgyu yod /
tshul bzhin du 'phrin las sgrub pa'i skyes bu chen po'i chos skyong myur mdzad ye shes kyi mgon po dang /
skyes bu 'bring gi chos skyong rgyal po chen po rnam thos sras /
skyes bu chung ngu'i chos skyong dam can chos kyi rgyal po phyi nang gsang gsum sogs bsten rgyu yod pa'i skabs /
dal 'byor gyi mi lus rin po che rin chen dbang gi rgyal po las brgya 'gyur ram stong 'gyur don che ba'i skabs 'dirX chos kyi snying po zhig len dgos /
chos de yang ma shi tshun chad kyi bde ba bsgrub pa dang /
sdug bsngal sel ba'i thabs 'jig rten pa'i rgan po rnams kyis rnam par phye pa'i lugs 'di tsam gyis chog par mi 'dzin par 'jig rten phyi ma phan chad du phan @# / /
pa'i chos zhig bsgrub dgos /
'o na de lta bu'i chos gang yin zhe na /
spro na lung 'dren bya /
bsdu na /
rang cag gi 'dren pa mnyam med shAkya'i rgyal pos /
dang por byang chub mchog tu thugs bskyed /
bar du bskal chen grangs med gsum gyi bar du tshogs bsags /
mthar rdo rje gdan gyi spo la mngon par sangs rgyas nas chos kyi phung po brgyad khri bzhi stong gsungs /
de tshur bsdus na /
sde snod gsum du 'dus shing /
de yang tshur bsdus na /
theg pa che chung gnyis su 'dus la /
theg pa chen po la yang /
rgyu pha rol tu phyin pa'i theg pa dang| 'bras bu gsang sngags rdo rje theg pa /
gsang chen rdo rje theg pa la yang /
bya rgyud /
spyod rgyud /
rnal 'byor rgyud /
rnal 'byor bla na med pa'i rgyud de rgyud sde rnam pa bzhi las /
da lam skabs su babs pa ni bya rgyud yin la /
bya rgyud la yang de bzhin gshegs pa'i rigs /
padma'i rigs /
rdo rje'i rigs te gsum /
da lam skabs su babs pa ni de bzhin gshegs pa'i rigs kyi gtso bo thub pa'i dbang po'i rjes gnang 'bul ba la /
chu 'go gangs la thug pa bzhin /
chos 'go sangs rgyas la thug pa zer ba ltar /
rgyal ba rdo rje 'chang nas drin can rtsa ba'i bla ma'i bar byin rlabs kyi drod ma yal ba /
mkha' 'gro'i kha rlangs 'thul le ba /
mi bar khyis ma chod pa /
khyi'i bar rus pas ma chod pa /
byin rlabs kyi tshan kha shin tu che ba'i rjes gnang rdo rje slob ma khyed rang rnams la 'bul ba la /
sngon 'gro bla ma'i bya ba dang /
phyi 'gro slob ma'i bya ba /
sngon 'gro bla ma'i bya ba la /
bdag bskyed bsgom pa /
bzlas pa byas nas mdun gyi maN+Dal ltar bskyed de /
mchod gtor phul ba /
slob ma'i don du gsol ba btab pa /
bgegs la gtor ma btang ba /
bsrung 'khor bsgom pa /
slob ma la spro ba bskyed pa'i phyir du sngon 'gro chos bshad mdor bsdus sogs song zin /
slob ma khyed rang rnams kyi ngos skal tu babs pa khrus byas shing /
gtsang spra dang ldan pa'i sgo nas phyag rten gyi tshul du rang gi lus longs spyod dus gsum du bsags pa'i dge rtsa dang bcas pa rin chen maN+Dal gyi ngo bor mos nas maN+Dal zhig dbul bar zhu /
'o lags so /
maN+Dal phul pa de song zin /
gsol ba 'debs pa la 'di'i rjes zlos mdzad par zhu /
skye rga 'chi ba na kra yiX gzhug tu gsol /
zhes dang po gnyis song zin da gsum pa'i mgon pos bdag ni gzhug tu gsol /
zhes tshig rdzogs pa dang lhan tu bla ma dkyil 'khor gyi gtso bo dang tha mi dad pas cang mi gsung ba'i tshul gyis zhal gyis bzhes song snyam pa'i mos @# / /
pa mdzod la /
gsum pa'i rjes zlos mdzad par zhu /
'o lags so /
bla ma nga yang rgyus yod dam sgo gnyer gyi tshul gyis mdun gyi maN+Dal bstan dgos te /
maN+Dal de yang bsgrubs zin pa ltar /
thub pa'i dbang poX dang /
bla ma nga yang thub pa'i dbang po dngos yin snyam pa mdzad nas /
de dag gi steng gi nam mkhar rigs brgya'i khyab bdag bka' drin gsum ldan gyi drin can rtsa ba'i bla ma rje btsun khri chenX dpal bzang po'i zhal snga nas la chos 'di'i brgyud pa'i bla ma yi dam dkyil 'khor /
sangs rgyas byang sems dpa' bo mkha' 'gro bstan bsrung ye shes pa'i tshogs thams cad kyis mkha' la sprin gyi phung po 'khrigs pa bzhin du lham mer bzhugs pa de dag gi spyan sngar dkon mchog gsum la skyabs su 'gro ba dang /
sdig pa bshags pa dang /
rang gzhan gyi dge ba la rjes su yi rang ba'i dga' ba bsgom pa sngon du 'gro ba'i sgo nas byang chub sems dpa'i sdom pa 'dzin pa 'di'i rjes zlos mdzad par zhu /
dkon mchog gsum laX dang po gnyis pa gnyis song zin /
gsum pa'i 'grub par shog ces tshig rdzogs pa dang mnyam du sngar byang sems kyi sdom pa ma thob pa rnams thob pa dang /
thob zin nyams pa rnams sor chud pa dang /
ma nyams pa rnams gong 'phel du btang song snyam pas /
gsum pa'i rjes zlos mdzad par zhu /
'o lags so /
byang chub sems dpa'i sdom pa thob pa tsam gyis chog pa ma yin par byang chub ma thob kyi bar du dngos su phar shog rmi lam du yang 'da' bar mi byed snyam pa'i dam bca' brtan po mdzod /
'o lags so /
da rjes gnang gi gzhi 'god pa'i slad du slob ma khyed rang rnams lhar bskyed dgos te /
oM bi g+h+nan ta krita hUMX slob ma khyed rang rnams re re nas stong pa nyid du gyur /
stong pa'i ngang las slob ma rnams kyi go sar padmaX slob ma rnams kyi sems nyidX slob ma rnams re re nas thub pa'i dbang poX thugs kar hUM gis mtshan par gyur /
'o lags so| da rjes gnang gi gzhi 'god pa'i slad du khyed rang rnams lhar bskyed dgos pa de song /
da rjes gnang dngos la /
sku'i rjes gnang lus la bskur ba /
gsung gi rjes gnang ngag la bskur ba /
thugs kyi rjes gnang sems la bskur ba /
dang po sku'i rjes gnang 'bul ba la /
rang gi thugs ka'i sa bon las 'od zer 'phros pas /
rang bzhin chos sku'i gnas nas thub pa'i dbang po la phyogs bcu'i rgyal ba sras dang bcas bas bskor ba tshad med pa spyan drangs /
bla ma dang thub pa'i dbang por gsal ba dang /
mdun gyi tshom bu ltar gsal ba las kyang rang 'dra'i lha'i sku dpag tu med pa kha ba bu yug 'tshub pa lta bu byung bas @# / /
khyed rang rnams kyi lus la char chen po babs pa bzhin sib sib thim pas lus kyi sgrib pa sbyangs shing /
lus la sku'i byin rlabs thob pa'i mos pa mdzod la /
ma lus sems can ma brjod /
oM mu niX a A /
lan mang /
de nas rang gi thugs ka'i sa bon las 'od zer 'phros pas dbang gi lha rigs lnga 'khor bcas spyan drangs /
de bzhin gshegs pa thams cad kyis bdag gi slob ma 'di rnams la dbang bskur tu gsol /
zhes bla mas gsol ba btab pas /
dbang gi lha rnams kyis ji ltar bltams paX de bzhin slob mar dbang bskur ro / /
oM sarba ta thAX hUM zhes bum pa'i chus spyi bo nas dbang bskur /
lus kyi sgrib pa sbyangs /
lus lha sku 'grub pa'i bag chags khyad par can bzhag pa yin no / /
chu'i lhag ma yar lud pa las de bzhin gshegs pa'i rigs kyis dbu brgyan par gyur| dbang lha bstim pa la spyan dmigs mdzod /
rang gi thugs ka'i sa bon las 'od zer 'phros /
dbang lha rnams 'gugs nas slob ma'i ba spu'i sgo nas thim par gyur /
mchod pa 'bul ba la bdag gir mdzad par zhu oM mu niX hA sku'i rjes gnang de song /
de gsung gi rjes gnang 'bul ba la /
rang gi thugs ka'i sa bon las 'od zer 'phros pas /
rang bzhin gyi gnas nas thub pa'i dbang po'i gsung gi byin rlabs thams cad sngags 'phreng gi rnam par spyan drangs /
bla ma dang mdun gyi tshom bu lhar gsal ba las kyang gsung gi byin rlabs sngags 'phreng mar me gcig las gnyis chad kyi tshul du zhal nas byung /
rang bzhin gyi gnas nas spyan drangs pa dang lhan cig tu khyed rang rnams kyi zhal du zhugs /
thugs ka'i sa bon la g.yas bskor du 'khod pa las bdud rtsi'i rgyun babs pas lus kyi nang thams cad gang /
ngag gi sgrib pa thams cad sbyangs /
gsung gi byin rlabs thams cad ngag la zhugs /
ngag nus pa dang ldan par byin gyis rlabs song snyam pa'i mos pa mdzod /
rang gi thugs ka'i sa bon lasX dbang gi lhaX ji ltar bltamsX dbang bskur bas /
ngag gi sgrib pa sbyangs /
ngag sngags bzla ba'i bag chags khyad par can bzhag pa yin no / /
chu'i lhag ma yar lud pa las padma'i rigs kyi lhas dbu brgyan par gyur /
dbang lha bstim pa dang mchod pa 'bul ba sngar ltar ro / /
des gsung gi rjes gnang song /
da thugs kyi rjes gnang 'bul ba la /
rang gi thugs ka'i sa bon las 'od zer 'phros pas rang bzhin gyi gnas nas thub pa'i dbang po'i thugs kyi byin rlabs thams cad bdud rtsis gang ba'i lhung bzed la sogs pa'i phyag mtshan gyi rnam par spyan drangs /
bla ma dang mdun gyi tshom bu lhar gsal ba las kyang thugs kyi byin rlabs thams @# / /
cad phyag mtshan gyi rnam par dpag tu med pa byung /
rang bzhin gyi gnas nas spyan drangs pa rnams dang lhan cig tu khyed rang rnams kyi lus la char chen po babs pa bzhin du sib sib thim pa'i mos pa mdzod la /
khyed rang rnams lhar gsal ba'i thugs ka'i sa bon las 'od zer 'phros pas snod bcud la phog pas snod thams cad gzhal yas khang dang| bcud thams cad lhar gyur /
snod thams cad 'od du zhu nas sems can rnams lhar gsal ba la thim /
lhar gsal ba rnams sku stod smad nas 'od du zhu nas /
thugs ka'i sa bon la /
de yang nam mkhar 'ja' shar ba bzhin du gyur ba'i mos pa mdzod /
bsgom bya'i lha /
sgom pa po'i gang zag /
snod bcud kyi chos thams cad ming gis phar btags tsam ma gtogs rang ngos nas grub pa rdul tsam yang med pa'i zab mo stong pa nyid kyi ngang du cung zad cig mnyam par bzhag par zhu /
slar yang 'od de las skad cig gis thub pa'i dbang po zhal gcig phyag gnyis par gyur ba'i mos pa mdzod /
rang gi thugsX spyan drangs /
de bzhin gshegs pa thams cad kyis bdag gi slob maX ji ltar bltamsX swA hA /
zhes bum pa'i chus dbang bskur bas /
yid kyi sgrib pa thams cad sbyangs /
yid kyis lha sku bsgom pa'i bag chagsX chu'i lhag ma yar lud pa las rdo rje'i rigs kyi lhas dbu brgyan par gyur /
dbang lha bstim pa dang mchod pa 'bul ba sogs sngar ltar ro / /
des thugs kyi rjes gnang song zin /
'o lags so /
da sku gsung thugs kyi rjes gnang gi skabs su thob pa'i dam tshig dang sdom pa ma lus pa byang chub ma thob kyi bar du bsrung snyam pa'i sgo nas 'di'i rjes zlos mdzad par zhu /
gtso bos ji ltarX bgyid / /
'o lags so /
da bla ma dang thub pa'i dbang po ngo bo dbyer ma mchis pa'i zhabs drung du rang gi lus longs spyod lhan du 'bul dgos te /
bran du 'bul ba la 'di'i rjes zlos mdzad par zhu /
deng nas bzung steX spyad du gsol / /
'o lags so /
thub pa'i dbang po'i rjes gnang thob pa'i gtang rag dang phyi ma che ge mo zhu ba'i slad du maN+Dal 'bul bar zhu zhes gsung ngo / / / /
