@# / /
sprin bral ba'i man ngag dang /
rta mgrin shwa na bzhis bskor bzhugs so / /
@## / /
na mo gu ru mny+dzu g+ho ShA ya /
sprin bral ba'i tshul ni /
ro ras la 'og gi sngags bris pa mdun du bkram /
ro ras gdan du byas nas /
ji ltar bde bar 'khod de /
skyabs 'gro sems bskyed byas la /
swa b+hA was chos thams cad stong par sbyangs /
stong pa'i ngang las sna tshogs padma dang nyi ma'i steng du /
hUM las padma dmar po hUM gis mtshan pa /
de yongs su gyur pa las /
rang nyid khro bo'i rgyal po rta mgrin /
sku mdog dmar po dmar nag dkar ba'i zhal can /
rtsa zhal gyi steng na rta mgo ljang gu /
phyag brgyad kyi g.yas dang pos ba dan rtse gsum pa'i phyag rgya mthe bos mthe'u chung mnan nas sor mo lhag ma gsum brkyang ba /
gnyis pas sna tshogs rdo rje /
gsum pas ral gri /
bzhi pas mda' /
g.yon dang pos sna tshogs padma /
gnyis pas 'phang mdung /
gsum pas me long /
bzhi bas gzhu 'dzin pa /
zhabs bzhi'i mdun ma gnyis g.yas brkyang dang /
rgyab ma gnyis g.yon brkyang ba'i 'og tu tshogs bdag dang dbang phyug mnan pa /
hUM gi sgras gdug pa can thams cad 'jil bar mdzad pa /
shin tu che ba'i sku /
khro bo'i nyams dang rgyan thams cad rdzogs pa /
de'i spyi bor oM /
mgrin par AH thugs kar hUM /
hUM las 'od zer 'phros pas /
rang bzhin gyi gnas nas rang 'dra'i ye shes pa spyan drangs pa la mchod @# / /
nas /
dzaH hUM baM hoH dgug gzhug bcing mnyes bya /
slar yang 'od zer 'phros pas dbang lha spyan drangs /
mchod /
gsol ba gdab /
dbang gi chus lus gang /
chu lhag ma yar 'khyil ba las rtsa zhal gyi dbu la 'od dpag med pas dbu brgyan par bsams la /
oM ha ya grI ba ar+g+haM pra tIts+tsha hUM swA hA /
sogs kyis mchod /
bstod pa ci shes pas bstod /
hUM las byung ba'i ljags kha dog dmar po rgya chen por gyur pa bskyod pas chu 'dzin pa'i spran thams cad zhal du gsol ba dang /
dbugs phyir spro ba'i tshe des sprin rnams rdul phra rab tu gtor zhing /
thugs ka nas khro bo'i tshogs mtshon cha sna tshogs pa bsnams pa sku las me 'bar ba dpag med spros pas sprin thams cad bral bar bsams la /
oM tardza ya ta rdza ya sha ma sha na pri ya ya phaT swA hA /
zhes bzlas pas 'grub po zhes rje btsun mtshungs med blo bzang grags pa'i dpal gyi zhal snga nas kyis gsung ngo / / / /
rta mgrin gyi sgo nas char gcod pa'i man ngag 'di'ang /
ha cang char ches pas spyil bu rnams la zhig ral dang /
zhing rnams la'ang char ches pa'i gnod pa byung dus /
snga ma bzhin du zhus pa'i ngor gnang ba'i man ngag yin par gda'o / /
sarba mang+ga laM / /
! / /
rta mgrin shwa na bzhis bskor bzhugs / /
bla ma dang dpal rta mgrin la phyag 'tshal lo / /
dang por skyabs su 'gro zhing sems bskyed par bya'o / /
de nas snying gar padma dang nyi ma la gnas pa'i hUM las 'od 'phros /
nam mkhar bla ma dang /
sangs rgyas byang chub sems dpa' thams cad spyan drangs pa la yan lag bdun pa bya /
tshad med pa bzhi bsgom /
sbyor ba tshogs bsag pa'o / /
de nas swa b+h+wa was stong par gyur /
de'i ngang las hUM las sna tshogs rdo rje'i lte ba hUM gis mtshan pa las 'od zer phyogs bcur 'phros /
stang thams cad rdo rje'i bla bre /
'og thams cad rdo rje'i sa gzhi /
phyogs thams cad rdo rje'i r+wa ba /
phyi rol thams cad ye shes kyi me 'bar ba'i bsrung ba'i 'khor lo bskal pa 'jig pa'i rlung gis kyang mi thar par gyur /
de'i dbus su b+h+rUM las rin po che sna tshogs pa'i gzhal yas khang gru bzhi /
sgo bzhi dang ldan pa mtshan nyid thams cad yongs su rdzogs pa'i dbus su paM las padma /
raM las nyi ma'i steng du hrIH las gser gyi rdo rje rtse lnga pa hrIH sa mtshan pa las 'od 'phros /
'dus yongs su gyur pa las /
gtso 'khor lnga cig car du sku yongs su rdzogs par gyur /
de gsal gdab pa ni /
bdag nyid sku mdog dmar po zhal gsum phyag drug /
zhabs bzhi pa /
rtsa ba'i zhal sku mdog dang mtshungs pa /
g.yas dkar ba /
g.yon ljang ba /
dmar zhing zlum pa'i spyan gsum gsum dang ldan pa /
rab tu bgrad pa'i zhal mche ba rnam par gcigs pa /
smin ma dang sma ra dmar ser gyen du 'bar ba /
dbu skra kham ser gyen du brdzes pa'i gseb nas rta mgo ljang gu rta skad 'tsher bzhin pa gsum 'don pa /
thod skam gsum gsum gyis dbu brgyan cing /
thod rlon gyi phreng ba do shal can /
sprul rigs lngas rnam par brgyan pa /
g.yas kyi dang pos gser gyi rdo rje rtse @# / /
lnga pa 'phyar ba /
gnyis pas gser gyi zhags pa /
gsum pas seng ldeng gi dbyug pa /
g.yon dang pos thod pa khrag gis gang ba thugs kar bzung ba /
gnyis pa na ral gri /
gsum pa'i phyag sor mo rab tu gdengs pa brkyang ba las rigs lnga'i khyung 'phros nas gdug pa can thams cad tshar gcod pa /
glang po che'i ko bas stod g.yogs shing stag gi bags pa'i sham thabs can /
zhabs bzhi g.yas cung zad bskum zhing g.yon brkyang ba'i dor stabs kyis sbrul brgyad dril ba'i steng du tshangs pa brgya byin mnan pa /
khro bo'i gad rgyangs rab tu sgrog pa'i dbyangs kyi nga ros khams gsum thams cad 'jigs pa las kyang ches shin tu 'jigs par mdzad pa'i /
shar du rdo rje las byed ma /
lhor gshin rje las byed ma /
nub tu klu'i las byed ma /
byang du gnod sbyin las byed ma /
rim pa bzhin dkar sngo dmar ser gyi kha dog can /
g.yas thams cad kyis gri gug nam mkha' la 'phyar ba /
g.yon thams cad kyis thod pa snying gar bzung ba /
rab tu khro mo'i rnam pa can /
g.yas bskums /
g.yon brkyang du 'khod pa /
so so'i rigs kyi bgegs thams cad skrag par mdzad pa /
thams cad ye shes kyi me bskal pa'i me 'bar ba lta bu'i dbus na bzhugs par gyur pa'i dpral bar oM /
mgrin par AH thugs kar hUM /
de las 'od 'phros /
ye shes pa spyan drangs /
gnyis su med par gyur /
yang rigs lnga spyan drangs dbang bskur /
gtso bo la 'od dpag med /
'khor rnams la rigs bzhis ji lta bar dbu brgyan par gyur /
de nas gtso bo'i thugs kar nyi ma'i steng du rta mgrin zhal gcig /
phyag gnyis pa /
phyag gnyis seng ldeng gi dbyug pa 'phyar ba /
g.yon thugs kar sdigs mdzub /
rta mgo gcig dang ldan pa'i thugs kar nyi ma la gnas pa'i rdo rje rtse lnga pa'i lte bar hrIH mthar oM badzra kro d+ha ha ya grI wa hu lu hu lu hUM phaT /
ces pas bskor ba las 'od 'phros /
sangs rgyas byang sems la mchod /
tshur 'dus byin rlabs nus pa thams cad bkug nas nas rang la thim /
bdag nyid khro bo'i nus pa dang byin rlabs dpag tu med pa dang ldan par gyur /
sngags kyi phreng ba las 'od zer gyi tshogs las ye shes kyi me rab tu 'bar ba ltar 'bar ba mang po phyogs bcur 'phros pas bdag nyid la gnod byed kyi gdon bgegs thams cad bya sgro mes bshur ba bzhin gyur par bsam zhing bzlas pa bya'o / /
gtso bo'i sngags stong tsho re'i mthar /
badzra shwa na sa ma ya /
ya ma shwa na sa ma ya /
nA ga shwa na sa ma ya /
yak+Sha shwa na sa ma ya /
zhes pa'i sham bu btags ba brgya rtsa re bzla'o / /
gtso bo la brgya rtsa gcig lta bu bzlas na /
sham bu can nyer gcig go /
oM badzra kro d+ha ha ya grI wa hu lu hu lu hUM phaT /
badzra shwa na sa ma ya /
ya ma shwa na sa ma ya /
nA ga shwa na sa ma ya /
yak+Sha shwa nas ma ya /
zhes so / /

