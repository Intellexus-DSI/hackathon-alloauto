@# / /
rdo rje rtse mo'i zin bris rje nyid kyis gnang ba bzhugs so / /
@# / /
rtse mo'i dbus kyi dkyil chog bzhin /
shar gyi ling tsher ? phyogs gzhan bzhi po la'ang /
de bzhin gshegs pa lnga po dbus dang 'dra ba bcas /
rnam snang gis hUM zhes brjod pas /
de bzhin gshegs pa bzhi /
rdor sems dang bcas pa rnams rang gi snying gar bsdus te /
hUM zhes brjod pas thugs ka'i rdor sems la bskul bas rdor sems kyi thugs ka'i rdo rje las khro bo dpag tu med pa byung te /
'jig rten gyi khams thams cad du ma rungs pa thams cad btul nas tshur 'dus rdo rje rigs kyi lha so dgur gyur nas dkyil 'khor la 'khod par gyur te /
de nas rnam snang gis hUM zhes brjod pas rnam snang gi thugs ka'i de bzhin gshegs pa thams cad kyi thugs ka nas phyag na rdo rje byung ste /
de bzhin gshegs pa byang chub sems dpa'i 'khor dang bcas pa thams cad byin gyis brlabs te spyan drangs la dam tshig gi dkyil 'khor du bcug ste /
dam tshig gis bcings nas gcig tu 'dus shar du khro bo rdo rje sems dpa' /
lho ru khro gnyer can sogs sku mdog phyag mtshan rnams 'di lta bu gsal 'debs /
nas rang rang gi gnas su 'khod /
'jig rten gyi sangs rgyas byang sems thams cad khro bo chen por gyur nas rnam snang gi thugs kar zhugs te /
khro bo'i nga rgyal byas e ma'o byang chub kyi ni sems sogs nas hUM mdzad kyi gzugs kyis phyung ste shar gyi ling tshe la 'khod par gyur /
de bzhin du phyogs gzhan @# / /
gsum la'ang 'di'i rigs pas 'gre'o / /
rnam snang gis bsdu ba'i dus su dbus kyi rdor dbyings dang 'dra ba la phyogs mtshams kyi lha thams cad gtso bo gcig po la thim /
gcig po'ang dam tshig pa'i gtso bo la thim /
spro ba'i dus su'ang gtso bo'i thugs ka'i gtso bo las rang 'khor rnams spros la bstim mo / /
de la hUM mdzad bzhin ni g.yon thugs kar sdigs mdzub g.yas 'phyar ba la /
khyad par rin chen hUM mdzad g.yon dpral ba /
khro bo rdor sems g.yas 'phyar /
g.yon dkur brten /
rgyal po sogs gsum phyag gnyis rang gi mtshan ma 'dzin pa'o / /
rin chen gzi brjid gnyis g.yon thugs ka la khyad par rin chen g.yas dpral ba /
gzhan gnyis po dkur brten /
nub kyi bzhi ga g.yon sdigs mdzub thugs ka /
byang gi rdo rje las g.yon sdigs mdzub thugs ka /
g.yas 'phyar /
gzhan gsum po rang mtshan drag po ma gtogs rnams g.yon dkur brten /
'khyil pa 'od bza' mi bzhi rnams g.yon dkur brten /
g.yas thugs ka /
glang sna gnyis /
phreng ba gnyis rnams g.yon 'phyar ba /
me bza' mi'ang 'phyar ba /
'jigs pa ba bza' mi g.yas 'phyar /
g.yon dkur brten /
lcags kyu bza' mi g.yon 'phyar ba /
dus bza' mi g.yon dkur brten /
gzhan rnams dkur brten /
rdo rje dbyig pa dang zer /
smug pa bza' mi bzhi rnams g.yas kyang 'phyar ba'o / / / /
slob dpon sems chung byed na byang shar ram /
mi mthun phyogs zil gyis gnon nus na rang gi yid dang rjes su mthun pa'i gnas su'o / /
sa lha'i mchod btor sngon 'gros sa la rgyu ba'i lha kun lan gsum brjod /
drag po'i sbyin sreg mi rus kyi phye mas so / /
de rab 'dom gang /
'bring lkog ma /
tha ma pus mo / /
sa dkar na rab /
de min na chu la 'o ma tsan+dan dkar po btab pa'i spos chu dri zhim pos sbrus pa'am /
thun gyi sas bkang ngo / /
ba'i rnam lnga ni /
ba dmar ser /
dbyar rtsa za dus kyi lci ba sa la ma lhungs pa /
chu 'o ma mar zho ste lnga /
la la na re kha'i chu zer te ma dag /
de rnams lci ba nyi ma la skam thag chod pa dang /
legs par brdungs te dar tshags bya /
de la zho 'o ma mar gsum po bsres nas skam /
de la chu bsings te lan gsum tsam skam thag chod par bya'o / /
de nas ril bu gang 'dod byas nas /
dkyil 'khor gyi las bya'o gsungs /
yung chu thal ba bsres nas byed par yang bshad /
phyag len la so sor mdzad /
thal ba rnyed na sbyin sreg gi thal ba /
ma rnyed na gang yang rung pa'o / /
pa dri byug dus sngon la dkyil nas de nas dbang ldan nas 'then nas rgya je cher btang ngo / /
steng du bla bre bre ba nas grwa bzhir spos snod bzhag pa yan chad kyi rgyan dang mchod rdzas kyis gzung ba'o / /
ched du gtad pa'i bzlas sgom gyi bar byas nas dam tshig gsum bzung /
'di nas rdor dril dang mi 'bral bar bshad /
de nas sgrub grogs rnams kyis de bzhin gshegs pa thams cad kyi nga rgyal bzung nas gsol ba 'debs pa sngon byung dang bstun pa'o / /
phyag len la 003a @# / /
mchod yon sngon 'gro'i nyer spyod lnga /
sgeg sogs de nas mtshan brgya byed pa la bla ma smad lugs pa rnams kyis dang po'i phyag len la /
shar nas de bzhin gshegs pa'i rigs kyi mtshan brgya /
lho nas rin chen rigs /
nub nas padma'i rigs /
byang nas las rigs kyi mtshan brgya byed /
de rdor dbyings pa la mi dgos /
cis kyang rigs 'byed na /
shar nas shar gyi sems dpa' bzhi /
de bzhin du phyogs gsum ga la'ang rang rang gi sems dpa' bzhi bzhis bstod /
gsol gdab kyi dus su rgyud sde gzhan dang mthun par maN+Dal 'bul ba la g.yon sngon 'gro'i gzhi bca' dang /
pus mo g.yas 'dzugs /
phur pa 'debs dus g.yas sngon 'gro'i gzhi bca' dang /
pus mo g.yon 'dzugs so / /
bsang chu'i bum pa gnod sbyin gyi sngags rgyas bsangs /
swa b+ha bas sbyangs pa'i ngang las /
paM las padma /
a las zla ba'i steng du paM dang /
hUM las bskyed pa yod pa las sngon ma dag gsung /
paM las rin po che'i bum pa lto ba yangs shing mchu 'phyang ba /
lha rdzas kyi gos kyis mgul bcings pa /
dpag bsam gyi shing gis kha brgyan pa'i nang du /
sman lnga /
'bru lnga /
rin po che lnga /
dri lnga /
snying po lnga ste lnga lnga nyi shu rtsa lnga dang ldan pa /
oM tA pa te tA pa te mahA tA pa te swA hA /
zhes pas lha'i dal 'gro'i rang bzhin gyi chu bkug pa'i nang du hrIH las padma /
sa ma ya /
a las zla ba'i dkyil 'khor /
de'i steng du badzra yak+Sha a las khro bo'i rdo rjes mtshan pa'i rdo rje'i mche ba /
de las khro bo rdo rje nag po zhal gcig phyag gnyis pa sogs mngon rtogs bzhin bskyed /
de la badzra adku sha dzaH sogs kyis ye shes pa dgug gzhug sogs bya /
de la phyag rgya bzhis rgyas gdab /
dbang bskur badzra yak+Sha brgya rtsa brgyad zer yang /
lan gsum bzhi bzlas pa'i mchod yon sngon 'gro'i mchod pa dang bstod pa bya /
de nas rdo rje gnod sbyin gyi dam rgyas gzungs thag bzung la /
badzra yak+Sha brgya rtsa brgyad bzlas so / /
de nas sta gon la /
gzhal yas khang gru bzhi sgo bzhi rta babs bzhi dang bcas pa'i dbus su /
gru bzhi sgo bzhi rta babs med pa mtshan nyid thams cad yongs su rdzogs pa'i gzhal yas khang dang bcas pa'i dbus su /
aH sing aH sogs gdan bskyed /
de nas dbus su seng+ge'i khri dang pad zla'i steng du rnam par snang mdzad sku mdog dkar po zhal bzhi phyag gnyis sogs bskyed /
de nas smad lugs pa'i phyag bzhes la de ma khad badzra ang+ku sha dzaH sogs kyis bar snang nas lha dbab /
de nas mchod g.yog pas sgos mchod kyis mchod /
de bzhin du rim pa bzhin mchod /
yang na lha skyed chog tshar re btang nas dgug gzhug thun mong byas kyang chog go /
de nas rnam rgyal bum pa sngar gyi rigs 'gres shes la /
rdul tshon gyi dkyil 'khor lha sgrub pa ni /
de nas sta gom gyi lha rnams nam mkha'i dbyings su bzhugs su gsol / /
gzhal yas khang babs te rdul tshon gyi gzhal yas khang dang gnyis su med par 'dres par gyur te /
gru bzhi sgo bzhi rta babs bzhi dang bcas pa bskyed pa'i dbus kyi seng ge'i khri dang /
pad zla'i steng du badzra d+hA tu /
aH dang rdo rje rtse lnga pa las rnam par snang mdzad @# / /
bskyed /
de bzhin du shar du glang po che'i khri dang pad zla'i steng du /
badzra d+hA tu hUM dang rdo rje las mi bskyod pa bskyed /
gzhan gsum la'ang de'i rigs pa 'gre'o / /
rnam snang gi mdun du pad zla'i steng du satwa badzir /
sems ma rdo rje ma rdo rje sems dpa' 'dra ba rdo rje rtse lnga pa'i nang du sku tshud ? pa bskyed /
gzhan gsum la'ang 'gre'o / /
mi bskyod pa'i mdun du pad zla'i steng du badzra stwa hUM /
rdo rje las skyes pa'i rdor sems /
de bzhin du 'bebs pa'i bar du rang rang gi snying po sa bon phyag mtshan las bskyed /
bskal bzang rnams rig pa las bskyed / /
de nas badzra aM ku sha dzaH sogs kyis ye shes pa dgug gzhug sogs bya /
de nas rnam snang nas 'bebs pa'i bar dang /
bskal bzang gi bar gyi dam rgyas sgrub /
de nas badzra d+hA tu sogs rang rang gi snying pos bar snang nas lha bab la bstim /
de la dam rgyas sgrub pa re re'i rjes su phab kyang chog go /
de nas chos las phyag chen gsum gyis rgyas gdab bo / /
de nas lhag chad kha skong sogs bya'o / /
bum pa sgrub pa gong gi rigs pas 'gre zhing /
lha bskyed pa rdul tshon dkyil 'khor sgrub pa dang 'dra'o / /
bum pa'i che chung gi tshad 'phags pa Da ba ti cho ga gzungs 'dus las gsungs pa /
rims nad kyi cho ga las lhung bzed kyi tshad dang mnyam par bshad do / /
dpal mchog dkyil 'khor dbus ma'i rdor sems la /
gtsug tor gyi rtse mo nas yas mar brtsams te /
rin po che dang /
padma dang /
sna tshogs rdo rje /
rna ltag g.yas kyi rtse mo na rin po che /
g.yen gyi rtse mo na sna tshogs rdo rje /
rna ltag g.yas nas g.yon du padma'i phreng bas bskor /
rigs lnga la bris pa mi snang /
rdo rje yid las byung ba ni ut+pa la kha ma bye ba'i mde'u can gyi mda' gzhu bkang ba /
g.yas su rdo rje kI li kI la ni /
dang po'i rdo rje bzung nas legs so sbyin pa'i tshul 'dra ba la 'khyud pa mi gda' /
dran ma phyag g.yas chu srin gyis tog la mtshan pa'i rgyal mtshan /
gzhan 'dra /
de dang rdo rje snyems ma 'dra /
shar gyi le'u tshe mi bskyod pa dkar po g.yas sa gnon gyis mthe'u'i phugs su rdo rje 'dzin /
g.yon mnyam gzhag /
g.yas su phyag rdor dang 'jam dpal gnyis dkyil chog dang 'dra /
lho'i le'u tshe la rin chen 'byung ldan /
g.yas mchog sbyin gyis rin po che /
g.yon mnyam gzhag /
nam mkha'i snying po nam mkha' mdzod dkyil chog bzhin /
nub tu 'od dpag med chos 'chad kyi phyag rgyas rdo rje padma'i sdong bu dkur 'dzin pa /
g.yon gyi snyan gyi thad du kha phye ba'i tshul /
'jig rten dbang phyug dkyil chog bzhin /
sems bskyed ma thag tu chos kyi 'khor lo bskor ba g.yas rdo rje khu tshur kha phyir bstan pa'i gung mo'i rtse mo na 'khor lo bsnyams pa'o / /
byang du don grub dkyil chog bzhin /
rdo rje khu tshur mdun du rdo khu tshur gnyis kyis dang po'i rdo 'tshir ba /
rdo gnod sbyin dkyil chog bzhin /
'bar ba'i phreng ba mi snang /
phyi sgeg bzhi dkyil chog bzhin /
nang sgeg rnams kyang 'dra /
kar ti ka gdong drug /
zhal gsum gsum drug ste /
rtsegs zhal g.yas 'gyed g.yon 'gyed /
g.yas gnyis na rdo rje dang ral gri sngon po /
g.yon na rin po che dang @# / /
padma /
'og ma gnyis dkur brten /
gong ma gnyis dpung khar phyag mtshan 'dzin pa /
tshangs pa gser mdog /
g.yas kyis rdo rje thugs kar 'dzin /
gnyis pa bgrang phreng dpung khar /
g.yon spyi blugs dkur brten /
gnyis pa dbyug pa dpung khar /
zhi ba 'dra /
lha chen g.yas rdo rje sngon po rtse gsum dang mchog sbyin /
gnyis pa gar bsgyur ba lta bu /
g.yon dang pos mdung rtse gsum dkur brten cing /
gnyis pa ral gri dpang khar 'phyar /
sbrul gyi mchod phyir thogs sogs mi snang /
dbu mas rang gi g.yon nas 'khyud pa /
phyag mtshan lha chen 'dra /
khyab 'jug g.yas rdo rje thugs kar /
gnyis pa dpung pa'i thad kar dbyug pa 'dzin pa /
g.yon dang po dung dkur brten /
gnyis pa 'khor lo dpung pa'i thad kar 'dzin pa /
rdo rje ser mo g.yon rdo rje sngon po dkur brten pa /
g.yas rdo rje ser po thugs kar gtod pa /
'dod pa khams kyi dbang phyug chad nas mi snang /
brgya byin g.yon rang gi rdo rje sngon po dkur brten pa /
g.yas 'das pa rdo rje ser po thugs kar gtod pa rtse gsum 'dra /
zla ba dkar po g.yas rdo rje sngon po thugs kar gtod pa /
g.yon padma'i rtsa ba dkur brten cing /
snyan gyi thad du kha bye ba'i lte bar zla ba'i dkyil 'khor dkar po / /
nyi ma g.yas padma'i rtsa ba thugs kar 'dzin cing /
padma'i steng na rdo rje bsnams pa /
g.yon padma'i rtsa ba dkur brten cing /
thugs kar kha bye ba'i steng na nyi ma'i dkyil 'khor /
rta gcig gis drangs pa'i shing rta la gnas pa'o / /
spen pa g.yas rdo rje ser po thugs kar gtod cing /
g.yon dbyug pa dkur 'dzin pa /
mig dmar g.yas rdo rje dmar po 'phyar ba /
g.yon keng rus kyi rkang pa nas bzung nas mgo nas za ba /
nub stobs kyi lha dkar po glang po'i sna can /
g.yas rdo rje sngon po thugs kar /
g.yon thong gshol zer kyang dbyug pa dkur 'dzin /
'ju ba ma dkyil chog bzhin /
d+ph+yid lha g.yas rdo rje sngon po thugs kar /
g.yon me tog gi phreng ba dkur /
za ba ma dkyil chog bzhin /
rgyal ba /
sgo bam /
rnam par rgyal /
nor sbyin rnams rdo rje sngon po thugs kar /
g.yon rang rang gi phyag mtshan dkur 'dzin /
nor sbyin gyi khyogs ni /
ceg rtse 'dra ba rlung lha mi lha lus ngan po rnams rdo rje sngon po thugs kar /
g.yon dkur brten nas rang rang gi phyag mtshan 'dzin pa /
phag mdog g.yas rdo rje sngon po thugs kar /
g.yon dkur brten nas lcags kyu 'dzin pa /
klu'i rgyal po she Sha /
stod mi la sbrul mgo /
smad sbrul mjug tu 'jug /
bran mo rdo rje kha g.yas rdo rje sngon po thugs kar /
g.yon ral gri dkur brten /
gshin rje ma /
dus ma /
tshogs bdag rnams g.yas rdo rje sngon po thugs kar /
g.yon dkur rang rang gi phyag mtshan 'dzin pa /
tshegs bdag glang po'i mgo can /
pho nya mo /
chu lha /
chu srin rdo rje g.yas rdo rje sngon po thugs kar /
g.yon dkur bzung nas rang rang gi phyag mtshan 'dzin pa /
lho shar gyi le che'i dbus su /
rdo rje hUM mdzad sku mdog phyag mtshan dkyil 'khor bzhin la /
rin po che la sogs pa'i phreng ba rnams dpral ba'i dbus dang rna ltag g.yas g.yon na rtsegs mar snang /
khro bo rdo rje 'dzin pa nas chu gri 'dzin pa'i bar dkyil chog dang mthun /
gri ring ni ral gri'o / /
shar du 'dod pa khams kyi dbang phyug nas /
phyi rol rdo rje rigs rnams dkyil 'khor dbus @# / /
ma dang 'dra /
lho'i dkyil 'khor gyi le tshe'i dbus su /
nam mkha'i snying po rta bdun gyis drangs pa'i shing rta la rdo rje khu tshur kha nang du bstan pas rang gi dpral ba'i thad du dbang bskur tshul /
rin chen cod pan dbral bar 'dzin pa /
nor stsol ba'i rin po che mchog sbyin gyi bum pa 'dzin pa /
chos chen po glegs bam thugs kar 'dzin pa /
ro myang zas skom gyi ros yongs su gang pa'i snod thugs kar 'dzin /
rin chen gdugs /
rin chen rgyal mtshan /
rin chen srog shing /
rnga can ma rnams dkyil chog bzhin /
bum pa shar lho na dmar po /
lho nub na sngon po /
nub byang na ljang gu /
byang shar na ser po /
sgo'i mtshan ma rnams kha dog ser po /
nub kyi dkyil 'khor dbus su 'jig rten dbang phyug dkyil chog bzhin /
shar padma 'dod lha g.yas padma'i rtsa ba thugs kar 'dzin /
g.yon me tog padma dang mda' gzhu dpung thad du 'dzin pa /
gtum pa'i dbang phyug g.yas dang po tri shu la thugs ka /
gnyis pa padma dpung khar 'dzin /
g.yon dang po kha TwAM ga dkur brten /
g.yas thod pa dpung khar 'dzin /
padma khyab 'jug /
phyag mtshan 'dzin tshul gtum pa'i dbang phyug 'dra /
tshangs pa'i gzugs 'dzin /
zhal bzhi phyag mtshan 'dzin tshul gtum pa'i dbang phyug 'dra /
padma sa 'dzin lha mo ni /
phyag dang po gnyis gcig gis gcig 'dzin pa /
'og ma gnyis rang rang gi thad du phyag mtshan 'dzin pa /
padma rgya mtsho g.yas padma thugs kar /
g.yon sprul zhags dkur brten pa /
padma nyi ma /
g.yas padma thugs kar 'dzin /
g.yon padma'i sdong po dkur 'dzin pa'i 'dab mar nyi ma rlung gi gzhu 'dzin pa /
g.yas gri gug thugs kar /
g.yon pa dan dkur /
sa 'dzin lha mo shri /
hri gi d+hi rnams g.yas rang rang gi phyag mtshan thugs kar 'dzin cing /
g.yon dkur 'dzin /
bud med kyi gzugs 'dzin pa dmar po g.yas dbang por khas len gyi phyag rgya /
g.yon gdan la brten pa /
byang du rdo rje khu tshur gyi dkyil 'khor ni dkyil chog bzhin no / /
mer dkyil 'khor gyi dbus su /
'jam dpal phyag bzhis ral gri rang gi thad du 'phyar ba /
'khor rnams dkyil chog bzhin /
dbus kyi dkyil 'khor gyi 'jam dpal gyi dpung pa g.yas g.yon du na kra /
gzhan sngar bzhin /
nam mkha' mdzod kyi dkyil 'khor du gtso 'khor rnams dkyil chog bzhin /
shar sgor zla ba'i dkyil 'khor gyi steng du dong rtser ri mo dmar po /
lho sgor gser /
nub sgor mu tig 'bum bu dkar po /
byang sgor padma rA ga dmar po rnams nyi ma'i dbyibs lta bu zlum po'o / /
rdo rje 'khor lo'i dkyil 'khor la rdo rje 'khor lo la sogs pa'i ling tshe dgu'i lha rnams dkyil chog bzhin /
'jig rten pa'i dkyil 'khor bzhi po dkyil chog bzhin /
ma mo'i dkyil 'khor gyi sgo rang gi phyogs kyi dbye bas byang shar na gnas /
lha rnams chungs nas 'dri ma shes par phyag mtshan bris snang /
rdo rje gnod sbyin gyi mche ba thams cad khro bo'i rdo rjes mtshan pa'i mche ba kha 'gram du'o / /
rdo rje gnod sbyin dkyil chog dang mthun /
zhi ba mdung gi dkyil 'khor du dbang phyug chen po ni /
zhal bzhi'i rtsa zhal zhi ba lhag ma rnams khro bo 'khor zhal du snang /
g.yas dang po kha TwAM ga thugs kar gtod cing /
g.yon dang po kha TAM ga @# / /
dkur brten cing /
phyag lhag ma rnams rang rang gi thugs kar 'phyar ba /
de'i spyi bor khro bo 'jigs byed bzhengs pa /
phyag bzhis rang rang gi thad du phyag mtshan 'dzin pa /
nag po chen po g.yas tri shu la thugs kar 'dzin g.yon dkur brten pa /
dga' byed dbang phyug rdza rnga brdung ba /
nub tu dril chen dmar po dril bu 'dzin pa /
dril bu gnyis dpung khar 'dzin pa /
gar gyi dbang phyug dkar po g.yas thugs kar mdung 'dzin cing g.yon dkur brten /
thod pa bzang po nag po /
g.yon thod pa thugs kar /
g.yas khu tshur snying gar /
lho nub tu gtum dbang phyug nag po phyag bzhi /
g.yas dang po DA ma ru dpung khar /
'og ma kha TwAM ga 'phyar /
g.yon dang po thod pa thugs kar /
gzhan rnams 'phyar ba /
kha TwAM ga nag po /
g.yas kha TwAM ga dpung kha /
g.yon thod pa thugs ka /
ba lang rna ba'i dbang phyug nag po tri shu la mdung 'dzin tshul dang 'dra /
drag mo ser mo rtse gsum yang 'dzin tshul mdung dang 'dra /
tshangs pa dkar po phreng ba g.yas kyi dpung khar /
khyab 'jug ser po g.yas 'khor lo thugs kar /
g.yon dkur bzhag /
gzhon nu ma dmar po g.yas dril bu thugs kar /
g.yon dkur /
nag mo nag mo g.yas ral gri thugs kar /
g.yon dkur bzhag /
lho nub tu nag mo che g.yas chu gri rna ba'i thad du /
g.yon sdigs mdzub /
za ba mo nag mo rdo rje'i mche ba rna ba'i thad du 'dzin pa /
srin mo nag mo kha TwAM ga thugs kar g.yon dkur /
zhi ba dmar mo g.yas thod pa thugs kar /
g.yon dkur /
be tun Ta ljang gu phyag gnyis thugs kar /
rus pa'i lu gu rgyud de lcags sgrog lta bu /
gtum mo nag mo g.yas rdo rje khu tshur /
g.yon bya rgod dpung bar /
'jigs byed ma ser mo g.yas rdo rje khu tshur rna ba'i thad du /
g.yon thugs kar byi ba 'dzin /
'byung po'i yi ge tri brgyad brgyad /
kha dog nag po tri bzhi bzhi'i bar du tri shul re re'o / /
dbyug pa'i dbang phyug dmar po lag g.yas thod pa thugs ka /
g.yon na 'khor ba dkur brten /
ljang gu g.yas kha TwAM ga thugs kar /
g.yon dkur brten /
dril bu'i rna sngon po g.yas dril bu thad du /
g.yon dpung pa'i thad du khu tshur 'phyar ro / /
nag po chen po sku mdog nag mo / /
zhal gcig phyag bcu /
dang po gnyis kha TwAM ga dang padma thugs kar 'dzin /
g.yas 'og ma gnyis kha TwAM ga /
de 'og gnyis mdung rtse gcig pa /
phyag rang rang gi thad du /
g.yon gyi phyag lhag ma bzhi padma 'dzin /
zhabs g.yon brkyang gis gtso 'khor thams cad bzhugs pa /
de'i byang du drag mo ser mo /
g.yas kha TwAM thugs kar 'dzin cing /
g.yon dkur brten /
shar du tshangs ma dkar mo / /
phyag rang rang gi thad du /
rin chen phreng ba 'dzin /
lhor khyab 'jug ser po g.yas 'khor lo / /
g.yon sdigs mdzub thugs kar /
nub tu gzhon nu me dmar mo g.yas dril bu thugs kar /
g.yon khu tshur dkur bzhag /
byang shar nag mo mdog nag mo g.yas khu tshur rna ba'i thad du 'phyar /
g.yon thod khrag thugs kar /
shar lhor nag mo chen po nag mo / /
g.yas dbyug pa rtse mor me tog gis mtshan pa /
g.yon thugs kar sdigs mdzub /
za ba mo dkyil chog tu bshad pa bzhin /
srin mo nag mo phyag g.yas @# / /
thugs kar mi mgos mtshan pa'i mdung rtse gcig /
g.yon rdo rje khu tshur dkur brten /
sgo ma bzhi'i gnyis sgo'i g.yas gnyis g.yon du sku mdog phyag mtshan zhi ba mdung dang 'dra /
rgyal bar byed pa ni gser gyi mda' gzhu bkang ba'i nang du seng+ge dkar po kha phyir log pa de'i steng gi dbus su rgyal bar byed pa dkar po /
g.yas su sbrang rtsir byed pa ser po /
g.yon du don grub ljang gu /
gsum po phyag g.yon thod khrag thugs kar /
g.yas mda' gzhu rna ba'i thad du 'dzin /
khro zhing ya mchus ma mchu mnan pa /
sku la lcags khrab 'dra ba gsol ba /
ya lad ni spyi gtsug dang rna ltag g.yas g.yon du /
rin chen zur gsum pa'i rnam pa lta bu snang /
shar sgo ba dkar mo g.yas kha TwAM ga thugs kar 'dzin cing /
g.yon rdo rje khu tshur thugs kar /
lho sgor 'phel ba lag na gter gyi bum pa ser po thugs kar 'dzin /
me tog gi za ma tog ni rag ong lta bu me tog gis gang ba'o / /
gnod sbyin za mo 'dra /
de'i nang gi lha snam gyi grwar /
shar lhor gtum po sgo sngon po /
lag g.yas dbyug pa dpung pa'i thad du 'phyar /
g.yon sdigs mdzub thugs kar /
khro bo nag po sprul mgo g.yas kyis thugs kar 'dzin /
g.yon rna ba'i thad du khu tshur 'phyar /
mchog nag po g.yas 'khor lo rna ba'i thad du 'phyar /
g.yon sdigs mdzub thugs kar /
gsod pa nag po dkyil chog bzhin /
byang shar du sring mo bzhi'i dkyil 'khor la /
shar du dga' ba mo dmar mo mda' gzhu rna ba'i thad du 'gengs pa /
bsod pa nag po g.yas ral gri nam mkhar 'phyar zhing g.yon phub 'dzin /
phag mo gser mdog gser gyi bum pa thugs kar 'dzin pa /
grub pa mo dkar mo g.yas gri rings shang lang lta bu thugs kar 'phyar /
g.yon thod pa sta zur thad na phar 'dzin pa /
rang rang gi sgo'i thad du kha blta ba /
zhabs gnyis mnyam pa'i stabs la smad la kha dog rang gi dang mthun pa'i smad g.yogs gsol ba'o / /
nang khrus kyi rgya len la med /
ba dan gyi rgya stag /
nyer spyod dang mchod pa nyi shu la me tog sogs khro bo'i khu tshur las byung ba'i rgya'o / /
chos 'khor dral ba'i sngags rgya lan gsum /
mda' lnga bsdus pa la gsum ste /
rgya ni dang po'i rdo rje byed de min no / /
tshogs bsten bstung ba na gzhan rnams la dam rgya bcing zhing /
mthar skal bzang rdo rje'i rigs dang bcas pa'i gzhal yas khang /
badzra sa ma dza dzaH hUM baM ho /
Hdgug sogs bya /
rdo rje de las rdo rje'i rigs thams cad ces pa'i gong du snying po gdon pa thob /
dkyil 'khor gru bzhi pa'i khro bo rdo rje lta bu'i sngags ni /
oM badzra he tu kro d+ha pra bi sha sogs te lan cig go /
phyag dang rgyun bshags dngos su bya sdom gzung ji ltar dus gsum sogs kyis bya /
stod smad kyi g.yogs dang gtsug tor la dngos dang sngags brjod pa'ang med zer te /
sngags tsam dgos pa 'dra'o / /
rdo rje thal mo bskor bas hUM mdzad la phyag bya ba mi byed zer te dpal mchog ltar byas na 'thad /
snying gar rdo rje hUM mdzad dang khro bo rdor sems bsgom pa la gnas kyi gsal kha med pas gang bde bya ste des rin chen hUM mdzad sogs kyang dpag go /
sgo ma bzhi'i phyag rgya 'di pa'i lugs dang /
sngags spyi 'gro ltar zer te /
grub na 'di pa'i sngags dgos /
lan gsum @# / /
brjod pa'i sngags ni phyag mtshan dbab pa'i skabs kyi sngags so / /
phyag mtshan gyi nga rgyal bzung ba la hUM mdzad phyi ma gsum la mi snang yang /
rat+na ma sogs lan gnyis bskyar /
de bzhin gshegs pa lnga'i phyag mtshan yang rdo rje khu tshung las byung ba rgya gzhung gi dgongs pa'o / /
rgyud rgyas pa las gsungs pa mi byed zer /
sems dpa' dang gzi brjid gtsug tor gnyis kyi sngags lan re dang /
phyag rgya spyi bor 'jog ste rgya gzhung na yod /
khro bo mo sder snyems khro bo sgeg mo ste /
rin chen snyems ma sogs kyang de ltar ro / /
'og nas bshad pa ltar lha chen po sogs la de nas hUM mdzad kyis oM pA ta A kar+Sha nas a Ta ma ho'i bar du dang de nas hUM mdzad kyi phyag rgya de la gnas nas /
oM badzra a Ta ma ho brjod /
gdab pa'i sngags rgya'ang de'i rjes la mdzad par gda' /
rnal 'byor gcig ldan gyi mig byin rlabs 'di gong du'ang dgos sam /
las rgyal mchog tu bshad pa ltar dgos brtag go /
gzhi lus kyi skabs su snying po 'dra zhes de bzhin gshegs pa la gsal zhing /
gzhan la hUM yin pa 'dra ste cho ga lnga bskyed kyi skabs bzhin no / /
sngags dang gzhi mthun pa gsungs te min no / /
rigs lnga bab pa'i tshe spyi 'gro ltar ro / /
dang po khro bo'i mtshan brgya'i tshe nyer spyod sgeg sogs kyis mchod /
bstod nas tha ma'i sh+lau ka la dbyangs bya ste spyi ltar maN+Dala 'bul /
'og gi sngags ring slob dpon rang gis gdon gsungs /
gsol gdab spyi dang mthun par byed na /
'dir slob dpon rang gis brjod cing /
'og tu tshigs bcad tha ma la gsol ba gdab pa dang /
mchod bstod slob mas bya'o / /
rdo rje rang gi snying gar bzhag ces par dngos su byed /
rdor dbyings kyi dkyil 'khor chen po'i tshul du zhes par rdo rje'i rigs ma gtogs pa'i lha rnams thams cad khro bo'i nyams su bskyed /
de'i phyir rigs bzhi'ang 'di nas nyams 'pho zer ro| |rdo rje gsor zhing zhes pa rnams la dngos dang stang ga gang rung dmigs bsal can min pa la nga rgyal gyis zhes par de'i phyag chen mi byed zer /
nga rgyal gyis zhes ngag tu brjod kyin snang /
g.yon pas drangs te g.yas su gzhu zhes par /
phyag rgya de g.yon nas g.yas su 'khyer te g.yon du yo ba la'ang byed /
lha chen po la babs nas man chad brjod /
mdzub mo gnyis go cha 'ching ba'i tshul du zhes pas sarba mu tra me'i rgya dang 'dra bar bcing ngo / /
phyag bzhi sngon du 'gro ba'i sogs la /
sgom don la de rnams kyis byed par bsams na /
dngos su rang gi phyag gi sngags dang /
bshags pa'i tshig dang /
ji ltar dus gsum sogs dang ti rin+ti ri rgya 'ching ba sogs byed /
phyag mtshan gyi dbang bskur ba la sngags bton nas khrims mtshan nas dbang bskur gyi bar brjod kyi snang ba dbang rdzas dngos su med do / /
de nas ming dbang yi ge bzhin gdon zer te brtag dgos /
g.yas g.yon du gcu zhing 'dren pa'i rgya ni /
g.yas g.yon so sor byas nas dgrol ba byed /
sngags rdzogs pa dang rigs lngas bka' bsgo zhes brjod de 'og ma la'ang des dpag go /
de gnyis kas gung mo gnyis ka mnan zhes pa mthe bong dang mdzub mo gnyis kas gung mo rdo rje bsdams pa la mnan pa yin zer /
snying ga'i g.yas g.yon du gzhug cing drag tu dral nas gdab ces @# / /
pa g.yas pa g.yon pa'i steng du byas pa'i phyag rgya des g.yas g.yon so sor dril zhing gzhi bca' yang dral nas byed lag pa gnyis ka thur du bstan pa sogs ni 'bar ba'i rgya byed /
yang yang du gtog pa'i phyag rgya zhes pa la phyag rgya de bcas nas lan kha yar 'drel ba la byed /
phra men ma 'gugs pa la g.yas pa'i mdzub mos g.yon mdzub la bcings nas byed par gda' ste brtag go /
yid kyis khros nas btsir ba'i rgya /
zhes pa lag pa so sor byas nas mthe bong bkug pa la rang rang gi mdzub mos de'i rgyab mnan pa'o / /
las rgyal du bskal bzang la rgyas 'debs pa 'dir bshad /
rdo rje'i rigs rnams 'dir mi skyed bas mi dgos gsungs /
'on kyang 'dir dbang bskur bshad pas dkyil 'khor la bskyed par gsal /
rgyas 'debs pa brtag /
dbang blang yul gyi de bzhin gshegs pa thams cad bsam zhes pa la rdo rje bsdu ba'i sngags rgya byad pa ma bshad kyang de byung ba thams cad la mdzad pa phyag chen no / /
gar ma'i dam rgya rdor dbyings ltar la /
sdigs mdzub bsgrengs ba'o / /
rig ma bcu drug gi tshigs bcad dang sngags rnams la gar gyi khyams bca' ba sngon du 'gro bas khro bo bcu drug gi las rgya bya /
phyag chen byed pa med gsung /
sgeg sogs kyi mchod pa dang rig ma'i mchod pa rnams las rgyas byed cing glu dang gar dang ro dang zas zhes /
ro 'am nyams dgos par bshad pas /
de dag la'ang bzhengs nas mdzad par gda' gsung /
gsang mchod bzhi'i khro bo sgeg sogs bzhi'i sngags brgya tsam byed /
sa sbyang gzung gi sngon du cha gsum gtong ba na kha shar du phyogs nas maN+Dala gsum dang me tog tshom bu'i gdan byas nas /
dang po'i phyogs skyong nas btang /
mgron gshegs pa na /
rol mo brdung pa re dang maN+Dal phyi /
de nas nub tu phyogs nas g.yas lha'i gtor ma btang ste mgron bskyed pa dang der dgug pa mi byed /
gtor spags la sogs pa med /
de nas dbus dang sgor slob dpon rnams bsdad nas mchod pa bsang sbyang sogs bya /
dam tshig gsum 'dzin mi 'dzin ci rigs su yod /
tshogs rten gyi mchod pa byin rlabs dang 'og gi dam tshig gsum bzung ba'ang byed do /
gzhan la'ang 'gre'o / /
oM badzra pA Ni mahA lam sogs /
bla ma chen po slob mas byed /
gsol gdab kyang 'dis bya gsung /
gzhan dag 'di slob dpon gyis bya /
gsol gdab 'di pa'i lugs gang du byed 'dir cis kyang byed na'ang tshig snga mas bya gsung /
rkang pa byin brlab phreng ba ltar byed par 'dug /
dgos rgyu ni med gsung /
sems dkyil gyis 'dug la bsnun bsregs sogs zer yang langs nas khro bor bskyed cing srung 'khor bsgom zer /
lha sta gon gyi tshe nam mkha'i gzhal yas khang 'bebs pa dmigs pa tsi gyis chog gsungs pa dris pa yin gsung /
bla chen sa ma ya as 'bebs gsungs /
thig skud bskyed chog la shar du phyogs nas nub tu phyogs te skud pa brkyang nas chog gsum bskyed byed par 'dug gsung /
bden bral du song nas rang rnam snang du bsgyur /
grogs las su dkrong bskyed byas zin pa dang /
thig 'debs pa sogs rang gi 'khor bsgyur gyis byed pas hUM mdzad du bsgyur nas thig sna gtad gsung /
de nas nub shar du song nas mchod pa gnyis kyis mchod /
mig byin gyis @# / /
brlab /
phyag bya la gdab gsung /
'di la phyag dang mig byin brlab gcig 'chad par snang ngo / /
de nas tshon byin brlab bya /
phur bu 'dir dbyung /
de'i skabs su chos dbyings nas bya grub dag pa ste'i bar brjod cing /
dril gsil re'ang byed kyi na gda' zer phur bu 'debs pa med par snang ste /
dmigs pas btab na 'thad pa 'dra /
de nas tshon bra brtag pa'i phyir bri ba dang /
phyogs mtshams su theb tshod kyi tshon re gtor te cha dbye ba yin 'di mdzad par snang ba mthong zer /
tshon gyis bris zin nas mchod de /
ye shes pa gshegs /
tshon bra la'ang gong 'og gnyis kar sngags brgya tsam gyis mchod /
sku dngos dang phyag mtshan yod na phyag rgya bzhi'i rgyas 'debs mi byed zer te brtag gdan na ma thig le tsam las med na rnam snang nas /
rdo rje rigs kyi bar du rang rang gi sngags dang /
g.yas kyi phyag mtshan dang po las bskyed /
de nas ye shes pa sgo bzhi bzhis bcug nas dam rgyas bsgrub /
de'ang rnal 'byor chen po'i skabs ltar te /
dper na sa ma ya stwaM hUM badzra triSh+ni ma Ta rang rang gi sngags brjod /
tri shya dzaH hUM baM hoH sa ma ya stwaM sa ma ya stwaM aM haM oM badzra satwa kro d+ha sogs rang rang gi sngags gsum gsum brjod de gzhan du'ang ngo / /
de nas rnam snang nas 'jig rten pa'i bar gyi sngags rnams brjod nas sta gon gyi lha dbab /
'di la rdo rje bsdu ba dang sgo ba bzhis dgug pa sogs med zer /
de nas phyag rgya phyi ma gsum gyis rgyas 'debs pa 'di rdul tshon gyi dkyil 'khor sgrub ma thag phyag rgya bzhis rgyas 'debs pa thams cad la 'dra zer /
yang oM hUM trAM hrIH AH rnams dang de bzhin gshegs pa'i rdo rje las rigs lnga dang hUM hrI sogs phyag mtshan las rang rang gi skur bskyed pa sems dpa' bcu drug sogs la bya'ang zer /
bla ma chen po ni badzra d+hA tu A /
badzro haM /
badzra d+hA tu ra haM sogs kyis bsgrub gsung ye shes pa zur pa spyan mi 'dren /
sta gon gyi lha phab pa la dam rgyas sgrub nas gzhan gyis rgyas 'debs gsung /
lha thams cad gsal bar bsgoms nas zhes pa la /
sngags mi brjod bsgom pa tsam bya zer /
rdo rje bsdu ba'i sngags nyer gcig zer yang kha yang zhig byed /
lha sta gon byed pa'i tshe oM a kA ro sogs kyis stong par sbyangs nas gdan gyi par bskyed zer /
gzhal yas khang la sgo ba bzhis dgug pa mi rung zer /
rdo rje sems dpa'i lus kyis sems bskyed pa sogs sngags rnams brjod zin pa'i mjug tu yi ge ltar brjod zer /
las 'chol gyi skabs su 'jig rten pa la las 'chol mi byed zer /
slob ma sta gon gyi sems ma bzhi'i sngags kyi gong du lag pa gnas bzhir bzhag nas hUM trAM hrIH AH brjod /
de nas sngags brjod pa mdzad par 'dug zer /
slob ma re re la so shing nas gtsug tor gyi bsrung ba'i bar bar ma chad du byed pa 'di pa'i lugs /
chos rje ba so shing sogs slob ma thams cad la tshan tshan du mdzad /
srung skud mdud pa byas pa'i lag pa ma bteg pa la bsang chu nas chu blangs pa mdud ma tshams su ldug zer /
lag pa'i ze 'bru'i chas kha la mang du bya ba ces pa chu len pa gung srin gyis blangs nas bya ba pa ni /
phul kha yin zer /
bdag 'jug la dbugs dbyung med /
phyi rol pa bsdus pa gtong @# / /
pa ni yi ge ltar byed /
mchod 'bul gyi sngags rgya dngos su mi byed kyang lha bshos ma gtogs pa'i nyer spyod bsham zer /
sgo dbye ba la gzhi bca' dang /
g.yon brkyang byas nas sngags lan gsum byed /
bum pa bsdus pa la sngags rgyas sprul nas phyogs de'i lha rkang thon du brjod nas sprul te /
de'ang skal bzang dang rdo rje'i rigs ma gtogs zer ro / /
rigs bzhi'i gsol gdab lhug pa slob ma 'dus pa dang ma 'dus pa gang rung byed /
che ge zhes bya dang gnyis ka la lan re dang phyag med zer /
chu dbang gi rin la g.yon brkyang byas pa la dbang skur /
sngags stong rtsa bzla ba skabs der ci grub cig byas nas sngags de nyid la a b+hi ShI ny+tsa btags la bskur /
sems can 'di dag ni bza' ba dang btung ba ste sogs byed pa med gsung /
mchod ma thag dngos grub kyi brtul zhugs sogs bya /
mtha'i phyag rgya dgrol ba na bskal bzang sogs kyi phyag rgya 'grol ba dang mi 'grol ba ci rigs su yod de rin ti ri'i rgya bcings te hUM bzhi 'don bzhin bskor ba na /
gzhan rnams kyis rol mo dang slob dpon phyag rgya de la gnas mu'i bar du sdod cing rdor dbyings la'ang de ltang zer /
dkyil 'khor sdud pa na rtsig pa la tho ye ma song bar byas nas mi slebs na /
gzhan phyag chen rtsig pa'i nang gi phyogs phyogs su bsdad nas g.yon dril bu dang bcas pa'i me long g.yas rdo rje dang bcas pas mtshan ma dma' rim nas bsdu /
de nas tshangs zur rdo rjes dbyi gsung /
bla ma mahA su kha ni dang po changs zur nas rdo rjes rjes btod nas /
de rjes sdud pa mdzad /
lugs gnyis kas kyang mu'i rjes la mtha'i mchod pa sogs bsdus nas da rjes su'o / /
phur bu 'den pa na yo ga pa rnams gzhi bca' mi byed zer /
gzhan kha cig byas nas 'don zer /
dbang ldan gyi phur bu rting la 'don pa bla ma chen po bzhed /
chos rgya dang phyag chen 'ching ba na de dag gi sngags 'don zer ro / /
drag po'i dam rgya la mthe bong che chung rnams mi sbrel bar lcags kyu'i rnam par byed par gda' /
sgeg sogs brgyad kyi 'khor gyi lha mo rnams la bskyed chog dang rgyas 'debs zur pa mi mdzad par gda'o / / / /
khams gsum rnam rgyal rtsa ba'i dkyil 'khor la /
dbus su pha gu gru bzhi pa'i zhes pa ni /
rgyab yol ser po gru bzhi pa zhig snang /
rnam snang zhal 'khor zhal phyag gnyis byang chub mchog gi rgya /
de'i phyogs bzhir sems ma bzhi'i phyag mtshan /
shar du rdo rje dmar po 'od zer ser pos bskor ba /
lho ru rin chen zur brgyad pa dmar ser 'od zer ser po /
nub tu padma dmar po 'od zer dkar po /
byang du sna tshogs rdo rje 'od zer dmar pos bskor /
shar gyi ling tshe'i dbus su rdo rje hUM mdzad sngon po zhabs g.yon brkyang pas dbang phyug dkar po g.yas rtse gsum g.yon mdung rtse gsum pa 'dzin pa /
rna ba g.yon pa'i steng nas mnan /
dbu ma gser mdog /
rdo rje rtse gsum dang kha TwAM 'dzin pa nu ma'i steng du zhabs g.yas pas mnan /
hUM mdzad zhal bzhi pa mche ba gtsigs shing ma mchu mnan pa /
khro zhing rtsa zhal 'jigs pa gzhan gsum khro zhing 'dzum pa 'khor zhal lo / /
phyag brgyad kyi dang po gnyis rdor dril hUM mdzad rgya /
'og ma gnyis mda' gzhu rna ba'i thad du 'gengs g.yas gsum pa ral gri /
g.yon gsum pa lcags @# / /
kyu /
lhag ma g.yas g.yon gnyis rdo rje rtse gsum pa dang zhags pa phrag par 'dzin pa'o / /
khro bo'i rdor sems g.yas rdo rje dmar po g.yon sdigs mdzub /
rgyal po ser po g.yas rin chen dbyug to / /
chags pa dmar po g.yas mda' gzhu /
legs pa ljang gu g.yas rdo rje dmar po /
lho'i le'u tshe'i dbus su /
rin chen hUM mdzad dang /
rin chen ser po g.yas rin po che dang padma /
nyi ma dmar po /
rgyal mtshan sngon po /
g.yas rdo rje rgyal mtshan /
bzhad pa dkar po /
nub kyi le'u tsher chos kyi hUM mdzad g.yas padmas mtshan pa'i rdo rje /
chos g.yas padmas mtshan pa'i sna tshogs rdo rje /
gnyis ka mdog dmar skya /
rnon po sngon po g.yas ral gri /
rgyu ser po 'khor lo smra ba zangs mdog /
byang gi le'u tsher las kyi hUM mdzad zhal dkar po /
mgrin pa nas snying ga yan chad dmar po /
snying ga nas brla'i bar sngon po /
brla nas pus mo'i bar ser po /
pus mo nas rkang mthil bar dkar po /
phyag dpung pa nas lag mgo'i bar sngon po /
g.yas sna tshogs rdo rje /
khro bo'i las sna tshogs pa'ang kha dog dang phyag mtshan gong /
srung ba ser po /
gnod sbyin nag po g.yas mche ba /
khu tshur ser po g.yas rdo rje /
de thams cad kyang dmigs bsal med pa rnams g.yas thams cad rang rang gi phyag mtshan phrag par 'phyar /
g.yon thams cad sdigs mdzub thugs kar 'dzin pa'o / /
lha snam gyi grwar shar lhor sgeg mo sngon mo /
khro'i khu tshur gnyis kyis rdo rje gnyis bsnams nas dku g.yas g.yon du bzhag nas g.yon du 'gying /
cha lang brdung ba'i lha sngon mo bzhis bskor ba /
lho nub tu phreng ba ma ser mo / /
khro bo'i khu chur gnyis kyis phreng ba dkar po dbung pa'i thad du 'phyar ba /
'khor lha mo ser mo bzhis bskor ba rnga zlum brdung ba'o / /
nub byang du glu ma mdog dmar skya pi wang ser po brdung ba /
gling bu bsgyur ba'i lha mo dmar mo bzhis bskor ba /
phyag g.yas thugs ka'i thad du bzung ba'o / /
byang shar du /
gar ma sna tshogs mdog can /
phyag gnyis kyis rdo rje rtse gsum pa bsnams nas /
g.yas spyi bo /
g.yon dkur bzhag nas gar bsgyur ba /
'khor lha mo bzhi sna tshogs mdag lnga ga gcig pa /
pags pas g.yogs pa /
rnga shing dra bas brgyan ba mdun du phyag gnyis kyis brdud ba'o / /
phyi'i lha snam gyi grwar /
shar lhor bdug pa ma sngon mo /
g.yon pa khro bo'i khu tshur gyis sdigs mdzub bsgreng ba /
g.yas spos snod thogs pa /
'khor bzhi phyag g.yon du dung 'bud pa /
g.yas sdigs mdzub thugs kar /
lho nub tu me tog ma ser mo / /
g.yon me tog /
g.yas pa me tog gi char 'bebs tshul /
rdza rnga dra ba can kha gyen du bstan nas brdung ba'i lha mo ser mo bzhis bskor /
nub byang du mar me ma dmar skya /
g.yon khu tshur thugs kar /
g.yas pa rdo rje khu tshur gyis mar me'i sdong bu phrag pa g.yon par 'dzin /
rnga dra ba can rol mo brdung ba'i lha mo dmar skya bzhis bskor /
byang shar gyi grwar byug pa ma sna tshogs pa'i mdog can /
g.yon dri'i dung chos thugs kar bzung nas /
g.yas kyis dpung pa'i thad du dri byug tshul /
'khor sna tshegs mdog /
bod rnga brdung tshul phrag pa g.yon du /
phyi nang gnyis @# / /
ka'i sgo bzhir lcags kyu sngon po /
zhags pa ser po /
lcags sgrog dmar skya /
dril bu sna tshogs mdog g.yas rdo rje /
de ltar g.yas thams cad phyag mtshan rna ba'i thad du 'phyar /
g.yon thams cad thugs kar sdigs mdzub thams cad kyang g.yon brkyang gis bzhugs pa'o / /
de nas lha snam la bskal bzang shar phyogs pa sngon po rdo rje 'dzin pa /
bskal bzang gi sangs rgyas rnams kyis phyag mtshan g.yas kyi'o / /
lho phyogs pa rnams ser po rin po che 'dzin pa /
nub phyogs pa rnams dmar skya rdo rje padma 'dzin pa /
byang phyogs pa rnams sna tshogs rdo rje bsnams pa'o / /
g.yas thams cad phrag par 'phyar /
g.yon thams cad sdigs mdzub thugs kar zhabs thams cad stang stabs /
de na phyi'i khyams la /
shar phyogs dbang ldan nas brtsams nas rim pa bzhin /
drag po mdog dkar po lag pa bzhi pa /
g.yas dang po dbu ma la 'khyud pa /
gnyis pa rdo rje rtse gsum dang bcas pas te /
gung mdzub kyi rtse mor rdo rje bzhag nas mchog sbyin tshul /
g.yon pa gnyis kyis mdud rtse gsum pa dang /
ral gri 'dzin pa ste /
ral gri phrag par 'phyar /
mdung dkur bzhag /
glang khyu mchog dur ser la zhon pa'o / /
mgrin pa sngon po /
g.yon du dbu ma ser po phyag bzhi pa /
phyag g.yas mgrin sngon la 'khyud cing /
gzhan rnams yab dang 'dra /
khyab 'jug mdog nag po phyag bzhi ba /
g.yas dang po rdo rje thugs kar /
gnyis pa dbyug pa dpung khar 'phyir /
g.yon dang po dkur bzhag /
gnyis pa 'khor lo phrag par 'phyir /
ne tso 'dra pa la zhon pa de'i g.yon du rdo rje ser mo gser mdog /
gdan phyag mtshan khyab 'jug dang 'dra /
rdo rje dril bu dmar po gdong drug po rtsegs zhal /
lag pa bzhi pa g.yas dang po mdung thugs kar /
'og ma rdo rje dpung par 'phyir /
g.yon dang po bya po dkur bzhag /
'og ma dril bu dpung pa'i thad du 'phyir /
rma bya la gnas pa'o / /
rdo rje gzhon nu ma dril bu dang 'dra /
thub pa rdo rje ser po gdang bzhi 'khor zhal phyag bzhi pa g.yas dang po rdo rje thugs kar /
'og ma phreng ba dpung khar 'dzin /
g.yon dang po dbyug pa dkur bzung /
'og ma spyi blugs phrag par thogs /
ngang dkar la gnas /
rdo rje zheb ma ni tshangs pa dang 'dra'o / /
rdo rje mtshon cha ser pa g.yon rang gi rdo rje sngon po dkur brten /
g.yas 'das pa'i rtse lnga rdo rje ser po phrag pa'i thad du 'phyir /
glang po che dkar po la gnas pa'o / /
rdo rje khu tshur ma rdo rje mtshon cha dang 'dra /
lho phyogs su rdo rje 'khyil pa dmar po padma dang bcas pa'i rdo rje thogs /
g.yon nyi ma'i dkyil 'khor dang bcas pa'i padma 'dzin /
rta bdun gyis drangs pa'i shing rta la gnas pa'o / /
rdo rje bdud rtsi 'khyil pa dang 'dra /
rdo rje 'od dkar po g.yas rdo rje /
g.yon padma'i steng du zla ba 'dzin pa /
ngang dkar la zhon pa'o / /
rdo rje mdangs dang 'dra /
rdo rje dbyug pa sngon po g.yas rdo rje sngon po g.yon dbyug pa 'dzin pa /
rus sbal la gnas /
rdo rje sbyin mchog ma de dang 'dra /
rdo rje ser smug ni mdog dmar snug /
g.yas rdo rje dmar po /
g.yon mi mgo thogs nas za tshul /
ra sngo skya la gnas pa /
rdo rje rked chings ljang gu /
g.yas rdo rje /
g.yon me tog gi phreng ba 'dzin /
khu byug shing rta la'o / /
rdo rje zab mo de dang 'dra ba las khyad par g.yon @# / /
mdung rtse gcig pa phrag pa'i thad du 'phyir /
rdo rje dbang mdog ser skya /
g.yas rdo rje /
g.yon chu srin rgyal mtshan snying gar 'dzin /
ne tso'i shing rta la'o / /
rdo rje sgo ba ma /
de dang 'dra ba las /
khyad par mdog dmar po'o / /
tshogs bdag rdo rje rnam rgyal dkar po g.yas rdo rje /
g.yon ral gri /
sbal pa la zhon /
rdo rje dga' ba ma de dang 'dra /
pho nya rdo rje tho ba ni mdog ser po /
g.yas rdo rje /
g.yon gtun shing phrag pa'i thad du khyogs ni mdo le me tog gis spras pa la gnas pa'o / /
rdo rje pho nya mo ni rdo rje tho ba 'dra ba las /
khyad par lag pa g.yon du kha tri kha /
dar dpyangs dang bcas pa dpung khar 'dzin /
pho nya rdo rje rlung sngon po g.yas rdo rje /
g.yon dbyug pa'i mgo la ba dan 'phyir ba /
ri dwags sha ba mo 'dra rung la zhon pa'o / /
rdo rje mgyogs ma de dang 'dra /
rdo rje me ni /
mdog dmar smug /
g.yas rdo rje dang dgang gzar /
g.yon gnyis na dbyug pa dkur /
spyi blugs phrag par ra skyes 'dra ba la zhon /
rdo rje 'bar ba de dang 'dra /
rdo rje 'jigs pa sngon po g.yas rdo rje /
g.yon dbyug pa thugs kar /
ro langs la gnas /
rdo rje 'khyogs pa ni de dang 'dra ba las khyad par g.yon na zhags pa dpung khar /
byang phyogs su bran rdo rje lcags kyu sngon po g.yas rdo rje /
g.yon lcags kyu phag gi sna can /
klu'i rgyal po sho Sha la zhon pa ste /
sprul mgo med pa'i stod mi'o / /
smad sbrul mjug 'khyil ba /
bran rdo rje kha ni mdog sngon po phag sna can /
g.yas rdo rje g.yon ral gri dpung khar thogs pa mi la gnas pa'o / /
rdo rje dus ni mdog nag po g.yas rdo rje /
g.yon dbyug pa dpung khar thogs pa /
ma he la gnas pa'o / /
rdo rje dus ma ni nag mo g.yas rdo rje /
g.yon kha TwaM ga dpung pa'i thad di 'dzin /
ro langs lag pa thal mo sbyar ba la zhon /
rdo rje bgegs kyi gtso bo dkar po /
glang po che'i gdong can /
lag pa bzhi pa /
g.yas dang po rdo rje /
'og ma dgra sta 'phyar thabs /
g.yon dang po mdud rtse gsum pa /
gnyis pa glang po che'i mche ba phrag par 'dzin /
byi ba la zhon pa /
mo rul ma ni mdog sngon po g.yas rdo rje /
g.yon phyag shing 'dzin pa /
byi ba 'dra ba la zhon /
bran rdo rje klu dkar po g.yas rdo rje /
g.yon sbrul zhags dbung pa'i thad du 'dzin /
mgo la sprul mgo bdun yod pa'o / /
chu srin la gnas /
chu srin ma dkar mo /
sbrul mgo brgyad kyi gdengs ka yod pa'o / /
g.yas rdo rje /
g.yon chu srin rgyal mtshan thogs pa'o / /
me mtshams su ma mo 'jigs ma ljang gu /
g.yas rdo rje /
g.yon ral gri dang phub snying ga'i thad du 'dzin /
bden bral du dpal mo ser mo g.yas rdo rje /
g.yon padma rlung du dbyangs can ma dkar mo g.yas rdo rje /
g.yon pi waM snying gar /
dbang ldan du dka' bzlog ljang gu /
g.yas dang po rdo rje /
gnyis pa 'khor lo thugs kar /
g.yon dang po /
med min /
gnyis pa ral gri dpung khar 'phyir /
de ltar '+t+rig rten pa'i lha thams cad rang rang gi bzhon pa'i lus phyed dang /
lha'i phyed mi mngon cing /
rked pa man chad mi mthong ba'o / /
phyag mtshan 'dzin tshul mi gsal ba rnams g.yas thams cad rang gi mtshon cha phrag par 'phyir /
g.yon thams cad dkur bzung ba'o / /
bzhon pa'i kha dog mi gsal ba rnams /
@# / /
ni tsi /
rma bya /
rta rnams sngo ljang /
byi ba grwa byi pa /
ra thal kha mi dang ro langs mi sha kha /
rus sbal shun pa ser po lus dud ka /
glang po che dang seng+ge dkar /
ma he dur ser /
sha ba ser skya'o / /
sgo nang ma'i rta babs rin po che'i kha phyi lta la glang rgyab bskor ba phyi'i khyams la rta babs kyi g.yas g.yon du rin po che'i bum pa'i kha rgyan g.yas g.yon gyes pa la rin chen sna bdun bris snang /
ba dan kha dog sna tshogs pa la rtse mor rdo rje dang nor bu seng ge dang /
mkha' lding dang /
seng ge gshog pa rgyas pa dang /
sha ram pa dang /
ngang pa dang /
rma bya dang /
ngur pa dang /
shang shang dang /
lag pa dang /
chu srin dang /
nya dang /
de'i phyi rol khor yug la rdo rje dang me ri dang chus bskor ba snang ngo / /
'dis kyang sangs rgyas kyi bstan pa rin po che sgo thams cad nas phyogs thams cad du dar zhing rgyas la yun ring du gnas par gyur cig /
'di rje nyid kyis zha lu'i rgyud ris dang phyag len gzigs dus zin bris su gnang ba'o / / / /
mang+ga laM / /

