! dbyangs can ma'i sgrub thabs dang rjes gnang gi yi ge bzhugs /
! na mo gu ru swa ra swa styai /
'dir lha mo dbyangs can ma dkar mo sgrub par 'dod pas /
skyabs yul gsal btab ste /
bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
lan gsum /
sems can gyi don du sangs rgyas thob par bya /
de'i phyir du lha mo dbyangs can ma bsgrub par bya'o / /
lan gsum /
rang skad cig gis lha mo dbyangs can mar gsal ba'i thugs ka'i hrIH yig gi 'od zer gyis /
bla ma dang gnyis su med pa'i lha mo dbyangs can ma la sangs rgyas dang byang chub sems dpa'i tshogs kyis skor ba mdun gyi nam mkhar oM badzra sa ma dzaH na mo gu ru b+h+yaH na ma s+s+wara swa sti sa pa ri wA re b+h+yaH oM swa ra swa sti sa pa ri wA ra ar+g+haM pra tI ts+tsha ye swA hA /
pA dyaM pratI ts+tsha ye swAhA /
badzra puShE /
d+hU pe /
A lo ke /
gan+d+he /
nai wi dye /
shap+ta AH hUM /
dkon mchog gsum la bdag skyabs mchi| |skig pa thams cad so sor bshags / /
'gro ba'i dge la rjes ye rang / /
sangs rgyas byang chub yid kyis gzung /
lan gsum /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
btang snyoms la gnas par gyur cig /
oM shUn+ya tA dz+nyA na badzra swa b+hA wa A t+ma ko nya haM /
stong pa nyid du gyur /
stong pa'i ngang las paM las padma dkar po 'dab ma brgyad pa'i lte bar /
a las zla ba'i dkyil 'khor gyi steng du rang gi sems nyid hrIH dkar po /
de las 'od zer 'phros /
don gnyis byas /
'dus yongs su gyur pa las /
rang nyid sgra dbyangs lha mo dbyangs can ma sku mdog dkar mo zhal gcig phyag gnyis kyi g.yon pas baiDUr+ya'i pi wang rgyun stong dang ldan pa dkur brtan nas bzung ba /
g.yas pa'i sor mos bzung ba las brtson pa /
sgeg cing chags pa'i nyams @# / /
dang ldan pa'i lang tsho bcu drug lon pa'i na tshod can /
gnag cing snum pa'i dbu skra phyed me tog gi 'phreng bas thor tshugs su bcings pa la rin po che'i gtsug rgyan dang zla phyed kyis spras shing phyed sil bur grol bas sku stong khebs pa /
dar dkar gyi stod g.yogs dang pany+tsa li ka'i smad g.yogs mdzes par gsol zhing rin po che'i rgyan brgyad kyis brgyan pa /
zhabs gnyis skyis krung phyed pa tsog pu'i stobs kyis bzhugs pa'i snying ut+pa la dmar po kha 'bus pa lta bu'i nang du srog gi ngo bo oM dkar po'i nA da las 'od zer dkar po lcags kyu lta bu 'phros /
sna bug g.yas nas thon /
lho phyogs rgya mtsho'i 'gram dri za dga' ba'i tshal na bzhugs pa'i lha mo dbyangs can ma'i shangs bug g.yon nas zhugs /
thugs ka'i shes rab kyi 'khor lo la btab ste shangs bug g.yas kyi lam nas mdun gyi nam mkhar spyan drangs /
oM pri te de wI hrIH puSh+pe /
d+hU pe| A lo ke /
gan+d+he| nai wi dye /
shap+ta AH hUM /
dzaH hUM baM hoH 'khor lo 'od kyi rnam par sna bug g.yon nas zhugs te /
snying ga'i oM la thim pa yongs su gyur pa las /
shes rab kyi 'khor lo padma dkar po 'dab ma brgyad pa'i lte bar phra ba'i dkyil 'khor gyi steng du hrIH dkar po nA da dang bcas pa /
'dab ma brgyad la dbyangs yig gnyis gnyis mdun nas g.yas skor du gnas pa las 'od zer dkar po'i tshogs 'phros pas lus kyi nang thams cad khengs /
mi shes pa'i mun pa thams cad sangs / /
shes bya spyi dang khyad par 'chad rtsod rtsom gsum la blo gros kyi snang ba thogs med du rgyas /
lus ngag yid gsum bde ba chen los khyab par gyur par bsgom /
skyon bzlas dmigs ni /
hrIH ginA da las hriMH yig gi 'phreng ba byung ba zhal nas thon /
lte ba nas zhugs te snying ga'i hrIMH la thim pa'i sngags 'phreng mgal me'i 'khor lo ltar drag tu 'khor ba'i 'od zer gyis rang gzhan gyi sdig sgrib dang rmongs mun thams cad sbyangs /
'khor 'das snod bcud kyis bsdus pa'i yon tan thams cad 'od zer dkar po'i rnam par bsdus te hrIH la thim par bsam la hrIMH nyid bzla'o / /
bsnyen tshad ni /
dngos nyams rma gsum du rtags byung ba'am /
sngags kyi grangs tshig 'bum nyi khri lnga stong du gsungs pa de la bzhi 'gyur dgos pas lnga 'bum mam /
de yang gsum 'gyur du rtsom na 'bum phrag bco lnga bzla'o / /
gtor ma 'bul na snod gtsang mar dkar gtor mchod pa dang bcas pa bshams la /
mchod gtor rnams phul du byung ba'i lha rdzas su gyur /
oM AH hUM /
lan gsum /
thugs ka'i 'od kyis ngag dbang dbyangs can lha / /
spyan drangs zag med bdud rtsis tshim par gyur / /
oM swa ra swa sti hriH a kA ro mu khaM sarba d+harmA nAM Ar+ya nu t+pan+na twA ta o EH hUM phaT swAhA /
lan lngas phul /
oM swa ra swa sti zhes sogs kyis gong ltar mchod /
ma lus rgyal ba'i ye shes sgyu 'phrul gang / /
phyag na padmo'i tshems dkar ze'u 'bru las / /
yid 'phrog 'jo sgeg lha mo'i skur bsten pa / /
ngag dbang lha mo'i zhabs la phyag 'tshal lo / /
zhes bstod /
phyogs thams cad las rnam par rgyal ba'i shes rab stsal du gsol / /
zhes gsol ba mang du btab /
oM badzra swatwA hUM /
zhes bzlas nas /
ma 'byor pa dang nyams pa dang /
zhes sogs kyis bzod par gsol /
mdun bskyed kyi lha mo rang la thim pa'i gnas gsum du oM AH hUM gis mtshan par gyur /
dge ba 'di yis myur du bdag /
dbyangs can lha mo 'grub gyur nas / /
zhes sogs dang /
nyin mo bde legs mtshan bde legs /
zhes sogs kyis bsngo smon shis brjod bya'o / /
de ltar dbyangs can lha mo'i sgrub thabs 'di'i / /
byed po ban gzugs d+ha rma b+ha dra ste / /
lo rgyus grub pa'i mtshan ma las rims dang / /
sbogs chog gegs sel bogs 'don dmigs gnad sogs / /
bo dong paN chen dge 'dun rgya mtsho'i dpal / /
tA ra nA tha sogs kyi gzhung du gsal / /
dge bas 'chad rtsod rtsom la thogs med pa'i / /
blo gros yar zla'i dkyil 'khor rdzogs gyur cig /
sarba mang+ga laM /
! na mas+s+wa ra swastyai /
sgra dbyangs lha mo dbyangs can ma'i rjes gnang bya bar 'dod pas /
dus tshes bzang bar stegs bu gru bzhi la padma 'dab brgyad bris pa'i lte 'dab tu dkar gsum mngar gsum dang bzhi mnyam sbyar ba'i ting lo slob ma'i grags dang mnyam pa bkod /
de'i steng du mny+dzi'i khar me long la /
ba dkar dmar gang rung gi dkar gsum dang sbrang rtsi la /
gla rtsi| gur gum /
tsan dan| 'gi'u haM ste bzhi mnyam btab pas padma 'dab brgyad bris pa la /
'bras dkar sbyar te lte bar hrIMH 'dab ma brgyud la dbyangs yig gnyis gnyis mdun nas g.yas skor du dbu phyir bstan te gsal bar bkod /
de'i mdun nas g.yas skor du chu gnyis nyer spyod dang mtshams 'dzin gyi me tog /
mdun du dkar gtor zlum po dang /
las bum chu gtsang dang bum rdzas spyi dang khyad par ba dkar dmar gyi dkar gsum mngar gsum bzhi mnyam dang bcas pas ran par bkang ba la gzungs thag btags pa sogs dgos pa'i yo byad rnams tshogs par byas te /
logs su bkod pa ltar bdag bskyed bzlas pa dang bcas pa sngon du btang /
gzungs thag nas bzung la /
oM a A i I A U r-i r-i l-i l-I e ai o au aM aH swA hA /
zhes brgya rtsa brgyad bzlas la bum chu bsgrub /
de nas mdun gyi bsgrub gzhi a mr-i tes bsangs /
shU n+ya tas sbyangs /
stong pa'i ngang las hUM las byung ba'i srung 'khor gyi dbus su aM yongs su gyur pa las shes rab kyi 'khor lo /
zhes pa nas /
'od zer dkar po'i tshogs 'phros pas lho phyogs rgya mtsho'i 'gram dri za dga' ba'i /
zhes pa nas /
dzaH hUM baM hoH 'khor lo dam tshig pa dang gnyis su med par gyur /
oM pri ti de wi hrIMH a A i I u U r-i r-I li l-I e ai o au aM aH zhes brgya rtsa brgyad bzlas la /
shes rab kyi 'khor lo srung 'khor dang bcas pa lha mo dbyangs can ma'i skur gyur /
mchod gtor rnams phul du byung ba'i lha rdzas su gyur /
oM AH hUM /
lan gsum /
oM swa ra swasti hrIMH a kA ro /
zhes pa nas /
bdag dang slob ma rnams kyis gtso byas pa'i sems can thams cad la phyogs thams cad las rnam par rgyal ba'i shes rab stsal tu gsol /
zhes gsol ba btab /
de nas slob ma rnams phyag khrus sngon du 'gro bas 'bru dkar gyis pad 'dab brgyad bkod pa'i gdan la gos dkar po gyon te tsog pur gnas pa la /
chos bshad spyi dang /
bye brag sngon rdzogs ldan gyi dus su /
ri rab kyi lho'i rgya mtsho bdud rtsi'i rang bzhin du gnas pa /
phyogs bcu'i rlung bkod pa mtha' yas pas g.yos pa las dri za'i glu ltar snyan pa'i sgra dbyangs kyis dpag tshad bye bar khyab pa la /
tshangs pa chen po mi 'chi bas lo stong gi bar du mnyan cing ro myangs pas /
rgya mtsho'i sgra dbyangs kyis ma'i rngul dang /
tshangs pas mnyan cing ro myangs pas pha'i sa bon gyi dod byas te yum chen mo shes rab kyi pha rol tu phyin ma nyid srid pa gsum gyi snyan pa'i sgra dbyangs thams cad gcig tu bsdus pa las lha mo sa gsum na 'gran zla med pa'i mchor sgeg dang ldan pa zhig tu sprul nas nam mkha'i dkyil na gnas te /
skye bo rnams chos dang mthun par spyod pa'i tshe dga' ba'i gar mdzad pa'i mthus yid can rnams blo gsal zhing dbyangs snyan la /
chos ma yin pa spyod pa'i tshe lha mo de yang phyir phyogs te 'dug pa'i mthus blo rmongs shing ldab ldib tu smra bar 'gyur bas swa ra swa stI ste dbyangs can ma zhes 'jig rten na grags so / /
de lta bu'i lha mo 'di lhag pa'i lhar bsten nas bsgom bzlas la 'bed na 'chad rtsod rtsom gsum gyi blo gros bde blag tu stsol ba ni /
bo dong pa phyogs las rnam rgyal /
thams cad mkhyen pa dge 'dun rgya mtsho /
paN chen blo bzang chos kyi rgyal mtshan sogs brgyud pa 'di'i bla ma gong ma rnams kyi rnam thar gyis shes shing /
'di'i byin rlabs shes rgyud la 'jug pa la sngon du rjes gnang legs par thob dgos pas /
maN+Dal phul /
slob dpon bdag la dgongs su gsol / /
sgra dbyangs lha mo dbyangs can ma'i / /
sku gsung thugs dang 'phrin las kyi / /
rjes su gnang ba bdag la stsol / /
ces lan gsum gyis gsol ba btab /
dkon mchog gsum la bdag skyabs mchi /
zhes sogs lan gsum gyis yan lag bdun pa dang sdom gzungs bya /
slob dpon dang mdun bskyed dbyangs can mar gsal ba'i thugs ka'i hrIMH las 'od zer 'phros pas /
slob ma'i sdig sgrib dang ma dag pa'i snang zhen thams cad sbyangs par gyur /
oM shU n+ya tA sa slob ma rnams stong par sbyangs /
stong pa'i ngang las /
paM las padma dkar po 'dab ma brgyad pa'i lte bar /
A las zla ba'i dkyil 'khor gyi steng du /
slob ma rnams kyi sems nyid hrIH dkar po /
de las 'od zer 'phros /
don gnyis byas /
'dus yongs su gyur pa las /
slob ma rnams rer nas sgra dbyangs lha mo /
zhes pa nas /
srog gi ngo bo aM dkar pos mtshan par gyur /
slob dpon gyis thugs ka'i hrIMH las 'od zer dkar po lcags kyu lta bu 'phros /
sna bug g.yas nas thon /
zhes pa nas /
dzaH hUM baM hoH 'khor lo 'od kyi rnam par slob ma rnams kyi sna bug g.yon nas zhugs te snying ga'i aM la thims pas sku'i rjes gnang thob par gyur /
hrIMH nyer gcig dang A li len gsum rjes su zlos pas /
slob dpon dang mdun bskyed kyi mgrin par 'khor lo dkar po'i lte bar hrIMH dang rtsibs bcu drug la A li bcu drug gnas pa las /
rang 'dra gnyis pa sngags kyi sgra sgrog bar chad nas 'od zer gyis slob ma rnams kyi lus thams cad khengs /
'khor lo mgrin par thims pas gsung gi rjes gnang thob par gyur /
ting lo sbar te ming du bcug pas /
slob dpon dang mdun bskyed kyi thugs ka'i hrIMH las 'od zer 'phros pa /
slob ma rnams kyi snying ga'i aM la thim pas thugs kyi rjes gnang thob par gyur /
dbyangs yig bzla bzhin du mdun bskyed kyi maN+Dal bum chus bkrus pa'i khu ba slob ma rnams la blud pas /
mdun bskyed kyi lha mo 'od du zhu nas slob ma rnams la thims pas sgo gsum gyi dri ma dag cing shes rab kyi snang ba rgyas te yon ten 'phrin las kyi rjes gnang thob par gyur /
gtso bo ji ltar sogs maN+Dal phul /
deng nas brtsams te sogs bya /
mjug /
rang gi gnas gsum du oM AH hUM gis mtshan par bsams nas /
bsngo smon shis brjod bya'o / /
zhes pa 'di yang sngon byon dam pa'i phyag bzhes ji lta ba bzhin du dge slong d+harma b+ha dras sug bris su bgyis pa'o / /
! gtor 'bul sogs kyi mjug tu /
zhes gsol ba btab pas /
mdun bskyed kyi lha mo'i thugs ka nas dbyangs can ma sngon mo phyag na rin po che'i snod shing tog gsar pas gang ba bsnams pa zhig byung ste snod shing tog dang bcas pa mdun bskyed kyi lha mo'i phyag tu phul nas dbyangs can ma sngon mo rang gi snying gar thim pas thugs kyi byin rlabs thob par bsam /
shing tog gcig las dbyangs can ma dmar mo zhig chu las chu sbur rdol ba ltar thon pas mdun bskyed kyi lha mo las snod shing tog dang bcas pa blangs te rang la stsal ba longs su spyad cing /
dbyangs can ma dmar mo rang gi mgrin par thims pas gsung gi byin rlabs thob par bsam /
mdun bskyed kyi lha mo i wang gi sgra snyan po bskul bzhin du rang gi spyi bor thims pas sku'i byin rlabs thob par bsam mo / /
'di paN chen chos kyi rgyal po nas brgyud pa'i snyan brgyud yi ger bkod pa yin pas shin tu gsang ba gnad do / /
