@# / /
rje btsun rdo rje rnal 'byor mnA ro mkha' spyod ma la brten nas 'jig rten pa'i me lha thab tu 'gugs pa'i bsnyen pa bya tshul nag 'gros su bkod pa dngos grub myur 'gugs zhes bya ba bzhugs so / /
@## / /
rab 'byams lha yi 'khor lo mchod pa'i sgo / /
gang sku byin za 'bar ba'i thabs mkhas kyis / /
mchog thun dngos grub 'gugs pa'i chog mkhan / /
drang srong chen po me lha khyod kyis skyongs / /
'dir sbyin sreg gi sgo nas mchog thun gyi dngos bsgrub pa la me lha thab tu 'gugs nus pa shin tu gal che zhing /
de'i phyir me lha thab tu 'gugs pa'i bsnyen pa bya dgos par sbyin sreg chen po dang /
snyan brgyud kyi man ngag las ji ltar 'byung pa bzhin nag 'gros su 'god pa la /
gnas khang byi dor bya /
mdun du me lha'i bris sku dgram /
bdag bskyed kyi mchod gtor phyag len ltar dang /
me lha la 'bul rgyu'i chu gnyis nyer spyod /
dkar gtor bad 'dab bzhi pa sogs mkho ba'i yo byad rnams legs par 'du byas /
rang nyid stan bde ba la 'dug ste| rje btsun ma'i bdag bskyed bzlas pa gtor 'bul dang bcas pa legs par grub rjes /
me lha mdun du bskyed tshul /
bris sku khaN+Da ro his bsang /
swa b+hA was stong par sbyangs /
stong pa'i ngang las mdun du padma'i lte bar raM las bgrang phreng raM gyis mtshan pa yongs su gyur pa las me lha sku mdog dmar po ra skyes la zhon pa /
zhal gcig phyag bzhi pa /
g.yas kyi dang pos mchog sbyin /
gnyis pas bgrang phreng /
g.yon gyi dang pos dbyug gu rtse gsum pa /
gnyis pas bdud rtsis gang ba'i ril ba spyi blugs 'dzin pa /
ral pa'i thor tshugs dang /
tshangs pa'i skud pas mdzes par byas pa /
khri snyan sa la'i pags pa'i stod g.yogs dang /
dar dmar po'i sham @# / /
thabs can /
sku las mdangs dang 'od zer dmar po 'phro ba'i thugs kar me gru gsum pa raM gyis mtshan par gyur /
dam tshig pa'i thugs ka'i sa bon las spros pa'i khro bo 'dod rgyal gyis shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs /
lag pa g.yas mi 'jigs pa'i phyag rgyas mthe bong g.yob cing /
oM tshur spyon tshur spyon 'byung po che / /
lha yi drang srong bram ze mchog /
mchod tshogs gtor ma bzhes slad du / /
'dir ni yang dag bsnyen par mdzod / /
oM agne ye e dye he /
khaN+Da ro his phyi 'brang gi bgegs bskrad /
dzaHhUM baM hoH dam tshig pa dang gnyis su med par gyur /
mchod pa gzhung ltar byin rlabs byas la /
oM AHhrIHpra wA ra sad kA raM ar+g+haM pra tIts+tsha hUM swa hA /
de bzhin du pA dyaM sbyar bas mchod yon dang zhabs bsil dbul /
oM agna ye A dI bya A dI bya A bi sha A bi sha mahA ye ha bya ka bya bA hA na ye badzra puSh+pe AH hUM nas| shap+ta'i bar gyis mchod /
sngags de la 'thu gsum btags bas nang mchod dbul /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba /
shes rab mchog gis nyon mongs thams cad bsreg /
'dzin byed me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang pa'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs bsreg pa'i shes rab 'od / /
bskal ba'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul pa'i theg pa bcibs / /
rig sngags gsung zhing bkrang phreng 'dzin / /
bdud rtsi'i bcud ldan g+huN+De bsnams / /
chos kyi bdud rtse yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes gyang thugs rje che / /
de bas bstod de phyag kyang 'tshal / /
mdun gyi me lha'i thugs kar raM yig gis mtshan par gyur /
rang rdo rje rnal 'byor mar gsal ba'i thugs ka nas sngags kyi phreng ba kha dog dmar po 'od zer dmar po 'phro ba byung /
zhal nas thon /
me lha'i zhal du zhugs /
thugs kar raM yig gi mthar g.yas skor du 'khod pa las slar yang sngags kyi phreng ba me lha'i thugs ka nas thon /
rang gi snying gar zhugs /
mgal me'i 'khor lo lhar 'khor zhing /
sngags phreng sa bon dang bcas pa las 'od zer dmar po lcags kyu lta bu phyogs bcur 'phros pas phyogs bcu'i 'jig rten gyi khams na bzhugs pa'i me lha bcu gnyis la sogs pa'i sku'i rnam 'gyur mi 'dra ba ji snyed cig bzhugs pa thams cad spyan drangs /
sngags phreng sa bon dang bcas pa la thim par gyur /
rgyud rig pa mchog las gsungs pa'i me lha thab tu 'gugs pa'i sngags /
na mo badzra pA Ni s+ye /
oM agne de ba tA ya d+hu pa tA ye dzwa li ni swA hA /
zhes bdugs ma byung gi bar du bsnyen pa bya'o / /
thun 'jog khar yi ge brgya pa brjod /
gtor 'bul ni /
gtor mnan mchod ltar byin gyis brlabs te /
me lha'i sngags la /
a kA ro btags pas lan gsum phul te /
nyer spyod lngas mched /
me ste bsreg bya za ba'i lha / /
zhes sogs kyis bstod /
mchod sbyin @# / /
gtor ma 'di snyoms la / /
zhes sogs kyis 'phrin las bcol /
gong ltar mched bstod bya /
bzod par gsol nas bsnyen grangs ma long bar mdun bskyed mi bsdu bar bsngo smon gyi rgyas btab nas thun mtshams la 'jug /
thun rjes ma rnams la /
bdag bskyed bzlas pa grub rjes ma lha sngar yod gsal 'debs kyi tshul du mngon rtogs nas bzod gsol bar gong ltar bya /
mi 'dra ba'i khyad par /
mdun du padma'i lte bar me lha sku mdog dmar po zhes bgyur /
bsnyen grangs longs pa na mtshan thog thag tu bzlas pa byas te /
phyi nyin gtang rag gi mchod bstod bsngo smon bzod gsol rnams byas nas /
mdun bskyed kyi me lha ye shes pa rang gnas su gshegs /
dam tshig pa rten la thim par gyur /
bdag bskyed nyer bsdu /
smon lam shis brjod sogs ba'o / /
de ltar me lha thab tu 'gugs pa'i bsnyen pa bya tshul gyi ngag 'don khrigs chags su bkod pa 'di yang a rol blo bzang lung rigs rgya mtsho'i gsung nyid gzhir bzung thog /
lag len gsal bar dgos pa bsnon 'phri cung zad pa gyis te /
dge bsnyen rdo rje rab brtan dang /
se ra byes tsha ba dge slong thub bstan dngos grub bcas nas ji ltar bskul ba bzhin 7pha bong kha'i sprul ming pa bde chen snying pos bsgrigs pa'i yi ge pa ni chab mdo bdag ldan dpon lhas bgyis pa 'gro don 'phel / / / /
'di yang /
dben gnas bkra shis chos gling du sngon 'khod gsungs bar 'ga' zhig la /
sa byi lor zhu dag 'dzugs bcos legs par zhus pa'i ma dpe phyi mor bgyis te gsar bskrun mdzad pa'o / / / /
sarba mang+ga laM / /
