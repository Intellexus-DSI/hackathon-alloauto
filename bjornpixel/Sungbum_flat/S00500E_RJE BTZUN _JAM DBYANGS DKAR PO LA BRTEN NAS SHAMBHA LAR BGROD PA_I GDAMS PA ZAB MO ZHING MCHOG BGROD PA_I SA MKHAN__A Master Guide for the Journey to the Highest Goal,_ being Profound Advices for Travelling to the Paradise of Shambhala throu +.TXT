@# / /
rje btsun 'jam dbyangs dkar po la brten nas rig 'dzin gyi zhing mchog sham+b+ha lar bgrod ba'i gdams bzab mo zhing mchog bgrod pa'i sa mkhan zhes bya ba bzhugs so / /
@## / /
yab gcig rgyal kun ye shes gar / /
'gro kun sgrol ba'i mgon po mchog /
khyod kyis bdag dang lus can kun / /
mchog gi rgyal sar dbugs 'byin mdzed / /
gang gi thugs rje'i dpyang thag la / /
'khyud de nyam thag ngal gso'i gnas / /
sa yi rig 'dzin mchog gi sar / /
bgrod pa'i gdams pa 'bad pas 'bri / /
'dir bla ma dang 'jam dpal dbyangs ngo bo dbyer med pa'i rnal 'byor la brten nas rig 'dzin gyi gnas sham+b+ha lar skye ba 'dzin pa'i man ngag nyams su len pa'i tshul la bzhi grub pa mchog gi gnas sham+b+ha la zhes pa'i yul gyi ngos 'dzin /
gnas de gzhan las ches khyad par du 'phags pa'i ngo mtshar ba'i khyad chos /
der skye ba 'dzin pa gal che ba'i rgyu mtshan /
der skye ba'i rgyu tshogs la bslab pa dang bzhi las /
dang po gsum ni dus 'khor TIka chen dang /
'phags pa don yod lcags kyu'i sham+b+ha la'i @## / /
lam yag /
paN chen thams cad mkhyen pa dpal ldan ye shes kyi gsung sham+b+ha la'i lam yig /
grub dbang klong rdol rin po che'i gsung dus kyi 'khor lo'i lo rgyus sogs las zhib tu btsal nas gnas de'i yon tan khyad par can mthong pa'i dad pa dang /
der bgrod 'dod gyi 'dun pa shugs drag skye' la 'bad par bya'o / /
bzhi pa der skye pa'i rgyu tshogs la bslab pa ni /
spyir ngag ga'i zhing dang rig 'dzin gyi gnas gang du skye ba 'dzin par 'dod kyang /
dge tshogs rlabs po che du ma bskrun nas khong khro sogs kyis ma bcom bar zhing der skye ba'i rgyur 'dun pa drag pos bsngo ba dkar po sa bon gyi stebs dang /
'gal rkyen sdig sgrib rnams snying khong nas bshags bsdom la 'bad cig lhag par sdom pa gsum so so'i bcas mtshams las 'das pa'i nyes ltung rnams phyir bcos pa dang /
bdag 'jug dang dbang len pa sogs rgyud dag pa'i thabs la 'bad pa rnam par sun 'byin pa'i stobs dang /
zhing de'i bkod pa yang yang yid la byas nas der 'pho 'dod shugs drag po bya ba 'phen pa'i stobs /
der skye ba'i smon lam shugs drag yang nas yang du 'debs pa smon lam gyi stobs /
byang chub sems gnyis dang /
rlung stobs 'dun stobs kyi 'pho ba'i rnal 'byor zab mo la goms par bya ba goms pa'i stobs te stobs lnga'i nyams len la brten na ni sdig po che ji 'dra yang zhing de dang der nges par skye bar the tshom med par mkhas grub du mas mgrin gcig tu gsungs shing /
gsungs ba ltar nges par bden pas na snyigs ma lnga bdo'i dus 'di lta bur rang res lam mthon por bgrod pa lta ci /
lam sna zin pa tsam yang dka' ba rang gis rang la bltas pas shes la /
da res mi khom pa brgyad dang ni bral /
'byor pa bcus brgyan pa'i rten bzang 'di lta bu thob /
tshe gcig la zung 'jug gi go 'phang mngon du byed nus pa'i gdams ngag zab mo 'di tsam zhig thob /
sangs rgyas lag rtser son pa'i skabs 'dir yang de las ma nus na phyin chad drag shos mir skyes kyang kha stabs 'di las ma 'das pas /
des na da res thabs mkhas kyi man ngag 'di lta bu la brten nas zhing khyad par can dag tu bgrod du yod pa ni sdig can btsan thabs su 'tshang rgya ba'i gsang lam /
myur lam bla na med pa'i zab gnad thob pas /
des na bdag legs su 'dod pa dag gis grub pa'i gnas mchog sham+b+ha lar skye ba'i slad du rgyu tshogs de dag la rgyun bsring ste bslab par bya zhing /
lhag par 'pho ba'i rnal 'byor zab mo 'di ltar nyams su blang bar bya'o / /
'di la gnyis /
sbyang ba dang las la sbyar ba'o / /
@# / /
dang po ni /
bde pa'i stan la kha byang du phyogs par lus rnam snang gi chos bdun ldan du 'khod /
kun slong khyad par can sems can thams cad kyi don du sangs rgyas kyi go 'phang thob phyir grub pa'i gnas sham+b+ha lar rigs ldan sras kyi thu bor skyes nas tshe de nyid la zung 'jug rdo rje 'chang gi go 'phang mngon du bya'o / /
de'i ched du lam zab mo 'di nyid nyams su blang bar bya'o snyam pa'i rang nas skyabs 'gro sems bskyed tshad med bzhi bsgom pa rnams spyi ltar dang /
khyad par gyi sems bskye' ni /
khyad par ma sems can thams cad kyi don du myur ba myur par yang dag par rdzogs pa'i sangs rgyas kyi go 'phang rin po che ci nas kyang thob par bya /
de'i phyir du zab lam 'pho ba'i gdams ba nyams su blang bar bya'o / /
zhes khyad par gyi sems bskyed rnams rgyud thog tu 'khel bar nyams su blang /
de nas zhing gsal gdab cing bsags sbyang gsol 'debs bya ba ni /
byang gi phyogs su sham+b+ha la'i zhing gi bkod pa dang /
regs ldan chos kyi rgyal po sogs lam yig dang /
grub dbang klong rdol gyi gsung ltar gsal legs par btab ste 'di ltar brjod par bya'o / /
'dzam glings yi mthar thug byang phyogs na / /
rig 'dzin grub pa'i gnas mchog sham+b+ha la /
byang sems dus 'khor sogs kyis rtag bsten cing / /
dam pa'i chos rnams mchog tu rgyas pa'i sa / /
ngo mtshar 'byor pa'i khyad par du ma yis / /
sum rtsen grong khyer la sa kyang ches lhag cing / /
tshe gcig 'tshang rgya zab mo'i gsang sngags kyis / /
bde ba can gyi zhing las mchog gyur pa / /
grong ni bye ba dgu brgyas bskor pa'i dbus / /
cung zad mtho bar man shel lhun po'i steng / /
rin chen sna lnga las grub pho brang che / /
ka lA pa zhes dpag tshad bcu gnyis pa / /
de dbus rgyal ba'i bzhugs gnas gzhal med khang / /
ma rgad zla b+chu shel pha lam las / /
grub pa'i khang bzang kun las khyad 'phags pa / /
phyogs kun gzugs brnyan rgya ba'i ltad mo can / /
'od zer rtse dgas nyi za pham byed cing / /
brgya byin khang bzang mog por byed pa yi / /
rgyab na ngo mtshar gnas ri'i bkod pa na / /
bgrang yas sams dpa' mchog rnams rtag brten cing / /
mdun na skyed mos tshal mchog nyams dga' bar / /
dang po'i sangs rgyas dkyil 'khro che chung gnyis / /
mthong ba'i mdo la dngos grub mchog stsol gyi / /
rgyu ni rin chen rin thang bral las grub / /
de yi g.yas g.yon yid 'ong mtsho chen ni / /
nor bus gang zhing dpag tshad bcu gnyis pa / /
de ltar 'byor pa'i chag ser reng yang / /
'dzam gling yod dgur gzhal kyang do med pa'i / /
pho brang mchog dbus gzhal med khang bzang na / /
rin chen dum las grub khri rgyab yol / /
phra skyor sa mchog dri bsung mchog brdal bar / /
gos bzang rin thang bral pa'i stan gyi steng / /
skyabs kun 'dus sku drin chen bla ma mchog /
rigs ldan chos kyi rgyal po stobs po che / /
dkar la dmar pa'i mdangs chags gang gi sku / /
gzi byin nyi ma 'bum gyi phung po can / /
sna tshogs @# / /
dar gyi na bzas mdzes par klubs / /
rin bral nor bu'i rgyan gyis kun nas spras / /
seng ge'i skra lcog tshos ma'i gtsug tor dang / /
'dzam bu nA nga'i brog zhu dbu la brgyan / /
phyag g.yas cang te'u 'khrol zhing g.yon pa ni / /
mnyam gzhag phang par yid bzhin nor bus mdzes / /
'di ni rigs ldan stobs po che khri la bzhugs pa'i dbang du byas te slar rigs ldan ma 'gags pa khril phebs pan gong du /
rigs ldan chos kyi rgyal po ma 'gags pa / /
zhes dab 'dig phyag g.yas lcags kyu g.yon pa zhags pa yis / /
khams gsum che dgu 'gug cing 'ching bar mdzad / /
ces pa'i kha bsgyur sbyar bar bya'o / /
zhabs gnyis rgyal po rol pa'i stabs dang bcas / /
'khor tshogs rgya mtshos bskor nas bzhugs par gyur / /
zhes mngon sum bzhin gsal legs par btab pa la /
ji snyed su dag sogs yan lag bdun pa maN+Tal dang bcas pa phul te gsol bshugs drag tu 'debs pa ni /
kye ma hoH bdag ni thog med dus nas da lta'i bar / /
'jigs rung 'khor bar dbang med rtag 'khyams nas / /
grangs med skye bar ngal ba brgyar zhugs kyang / /
rang don sna gcig 'grub par mi gda' bas / /
da ni snying nas gdung bas gsol 'debs na / /
grub pa'i gnas mchog byang phyogs sham+b+ha lar / /
rigs ldan sras kyi thu bor myur skyes nas / /
sku gsum myur du thob par byin gyis rlobs / /
bdag ni thog med dus nas da lta'i par| |ngan song gnas su yang dang yang lhung nas / /
mi bzang sdug bsngal de tsam zhig myong yang / /
don du 'gyur ba cha tsam ma mchis pas / /
da ni snying nas gdung bas gsol 'debs na / /
grub pa'i gnas mchog byang phyogs sham+b+ha lar / /
rigs ldan sras kyi thu bor myur skyes nas / /
sku gsum myur du thob par byin gyis rlobs / /
bdag ni sngon chad lha dang mir skyes nas / /
srid pa'i bde 'byor phun tshogs spyad pa'i mtha' / /
grangs las 'das kyang rang gzhan gang la yang / /
phan pa til cha tsam yang ma nus pas / /
da ni snying nas x grub pa'i gnas mchog x rigs ldan sras kyi x sku gsum myur du x bdag ni da res dal 'byor rten thob kyang / /
mi rtag 'chi ba snying nas ma dran pas / /
'di snang chos brgyad kho nas dus 'das te / /
don ldan snying po cha tsam ma lon pas / /
da ni x grub pa'i x rigs ldan x sku gsum x bdag ni blo bzang rgyal bstan snying po dang| |mjal nas sku gsum nor bu lag son kyang / /
rnam g.yeng le lo'i cho ma pos 'phrog pa yis / /
gtan 'dun cung zad sgrub par ma nus pas / /
da ni x grub pa'i x rigs ldan x sku gsum x bdag ni thos bsam slob gnyer la zhugs te / /
brgya phrag gzhung lugs sbyangs pa cher byas kyang / /
tshig gi go yul skam po tsam zhig las / /
don gyi nyams len sna gcig ma 'grub pas / /
da ni x grub pa'i x rigs ldan x sku @# / /
gsum x bdag ni tshad ldan bshes gnyen du ma las / /
zab rgyas gdams pa zab dgu thob lags kyang / /
brtson pas rgyud thog 'gel par ma nus pas / /
'chi khar phan pa'i gdeng drong mi gda' bas / /
da ni x grub pa'i x rigs ldan x sku gsum x bdag ni mkhan slob dge 'dun spyan snga ru / /
tshul khrims bslab pa mchog gis rgyud bsngams kyang / /
bag med nyon mongs drag po'i dbang shor bas / /
ltung ba'i gong bu ngan song gting rdo nyid / /
da ni x grub pa'i x rigs ldan x sku gsum x bdag ni theg mchog dge ba'i bshes gnyen drung / /
smon 'jug rgyal sras sdom pa'i dpal thob kyang / /
rang don yid byed khong nas me 'bar bas / /
gzhan don rdzogs byang skal ba chos phran / /
da ni x grub pa'i x rigs ldan x sku gsum x bdag ni rdo rje slob dpon bka' drin las / /
zab mo bla med theg pa'i sgor zhugs kyang / /
dam tshig tshul bzhin bsrung bar ma nus pas / /
rdo rje dmyal bar gzhol las mi 'da' bas / /
da ni x grub pa'i x rigs ldan x sku gsum x bdag ni sgrub pa'i gzugs brnyan la zhugs te / /
bsgom lo bsam lo byas kyang byin rgod dang / /
sems gnas teng po tsa ma las tshad ldan gyi / /
nyams myong sna gcig tsam yang ma skyes pas / /
de ni x grub pa'i x rigs ldan x sku gsum x bdag ni phyi ma ngan song gnas gsum du / /
ltung nas tsha grang brtso bsreg sdug bsnal sogs / /
bzod glags med pas gcos na ci tsug byed / /
de ltar mi skye'i gdeng yang ma mchis pas / /
da ni x grub pa'i x rigs ldan x sku gsum x bdag ni mi khom gnas su dam chos kyi / /
sgra tsam mi thos sdig dang sdug bsngal gyis / /
dbang med rtag tu mnar na ci rang drag /
de ltar mnar ba nyid du nges pas na / /
da ni x grub pa'i x rigs ldan x sku gsum x bdag ni phyi mar lha ma'i rten thob kyang / /
sangs rgyas bstan dang theg mchog bshes gnyen dang / /
mjal bar dka' zhing brgyal mjal na yang / /
stong log da lta'i 'di las ma 'das pas / /
da ni x grub pa'i x rigs ldan x sku gsum x mdor na da res btsan sa ma zin na / /
dbang med las nyon drag pos rgyud brtas nas / /
srid rtse nas bzung mnar med dmyal ba'i bar / /
mtha' med gtan 'khyams 'ba' zhig byed pas na / /
da ni x grub pa'i x rigs ldan x sku gsum myur du thob par byin gyis rlobs / /
de ltar gsol ba shugs drag tu btab pas rigs ldan gyi thugs ka nas 'od zer dmar po dar yug brkyangs pa lta bu'i sner /
ngo bo rigs ldan gyi thugs bde stong gnyis su med pa'i ye shes sangs rgyas thams cad kyi mkhyen brtse ye shes gcig tu bsdus pa'i rang bzhin yin pa la rnam pa rjes btsun 'jam dbyangs @# / /
dkar po rgyan cha byang yongs su rdzogs pa zhig lam gyis byon /
rang gi spyi gtsug tu bzhugs par bsams la /
de ltar gsol ba btab pas rigs ldan gyi / /
thugs ka nas 'phros 'od zer dmar po'i sner / /
rab 'byams skyabs kun 'dus pa'i ngo bo nyid / /
bla ma rgyal kun yab gcig 'jam dpal dbyangs / /
dri med zla ba'i dkyil 'khor spungs pa'i khams / /
mtshan dpe'i lang tshor smin pa'i mdzes sdug gar / /
brgyad gnyis bcu drug lon pa'i na tshod can / /
lta bas mi ngom 'od zer phung po'i sku / /
zhal gcig phyag gnyis g.yas pa chu shel gyi / /
yal 'dab brkyangs 'dra'i mchog sbyin phyag rgyar bcas / /
snyan thang 'dab ma rab rgyas pad dkar ni / /
sdo sangs shes rab ral gri bcas par 'dzin / /
g.yon pa thugs kar skyabs skyin phyag rgya yis / /
at+pal yu ba bzung pa'i 'dab ma brgya / /
snyan thad grol ba'i steng na sher phyin ni / /
stong phrag brgya pa'i glegs bam 'dzin pas mdzes / /
mthon mthing lan bu spyi bor bcings pa yi / /
zur phud nor bu'i rtse phrad rab g.yo zhing / /
snyan gong ut+pal yi gdengs ka dang / /
rin bral rin chen rgyan brgyad mdzes par spud / /
sna tshogs dar gyi na bzas rab klubs te / /
chu skyes zla ba bzhad pa'i dkyil 'khro la / /
zhabs zung rdo rje'i skyil mo krung dang bcas / /
bdag gi spyi bor dgyes bzhin bzhugs par gyur / /
de ltar spyi bo'i bla ma 'jam dbyangs de nyid skyabs gnas kun 'dus kyi ngo bor bltas la yan lag bdun pa maN+Tal dang bcas pa 'bul ba ni /
lus ngag yid gsum gus pas phyag 'tshal lo / /
dngos bshams yid sprul mtshad pa ma lus 'bul / /
thog med nas bsags sdig ltung thams cad bshags / /
rang gzhan dge tshog kas kun la rjes yi rang / /
'gro la chos 'khor bskor bar gsol ba 'debs / /
mya ngan mi 'da' rtag par bzhugs su gsol / /
'dis mchon dus gsum bsags pa'i dge tshogs rnams / /
rig 'dzin zhing du skye ba'i rgyu ru bsngo / /
sa gzhi sbos kyis nas /
idaM gu ru bar brjod /
de nas mtshan sngags kyi sgo nas gsol ba 'debs ba ni gdung shugs drag pos /
bla ma rje btsun 'jam dpal dbyangs la phyag 'tshal lo / /
mchod do skyabs su mchi'o / /
zhes lan nyer gcig /
de nas rje btsun gyi sku las bdud rtsi 'od zer dang bcas pa'i rgyun babs /
thog med nas bsags pa'i sdig sgrib spyi dang khyad par zhing khyad par can du skye ba la gegs byed kyi dri ma rnams sbyangs /
rje btsun gyi gsang gsum gyi yon tan thams cad rang rgyud la zhugs par bsams la /
oM wA kyi daM na maH zhes ba gang ma dang zla /
de nas 'pho ba'i dmigs pa dngos gzhi ni /
stong ra bsgom pa /
rlung ro 'bung pa /
rtsa gsal 'debs pa sogs shin tu gal che bas dga' lha'i 'pho khrid du zhib par bkod pa ltar nyams su blang /
de ltar rang gi @# / /
lus kyi dbus drang thang rtsa dbum sbom phra spa lcag 'bring po tsam yar sne spyi bo nas mar sne gsang gnas par zug pa /
snying gar smyug chigs ltar bkag gde man chang sbubs stong med pa snying ga yan chad bug pa thal le /
de yang je che je cher song bar gdung 'og mjug ldog pa lta bu spyi bo rgya mthongs kha phye ba lta bu ha rer yod pa /
snying ga rang sems 'od dkar po'i thig le sran ma tsam ma ma /
rje btsun gyi sku sran ma tsam pa gang bde 'phar la khang pa /
'phur la khad pa la rang sems zhugs pa bzhin du sems bzung ste gdung shugs drag pos gsol ba 'debs pa ni /
bla ma kun 'dus rje btsun 'jam dpal dbyangs / /
gsol ba 'debs so bdag rgyud byin gyis rlobs / /
zab lam 'phob 'byongs par byin gyis rlobs / /
rnam shes thugs kar 'dren par mdzad du gsol / /
yi dam kun 'dus rje btsun 'jam dpal dbyangs / /
gsol ba 'debs xxx sangs rgyas kun 'dus rje btsun 'jam dpal dbyangs / /
gsol ba 'debs xxx dam chos kun 'dus xxx dge 'dun kun 'dus xxx mkha' 'gro kun 'dus xxx chos skyong kun 'dus xxx skyabs gnas kun 'dus xxx zhes phur tshugs gsol 'debs dang /
slar yang /
slu med dkon mchog gsum gyi ngo bo nyid / /
ngan song 'jigs las sgrol ba'i dpa' bo che / /
dag pa'i zhing du 'khrid pa'i ded dpon mchog /
mgon po 'jam dpal dbyangs la gsol ba 'debs / /
gnad gcod gshin rje'i 'jigs las bskyab tu gsol / /
'jigs rung bar do'i 'phrang las bsgral du gsol / /
bzod dka' ngan 'gro'i g.yang las drang du gsol / /
zhing mchog sham+b+ha la ru 'khrid du gsol / /
khrid nas sangs rgyas sa la bzhag tu gsol / /
res gzhan na med do thugs rjes drongs / /
zhes gdung shugs drag pos gsol ba lan gsum btab pas rje btsun gyi thugs ka nas 'od zer dkar po'i sbu gu phu dung brkyang pa lta bu zhig byung nas rang gi tshangs bug tu dbu ma'i yar sne dang zhabs sprad de zug pa 'od kyi sbubs gcig tu gyur /
rang sems thig ler gsal bas yar bltas pas rje btsun gyi thugs ka man shel gyi gtan pa phyis blta bu mthong /
rje btsun gyis kyang bu khyod yar shog ces pa'i gsung lhang lhang byon par bsams la 'du shes gsum dang ldan pa'i ngan nas /
thugs ka nas 'od zer dmar po lcags kyu lta bu nar gyis byung nas rang sems thig le'am /
rje btsun du gsal ba la bla 'dab la lcags kyus btab pa bzhin 'then pas yar drangs /
rang gi 'og rlung drag tu 'then pas btegs te 'og rlung 'then pa'i gdangs hi kra ces je cher brjod pa dang sbrags te rang sems gyen du 'phul ba tshangs bug tu reg pa dang tika ces sgra drag par thon pa dus mnyam du bya /
ka zhes rlung mar 'jog pa dang dus mnyam du sdom gyi ba thag klong pa ltar rang sems hril gyis babs /
sngar bzhin snying khar 'khod /
yang hi ka ces 'phang ba dang /
ka zhes 'bebs pa sngar bzhin bya /
de ltar 'phang 'bebs lan nyer gcig tsam song ba na yang sngar bzhin gdung shugs drag pos gsol 'debs @# / /
nan tan du byas shes yang sngar bzhin sbyar / /
de ltar thun re la nyer gcig ba tshan pa gsum sogs gang nus sbyangs pa'i mthar ha kra ces tshangs bug tu drangs /
paT ces bla ma 'jam dbyangs kyi thugs kar bstim /
'jam dbyangs kyang skad cig gis skar mda' 'phangs pa ltar rigs ldan gyi thugs kar thim nas rigs ldan gyi thugs dang rang sems bla ma 'jam dbyangs rnams dbyer med du gyur par bsams la dar cig rtse gcig tu mnyam par bzhag /
yang rlung mar 'jog pa dang dus mnyam du spyi bo'i 'jam dbyangs 'od sbubs sogs gsal btab nas rang sems snying gar hril gyis babs /
de lta bu lan gsum tsam bya /
mthar ka zhes rang sems snying dbus 'jog pa zin rjes /
bdag gis dus gsum bsags pa'i dge ba'i mthus / /
'di snang 'gag che sham+b+ha lar skyes nas / /
rigs ldan chos kyi rgyal pos rjes bzung ste / /
thams cad gzigs pa'i go 'phang myur thob shog /
ces brjod /
de nas 'od zer rnams bla ma'i thugs ka nas rbad kyis chang de 'chi med bdud rtsi'i rnam par rang gi lus sems la thim pas lus kyi zungs dang srog gi rten du gyur /
bla ma 'jam dbyangs tshe dpag med dam sgrol dkar lta bu tshe lha gang rung du bsgyur nas tshe gzungs ci 'grub bzlab dang sbrags tshe yar pa 'gug pa /
nyams pa gso ba sogs tshe khrid las byung ba ltar gyi dmigs rnam skyong /
des ni 'pho bas lus sems phul ba'i dmigs pa bstan pa'i rten 'brel gyis tshe la cung zad gnod par gsungs pa'i gnyen po mchog tu 'gyur /
mthar bla ma tshe dpag med dam sgrol dkar yang 'od du zhu ste rang la thim /
dbu ma'i nang tshe yi rang bzhin gyi bdud rtsis mer gyis gang /
spyi bo'i tshangs bug rdo rje rgya gram dang 'od zer 'thug pos the ma gyis bkag pas rlung sil bu tsam yang rgyu ba'i go skabs med par bsam /
de ltar sbyangs pas spyi bo za ba dang /
skrangs pa dang /
'jag ma tshugs pa sogs 'byung zhing /
'on kyang de tsam la yid brtan bya mi rung bar gsungs pas /
gtso bo ni dus tha mar nad dang gnad gcod kyis zin pa'i skabs kyang dmigs rnam lag tu lon nges pa'i nyams 'og tu chud pa la 'bad par bya /
mthar /
'dis mtshon dus gsum rnam dkar dge ba'i mthus / /
sogs nas /
kun bzang 'jam dpa'i dbyangs dang mtshungs par shog /
ces pa'i bar dang gzhan yang sham+b+ha la'i smon lam gyi rigs sogs bsngo smon shugs drag pa'i rgyas gdab par bya'o / /
de dag ni 'dun pas sbyangs pa ste /
rta rgyag pa'i snga rol du dkyus kyi sar sbyangs pa bzhin no / /
! gnyis pa las la sbyar ba ni /
bsngo ba dang smon lam gyi mtshams sbyor nan tan bya ba sogs 'chi dus kyi stobs lnga'i nyams len rnams theg chen blo sbyong las byung ba ltar nyams su blang /
dus la bab ba na 'pho ba'i dmigs rnam sngar bzhin skyong zhing /
mi 'dra ba'i khyad par ka zhes rnam shes mar 'beb pa med par hika ces bla ma 'jam dpal dbyangs kyi thugs kar 'phang /
phaT ces bla ma @# / /
'jam dbyangs skar mda' 'phangs pa bzhin sham+b+ha lar rigs ldan gyi thugs kar thim pas rang sems bla ma 'jam dbyangs rigs ldan gyi thugs bde stong gnyis su med pa'i ye shes dbang byer med du gyur par bsams la dar cig dmigs brtse gcig tu bzhag /
yang 'jam dbyangs 'od sbubs dbu ma rang sems thig le sogs lam gyis gsal /
yang hika dang phaT ces rigs ldan gyi thugs kar 'phang /
yang sngar bzhin gsal btab nas 'phang ba sogs mar 'beb pa gtan nas med par yar 'phang bstim kho na rgyud mar dbugs ma chad par nyams su blang /
dran pa mi gsal du song na bla ma'am /
grogs dam tshig gtsang bas rna khung nas dal bus gsal 'debs par bya'o / /
de ltar the tshom med bar yid ches gyi dad pa drag pos rtse gcig tu nyams su blangs na nges par sham+b+ha la'i zhid du skyes nas ring por mi thogs par zung 'jug rdo rje 'chang gi go 'phang mngon du byas nas don gnyis rlabs po che'i dga' ston la spyod par 'gyur ro / /
smras pa /
ding sang 'di na bdag dang bdag 'dra dag /
rang spyod rang la lkog tu ma gyur pas / /
mi bzang ngan song gzhol la ches 'jigs kyang / /
'di las thar ba'i thabs ni ji zhig snyam / /
'tshol ba'i ma no bsam tsam yang mi skye zhing / /
gal te skyes kyang ltar snang log bshad la / /
snying por re bas mgo bo 'khor ba las / /
tshang la ma nor lam bzang rnyed bar dka' /
kha rgya la rnyed kyang 'di snang chos brgyad dang / /
rnam g.yeng le lo 'du 'dzis dus 'das te / /
nyams su ma lon gdeng drod ma rnyed bas / /
'chi khar phan pa go yul tsam du lus / /
rin chen gling nas lag stong ji bzhin bu / /
'jig rten pha rol nyam ngar mngon phyogs tshe / /
rang gis rang la yi chad drag po yi / /
me lce snying la 'khol yang bya thabs bral / /
de lta na yang btsan thabs 'tshang rgya'i lam / /
yun ring tshegs che'i ngal bar mi ltos la / /
lam ngan gol sar dog pa mi dgos pa / /
'di 'drar spyod du yod pa e ma phul / /
bdag 'dra le lo can dang ro nyal mkhan / /
rnam g.yeng can dang chos brgyad mkhan dag la / /
gdams zab 'di ni rta yi rgyal po bzhin / /
zhing mchog bde blag bgrod pa'i sa mkhan nyid / /
'on te dpe bris shog bu'i logs la lus / /
byed do byed do zer zhing grabs grabs dang / /
mi tshe 'da' ba'i chos pa'i gshis lugs 'dis / /
gal la thug dus phan pa dka' bas ni / /
da lta nyid nas brtson pa'i stobs bskyed de / /
yid gnyis med pa rtse gcig sgrubs shig dang / /
rig 'dzin zhing du gtan bde'i go 'phang la / /
spyod pa'i dga' ston myur du thob par 'gyur / /
bdag gis 'bad pa'i dge tshogs 'di dag kyang / /
bskul ba po sogs 'gro kun sham+b+ha lar / /
rigs ldan 'khor du skyes nas zung 'jug gi /
go 'phang myur du 'thob pa'i rgyur gyur cig /
de ltar rje btsun 'jam dpal dbyangs dkar po la brten nas @# / /
rig 'dzin gyi zhing mchog sham+b+ha lar bde blag tu bgrod pa'i gdams ba zab mo zhing mchog bgrod pa'i sa mkhan zhes bya ba 'di ni dad brtson rnam dpyod phul du byung ba gcig tu sgrub pa snying por mos pa dge slong byams pa rnam rgyal nas lha reg rten gsum bcas snga phyir nan du bskul ba'i ngor 7pha bong kha'i sprul ming byams pa bstan 'dzin 'phrin las rgya mtshor 'bod pas bla ma'i man ngag gis zur brgyan te bkod pa 'gro don 'phel / / / /
! dad gtong rab yangs sbyin pa'i bdag po che / /
sur+ya d+h+wa dzas yon sbyar rnam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog /
7sa byi lor 'dzuD zhus leD par song / / / /
