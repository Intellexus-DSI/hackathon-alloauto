@# / /
'jig rten gyi lha srung 'ga'i gsol mchod phyogs gcig tu bsgrigs pa bzhugs so / /
@# / /
na mo gu ru tsakra sam+b+ha rA ya /
ka dag dbyings las rang lus yi dam lhar / /
kha tsam min par gsal ba'i thugs 'od kyis / /
gra bzhugs gnas nas gyer rgod lha btsan che / /
nga yis spyan 'dren gnas 'dir gshegs su gsol / /
ca co'i mchod sprin dkrigs pa'i mdun gyi gzhir / /
cha rkyen sga srab gong rmed glo mthur gyis / /
ja bzang 'o mas ji bzhin brgyan pa yi / /
nya rlon lta bur rgyags pa'i rta sngon steng / /
ta la'i ljon pa ltar rgyas sku'i dkyil 'khor / /
tha mal gsang sngags 'chad pa'i brtul zhugs can / /
da lta dgra bo'i srog rtsa la bsnun nas / /
na rak dmyal bar 'phan 'dra'i dar mdud dang / /
pA sha a lung can dang @# / /
lhan cig tu / /
pha rol legs tshogs 'gugs pa'i lcags kyu bsnams / /
ba spu'i grangs la 'gran pa'i rang 'dra'i 'khor / /
ma tshang med pas bskor nas brtan par bzhugs / /
tsa ri la sogs gnas chen bsad sna'i tshogs / /
tsha reg can gyi...gser zhun mer bsregs tshe / /
dza ram nar mthon pa'i dud sprin gyis| |wa le rtse gcig lha btsan chen po bsangs / /
zha chag med par sha khrag gtor ma dang / /
za ma ha chang 'o do'i gser skyems tshogs / /
'a 'ur rol mo dbyangs gyi nga ror bcas / /
ya mtshan gyer rgod dgra lha'i rgyal por 'bul / /
r+wa rtse rno ldan g.yag lug ra skyes dang / /
la lung myur du bgrod byed cang shes rta / /
sha khrag za ba'i khya khyi gcan gzan sogs / /
sa steng 'dod dgu'i mchod tshogs thams cad 'bul / /
ha cang rings pa'i tshul gyis bzhes nas kyang / /
a 'thas yid la gcags pa'i 'dod don kun / /
he ne hon ne tsam la ma bzhag par / /
a gdams yang gdams tshul gyis sgrub par mdzod / /
yang yang lus la 'khor ba'i mi phyugs nad / /
zhim zhim zas kyi bcud 'phrog zho chang dgra /
bzang bzang lo tog 'joms byed sang ser sogs / /
kye kye lha btsan chen pos srung bar mdzod / /
rting pa za ya ma gog gog byed pa'i... 'phrang / /
rlabs kyi 'phreng ba chil chil g.yo ba'i chu / /
spang ba'i sems ldan thum thum dgra jag las / /
dgra lha'i rgyal pos byams byams thugs kyis skyobs / /
tshe dang bsod nams ri bo brtan par mdzod / /
dpal dang 'byor pa'i rgya mtsho mer mer mdzod / /
grags dang snyan pa'i 'brug sgra ding dir mdzod / /
chos dang bkra shis me tog thor thor mdzod / /
ki ki bswO bswO kye kye lha rgyal lo / /
zhes pa 'di yang rgyal sras chen po'i snang brnyan gyi rim gro ba chos dpal tshe ring lags nas pho la gyer rgod lha btsan pa 'di la phya mkhan @# / /
rnams kyi mthong yul 'di ltar 'dug pa dang mthun pa'i gsol mchod cig dgos gsung pa ltar dge slong d+harma b+ha dras sbyar ba'o / /
' na mo gu ru badzra b+hai ra wA ya| 'dir btsan rgod lcags skad dmar po la mchod 'phrin bya bar 'dod pas /
mchod skyems gsang dud spyan gzigs rnams ci 'byor pa tshar du dngar la /
yi dam gang yang rung ba'i nga rgyal gyi ngang nas /
oM AHhUM /
lan gsum brjod pas byin gyis brlabs nas /
kyai| rang bzhin bde ba chen po'i pho brang nas / /
dam ldan rnal 'byor 'phrin las sgrub pa'i lha / /
btsan rgyal lcags skad dmar po 'khor dang bcas / /
thogs pa med par gnas 'dir gshegs su gsol / /
mdun gyi nam mkhar rdzu 'phrul shugs 'chang ba'i / /
mtshams sprin mdangs 'dzin rta mchog rgyan ldan steng / /
padma rA ga'i skyes bu rngams pa'i gzugs / /
phyag g.yas dam nyams srog gcod ma dud dmar dang / /
g.yon pa dgra ba gegs 'ching byed btsan zhags bsnams / /
dbul bse theb sku la ljon khrab dang / /
zhabs la sag lham dmar po legs gsol te / /
'khor bcas dgyes pa'i tshul gyis bzhugs par gyur / /
kya| chu gnyis nyang spyod rol mo 'dod yan lnga / /
rgyal srid sna bdun bkra shis rtags rdzas brgyad / /
rgyan gos go mtshon rta g.yag ra lug khyi| |bya gcan ri dwags tshogs rnams gus pas 'bul / /
kyai| dkar gsum mngar gsum 'bru sna'i phyir sprus pa'i / /
ro brgya'i bcud ldan mdzes pa'i gtor ma dang / /
rab dkar 'o zho ja chang phud la sogs / /
zag med bdud rtsi'i gser skyems rgya mtshos mchod / /
khyad par bzang drug tsan dan a kar sogs / /
bzang po'i shing sman 'bru dar zas sna'i tshogs / /
bsregs pa'i dri zhim dud pa'i sprin phung gis / /
dgra lha chen po 'khor dang bcas pa bsangs / /
kyai| don dam spros mtshan mkha' ltar rnam dag kyang / /
kun rdzob sgyu ma'i srin po ltar khros pa / /
rnal 'byor 'phrin las sgrub pa'i dam tshig can / /
btsan rgod byu ru'i mdog can khyod la bstod / /
sngon tshe rgyal sras thogs med bzang po dang / /
grub dbang blo bzang rnam par rgyal ba yis / /
bka' bsgos dam las nam yang ma 'da' bar / /
rnal 'byor dgon gnas yul khams ma lus skyongs / /
bdag cag bya spyod spang blang mi mkhas pas / /
lha mchog khyed kyi thugs dang 'gal ba kun / /
bsam pa thag pas @# / /
'gyod cing bshags lags na / /
bzod par bzhes nas stongs grogs g.yel med mdzod / /
ljongs 'dir nang mug sad ser than pa sogs / /
mi mthun nyer 'tshe mtha' dag srung ba dang / /
mi nor tshe bsod 'bru phyugs mnga' thang sogs / /
sde bzhi'i dpal 'byor mtsho ltar 'phel bar mdzod / /
mkha' nas bkra shis sbrang char dus su 'bab / /
sa nas bkra shis 'bru bcud rtsi tog smin / /
bar nas bkra...shis lha mi'i mthu stobs rgyas / /
gnam sa bar gsum dag ba'i bkra shis stsol / /
zhes bshad dngul chu'i gzhi bdag btsan rgod lcags skud dmar por gsol mchod kyi tshigs bcad 'di lta bu zhig dgos zhes rgyal sras chen po'i snang brnyan gyi rim gro ba chos dpal tshe ring lags nas bskul ma byung ba ltar /
dge slong d+harma b+ha dras phya mkhan rnams kyi ngag bgros ltar sbyar ba'o / /
' na mo gu ru many+dzu g+ho ShA ya /
'dir gsang mchod bkra shis 'khyil ba'i / /
bsangs kyi mchod pa'i 'bras bu lhun 'grub shog /
ces pa'i mtshams su gser skyems 'bul bar 'dod na /
snod gtsang mar chang phud dang /
'bru sman dang rin po che'i phye ma bsres pa'i zan ril blug pa...sbrengs la /
hUM| rab mdzos yol gor 'khyil ba'i gar chang phud /
'bru sman rin chen phye ma'i snying po can /
oM AH hUM gis bdud rtsir byin brlabs pa'i / /
ro brgya'i dpal 'dzin gser skyems rgya mtsho 'di / /
rigs brgya'i khyab bdag rdo rje 'chang dbang sogs / /
rgya bod mkhas grub bla ma'i tshogs spyi dang / /
khyad par drin can rtsa ba'i bla ma la / /
gsol lo mched do bdag rgyud byin gyis rlobs / /
hUM| rab x 'bru x oM x ro x sgrub bka' brgyad dang rgyud sde bzhir 'brel ba'i / /
bgrang yas yi dam zhi khro'i tshogs spyi dang / /
khyad par rdo rje phur pa'i lha tshogs la / /
gsol lo mchod do mchog mthun dngos grub stsol / /
hUM| rab x 'bru x oM x ro x nyer bzhi'i yul gnas dpa' bo mkha' 'gro dang / /
bstan srung dregs pa pho mo'i tshogs spyi dang / /
khyad par rgyal chen rnam mang thos sras la / /
gsol lo mchod do bcol ba'i 'phrin las sgrubs / /
hUM| rab x 'bru x oM x ro x 'tsho srung skyob 'grogs 'go ba'i lha lnga sogs / /
pha mes brgyud kyi srung ma'i tshogs spyi dang / /
khyad par gyer rgod lha btsan chen po la / /
gsol lo mchod do 'gal rkyen bar gcod srungs /
hUM| rab x 'bru x oM x ro x stong gsum khyon bzhugs lo zla zhag dus la / /
dbang sgyur sde brgyad dregs pa'i tshogs spyi dang / /
khyad par yul lha lcags skud dmar po la / /
gsol lo mchod@# / /
do mthun rkyen yid bzhin sgrubs / /
zhes so sor phul nas /
hUM| gsang mchod mthun pa'i dam rdzas rgya chen po /
zhes sogs dkyus la 'jug go /
zhes pa 'di yang rang gi slob ma mdung langs pa'i rab brtan g.yung drung nas /
gsang mchod bkra shis 'khyil pa dang stabs su btang chog pa'i gser skyems 'bul tshig 'di lta bu zhig dgos zhes bskul ma byung ba ltar dge slong d+harma b+ha dras sbyar ba'o / /
' na mo gu ru badzra b+hai ra wA ya /
'dir brag nag btsan rgod chen po dgra 'dul rtsal la bskang 'phrin mdor bsdus bya tshul ni /
phyi nang gi mchod rdzas gtsan gtor spyan gzigs gsang dud gser skyems sogs tshar du dngar /
rang nyid gshin rje gshed kyi nga rgyal dang ldan pas byin gyis brlabs la /
swa b+ha was sbyangs /
stong pa'i ngang las rang gi mdun du zangs thang dmar po yangs shing rgya che ba'i dbus su zangs ri gru gsum na bun gyi skad chings dang chu 'dzin gyi thor cog bcings pa'i rtse mor 'ja' 'od kyi klong dkyil na /
btsan mkhar dmar po bse'i sgo glegs dang /
g.yu'i kha bad can gyi nang du khrag zhag gi rba klong chos 'byung gi dbyibs su 'khrug pa'i lte bar stong gsum skad cig la myul ba'i bang 'gros dang ldan pa'i btsan rta dmar zhur bse'i sga /
lcags kyi gong rmed /
gser gyi srab /
g.yu'i 'thur dang ldan pa'i steng du tri yig dmar smug yongs su gyur pa las brag nag btsan rgong chen po dgra 'dul rtsal sku mdog dmar smug zhal gcig phyag gnyis pa /
phyag g.yas bse'i mdung dmar 'phyar zhing /
g.yon pas phub pa snams pa /
zhal aM gtsigs bsngams shing glog ltar 'khyug pa /
sku la bse khrab dang /
dbu la bse rmog dang /
zhabs la sag lham gsol ba /
g.yas su stag dong nyag phran gyis bskang ba dang /
g.yon du gnam ru gzig shugs can btags pa /
de'i g.yas mdun du lcam mo klu sman gtso mo sku mdog dkar mo zhal gcig phyag gnyis ma /
'dzum sgeg dgyes pa'i nyams dang ldan cing phyag na mda' dar sna nga dang nor gzhong bsnams pa /
rin po che'i rgyan dang leb dkar gyi na bzas brgyan cing sman sha yu mo la chibs pa /
gzhan yang bka'i phyag brnyan klu mo byams 'bum skyid /
g.yas kyi mnga' ra ba gzur mo klu bdud nag po /
g.yon gyi gzhu ru ba snag thang gdong btsan dmar po la sogs pa...'khor tshogs mang pos bskor ba'i spyi bor oM /
mgrin par AH thugs kar hUM gis mtshan pa /
rang gi thugs ka'i spu gri 'od zer gyis lho phyogs btsan @# / /
yul zangs thang dmar po nas brag nag btsan rgod chen po 'khor dang bcas pa spyan drangs /
kyai| lho phyogs btsan yul dmar po'i pho brang nas / /
brag nag btsan rgod chen po dgra 'dul rtsal / /
gsang yum blon po pho nya phyag brnyan bcas / /
ma thogs ring+s...pa'i tshul gyis gnas 'dir gshegs /
oM hrIHSh+TiH wi kri tA na na hUM phaT /
shel kr-iSh+Na m+hA de ba sa pa ri wA ra A kar+Sha ya dzaHdzaHhUM baM hoH sam ya tIShTHa natu /
kyai| lhan skyes bde stong tshig mda'i 'jug dogs su / /
sna mang mchod...pa'i chu 'dzin nyer dkrigs pas /
brag nag btsan rgod chen po 'khor bcas la / /
rmad byung bde ba'i dga' ston 'bar gyur cig /
dgra bgegs snying khrag mchod yon mtsho ltar 'khyil / /
dam nyams dbang po'i me tog ri ltar spungs / /
tshil chen maM sa'i gsur dud sprin ltar gtibs / /
zhun chen sgra sdong sbar ba'i sgron me 'dis / /
brag nag btsan rgod chen po'i thugs dam bskang / /
gsang yum blon po 'khor bcas thugs dam bskang / /
thugs dam bskang zhing nyams chags gsos gyur nas / /
sdang dgra gnod bgegs thal ba'i rdul du rlog /
khrag zhag mkhris pa'i dri chab rba klong 'khrug /
dgra bo'i sha rus zhal zas 'khrig cing 'dar / /
zhing bcu'i rkang gling thod pa'i DA ma ru'i / /
sgra skad snyan cing brjid pa'i rol mo 'dis / /
brag nag btsan rgodx gsang yum blon pox thugs dam bskang zhing x sdang dgra gnod bgegs x sga srab 'gros ldan chang shes glog ltar 'khyug /
sbu sbug sha rgyas zhal g.yag 'brug ltar ngar / /
bal ldan ra skyes ser sprin lta bur g.yo| |dgra bo'i bla tsher snangs pa'i nor skyong 'dis / /
brag nag btsan rgod x gsang yum x thugs dam x sdang dgra x 'dab chags sdang dgra'i lta byed gting nas 'dru / /
gtun drag... gcan gzan sha rus rkang mar 'cha' / /
bgrang yas ri dwags tshogs rnams bad rtsal 'gran / /
yul ljongs rin chen mdzes pa'i khang bzang 'dis / /
brag nagx gsang yumx thugs dam x ldang dgra x phas rgol tsit+ta'i gshed gyur shak+ti ka /
r+wa rgyus sgro smyug 'jom pa'i thabs shes mtshon / /
sra btsan bse phub khrab rmog sag dmar lham / /
rgyan gos mda' dar nor bu'i yol go 'dis / /
brag nag x gsang yum x thugs dam x sdang dgra x sbyangs rtogs sbar byas bdud rtsis zla'i skyems / /
sha khrag ba li dar dmar cod pan 'phyang /
@# / /
spos sna'i gsang dud tshangs pa'i yul sar rnyog /
'dod yon rgyal srid phyi nang gsang rten 'dis / /
brag nag x gsang yum x thugs dam x sdang dgra x de nas rab nyid gshin rje gshed kyi nga rgyal brtan po la gnas nas bka' bsgo ba'i tshul gyis /
oM sha la kr-iSh+Na m+hA de be na sarba sha truM mA ra ya phaT /
ces drag tu bzlas rjes /
brag nag btsan rgod chen po 'khor dang bcas pa'i ljags 'od zer gyi sbu gus gtor ma'i bcung drangs te gsol bar gyur /
oM she la kr-iSh+Na m+ha de wa sa pa ri wA ra sarba bi g+h+nAn sha truM mA ra ya i daM ba liM kha kha khA hi khA hi /
zhes pa bdun gyis phul /
oM she la kr-iSh+Na m+hU de ba sa pa ri wA ra ar+g+haM /
nas| shap+ta pra tI ts+tsha hUM swAhA'i bar gyis mchod /
gong sngags la oM AH hUM btags pas nang mchod phul /
kyai| kun khyab chos dbyings sgeg mo'i lang tsho la /
rjes chags lhan skyes gzhon nu'i rtse 'jo yis / /
mngon bskyed ma'i srin po khros pa'i gar / /
bstan dgra'i srog gi gshed du bsgyur la bstod / /
ljon dmar las grub lhun sdugs 'dzin spong / /
bse mkhar rma skyes rba klong 'khrug pa'i dbus / /
rin chen sga srab sgron pa'i mgyogs 'gro'i steng / /
gar dgu'i nyams ldan brag btsan rgyal por bstod / /
dmar zlum spyan gyi sdang mig bgrad tsam gyis / /
dgra snying lkog mar bskrad kyang ma tshims par / /
dkar nag mtshams su sno ngar bse yi mdud g.yas pa'i phyag tu bzung nas gzir la bstod / /
khyod sku'i lhun por nag phyogs mtshon cha'i rtse / /
ston pa'i go skabs nam yang mi dmigs kyang / /
sra brtan bse phub khrab rmog btsan po'i go /
sgrib gnyis g.yul las rgyal phyir bgos la bstod / /
rta ljang gzi 'od 'thungs pa'i byu ru'i skus / /
rgyob gsod gsung gi dbyar rnga cher sgrog kyang / /
spros mtshan dri bral thugs kyi ma ku rar / /
rjes brtse'i skye mched 'ga' med 'char la bstod / /
de nyid thugs la dga' bskyed gsang ba'i yum / /
dbang gzhu'i mda' dang nor bu'i yol go bsnams / /
leb dkar gos gsol sman sha yu mo chibs / /
klu sman kun gyi gtso mo khyod la bstod / /
gzhan yang bka' yi phyag brnyan byams 'bum skyed / /
gzur mo klu bdud snag thang gdong btsan dang /
g.yas g.yon sgro srung stag khyi gzig khyi sogs / /
gtum drag 'khor tshogs rgya mtshos bskor la bstod / /
snang srid zil gnon padma ka ra dang / /
'jig rten mig gcig gnyan lo ngar grags kyis / /
rdo rje... @# / /
gtsug dang dam rdzas ro 'dzin la / /
bzhag ste bgos pa'i bka' las mi 'da' bar / /
gnyan rigs myu gu dam ldan rig sngags 'chang / /
bla med rdzogs byang sgrub la 'gal byed rkyen / /
mi phyugs nad 'khrug sang ser zho chang nyes / /
jag rkun mi min gnod 'tshe zhi bar mdzod / /
tshe bsod shes rab dbang thang rigs brgyud 'khor / /
grags snyan lu nga rtogs yar zla ltar rgyas shing / /
mi nor zas sogs srid zhi'i legs tshogs kun / /
'bad med dbang du 'du ba'i 'phrin las mdzod / /
yang sgos rnal 'byor bdag cag 'khor bcas la| |kha 'jam gting rtsub bsam ngan dug sbyor dang / /
ngan dpung grwa sdeb dbyen 'jug sku 'phrog sogs / /
snga dgra lag bdar phyi dgra yid la sems / /
nga dgra gnod cing 'tshe ba'i gdug can dpung / /
steng 'og phyogs mtshams phyi nang gar 'dug kyang / /
skyob byed mi min legs tshogs kun dang khrol / /
gnam gyi 'ju...thag skya bo steng nas...chor / /
sa yi brtan phur nag po 'og nas thon / /
bla srog tshe gsum thal ba'i rdul du rlog /
sha khrag pags rus gtor ma'i ngo bor bzhes /
las bzhi'i 'phrin las lhun gyis 'grub par mdzod / /
de nas| ma rnyed yongs su zhes sogs kyis bzod par gsol / /
oM badzra satwa AH rang gi don dang gzhan gyi don / /
sgrub byed btsan rgod chen po gshegs / /
ji bzhin dus su tshur spyon zhing / /
bdag gi dngos grub thams cad sgrubs /
oM muH ye shes pa rang gnas su gshegs shing /
dam tshig pa ming migs par gyur /
dkar phyogs lha rnams zhes sogs kyis shis pa brjod par bya'o / /
zhes pa 'di ni gnyan rigs thig le mkhar khang dpon tshang tshe dbang rdo rje lags nas nan chen pos bskul ba'i g.ya' khral gzhal phyir /
dge slong d+harma b+ha dras kun mkhyen lnga pas 'jig rten pa'i lha'i gsol mchod la bon lugs kyi yig rnying khungs dang byin rlabs che bar gsungs pa tshad mar byas te rab byung bcu bzhi pa'i nang tshan sa 'brug zla ba bzhi pa'i tshes nyi zhu la sbyar ba'o / /
' na mo... badzra pA Na ye /
ma gcig dpal lha'i gser skyems kyi lhag mgron gyi gong der /
kyai| rgyal yum dbyings phyug dbyings can ngag gi lha / /
gshen bstan skyong phyir 'jigs rung srin mo'i tshul / /
'dzin mdzad ma mchog srid pa'i rgyal mo la / /
gsol lo mchod do bcol ba'i 'phrin las ma dzod / /
gnod sbyin beg gdong lcam dral srog gi bdag /
gri thogs brgyad...@# / /
dang rol bshan nyi shu gcig /
btsan bdud gnod sbyin ma mo...the rangs tshogs / /
gsol lox gnyan rigs brgyud la 'go ba'i dgra lha'i gtso / /
brag nag btson rgod dmar po dgra 'dul rtsal / /
lcam mo mtsho sman rgyal mo 'khor bcas la / /
gsol lo x dge bcu'i dpal ldan mkha' ru dar rgyas kyi / /
phu mda' bar gnas lha klu gzhi bdag dang / /
khyad par yul lha don grub bzang po la / /
gsol lo x 'dzam gling yongs la che ba'i rig sngags 'chang / /
mtsho skyes rdo rje'i bka' btags gsang ba'i rgya / /
gtsug thob shab stong ngag bsnyen chen po la / /
gsol lo x dam ldan rnal 'byor yongs kyi dgra lha ste / /
zhing bcu'i srog la rgol ba'i bshan pa chen / /
btsan rgyal byang sbug brag btsan dmar po la / /
gsol lo mchod do bcol ba'i 'phrin las mdzod / /
ces gzhug par bya'o / /
zhes pa 'di yang dpon tshang tshe dbang rdo rje'i dgongs bzhed...ltar dge slong d+harma b+ha dras bris / /
dge legs 'phel / /
' na mo gu ru badzra b+he re wA ya /
'dir rgyal chen bsod nams dpal 'bar la gsol mchod byed par 'dod pas ji ltar 'os pa'i mchod rdzas rnams tshar du dang ra ba /
oM AH hUM /
lan gsum gyis byin gyis brlabs la /
hUM| rang nyid khro rgyal padma dbang gi lhar / /
bzhengs pa'i thugs ka'i hrIH yig 'od zer gyis / /
ldang dkar srin po khros pa'i pho brang nas / /
rgyal chen bsod nams dpa' 'bar spyan drangs te / /
mdun du rang snang r-in chen khang bzang dbus / /
'dzum sgeg dgyes pa'i tshul gyis bzhugs par gyur / /
kyai| 'khor gsum gdong nas dag pa'i mkha' dbyings su / /
phyi nang gsang mchod chu 'dzin 'bum dkrigs te / /
rgyal chen 'khor dang bcas la 'bul lags na / /
rmad byung bde ba'i dpal la spyod gyur cig /
dwangs bsil mchod yon lha rdzas me tog dang / /
dri zhim bdug spos mun sel 'od 'bar sgron / /
spos chu'i nyal 'gro ro brgya'i zhal zas tshogs / /
snyan 'gyur sgra ldan rol mo'i...bye brag gis / /
rgyal chen 'khor bcas thugs dam skong gyur nas / /
'gal rkyen kun sol mthun rkyen ma lus sgrubs / /
gzugs sgra dri ro reg bya'i 'dod yon wa / /
rgyal srid sna bdun bkra shis rtags rdzas brgyad / /
mdzes pa'i srog chags mkho dgu'i yo byad dang / /
rno ba'i mtshon cha btsan po'i...go khrab kyis / /
rgyal chen x 'gal rkyen x dri zhim...bsang dung lha yi lam la snyeg /
gser skyems bdud rtsi'i btung ba mtsho ltar bskyil @# / /
sman phud rak+ta rgyan gyi gtor ma sogs / /
phyi nang gsang ba'i dam rdzas tshogs rnams kyis / /
rgyal chen x 'gal rkyen x sga srab 'gros ldan rkyang ser mgyogs 'gro'i steng / /
sku mdog dmar smug mi lpags g.yang gzhi gsol / /
ru mtshon mnga' gzhu g.yas g.yon phyag na bsnams / /
rgyal chen bsod nams dpal mnga' khyod la bstod / /
bdag cag byang chub sgrub la 'gal byed rkyen / /
nad gdon dgra jag ma lus zhi ba dang / /
mthun rkyen tshe bsod nor 'bru rigs brgyud 'khor / /
yon tan yar ngo'i zla ltar spel bar mdzod / /
skud 'dren len...pos lcags kyi phyi mar bzhin / /
khams gsum mi nor rdzas gsum dbang du bsdus / /
sdang dgra gnod bgegs mi dang mi min kun / /
drag po'i chad pas thal ba'i rdul du rlogs / /
mdor na mthu ldan rgyal po chen po khyod / /
bsten cing mchod nas re bas gsol btab bzhin / /
lus dang grib gzugs lta bur nyer 'grogs te / /
bkra shis dge legs char chen 'bebs gyur cig /
ces rgyal chen bsod nams dpal gyi gsol mchod zhig dgos zhes dge sdings dar rgyas lags pa'i sras po sku 'bring nas bskul ma mdzad pa ltar /
dge slong d+harma b+ha dras sbyar ba'o / /
sarba mang+ga laM shu b+ha mastu sarba dza ga taM / /
' na mo gu ru badzra b+hai ra wA ya /
lha chen gnam the dkar po dang rgyal chen bsod nams dpal 'bar la mchod gtor 'bul tshul mdor bsdus ni /
mchod gtor spyan gzigs gsang dang gser skyems sogs legs par bshams la / /
rang nyid yi dam gang byed kyi rnal 'byor la gnas pas /
oM AHhUM /
lan gsum brjod la byin gyis brlabs te /
kyai| bde stong phyogs kyi 'khor lo'i 'gram pa la / /
'khrigs pa'i rmad byung mchod sprin rgya mtsho'i dbus / /
chu skyes ri bong 'dzin pa'i dkyil 'khor steng / /
sga srab rin chen rgyan mdzes cang shes mchog /
smug nag ze dkar bang 'gros ldan pa'i khar / /
tri yig dmar po'i 'od zer 'phro 'du las / /
lha chen gnam the dkar po gangs ri'i mdog /
khro 'dzum sgeg pa'i zhal gcig phyag gnyis kyis / /
rab dkar ru mtshon sna lnga'i mnga' dar 'dzin / /
rin chen khrab rmog dang ni sag lham gsol / /
'od dang bgrang yas 'khor tshogs kyis bskor te / /
shin tu dgyes pa'i tshul gyis... brtan par bzhugs / /
g.yon du chos 'byung khrag zhag rgya mtsho'i klong / /
rin chen khang bzang mdzes pa'i gdan steng du / /
dregs pa'i sde dpon rgyal chen bsod nams dpal / /
sku mdog dmar @# / /
po khros pa'i rnam 'gyur dang / /
ldan pa'i zhal gcig phyag gnyis g.yas pa na / /
ru mtshon g.yon par zangs kyi mda' gzhu bsnams / /
dar dmar 'gying thod mi lpags g.yang gzhi gsol / /
dgyes bskyed yum mchog sman mkhar gdod ma sogs / /
lha btsan klu bdud bye ba'i 'khor dang bcas / /
gang+ga'i klung rdul grangs la 'gren bzhin bzhugs / /
rang nyid snang stong lhag pa'i lhar gsal ba'i / /
thugs ka'i sa bon 'od zer lcags kyu yis /
gsum rtsen gnas dang 'phags pa'i yul la sogs / /
gar bzhugs rin chen mdzes pa'i pho brang nas / /
lha chen gnam the dkar po 'khor dang bcas / /
'dod dgu'i dngos grub stsol phyir gshegs su gsol / /
ldang dkar srin po khros pa'i pho brang nas / /
rgyal chen bsod nams dpal 'bar gsang ba'i yum| |sras blon gtum drag dmag dpung rgya mtshor bcas / /
'phrin las rnam bzhi'i las la gshegs su gsol / /
oM de ba rak+Sha sa pa ri wA ra A kar+Sha ya dzaHdzaHhUM baM hoHka ma la ye staM /
kyai| mi 'gyur bde stong 'chi ba med pa'i lam / /
yid 'phrog mchod pa'i sprin gyis nyer bskangs te / /
mgon skyabs lha srung gnyen po'i spyan lam du / /
bde chen nyams rtsal rdzogs phyir dbul ba ni / /
dwangs bsil mchod yon mdzes pa'i me tog 'phreng / /
dri zhim bdug spos 'od 'char sgron me'i mdangs / /
spos chu'i nyal 'gro ro brgya'i zhal pas tshogs / /
'bud dkrol rdung rgyud snyan brjid rol mo'i sgras| |lha chen gnam the dkar po'i thugs dam bskang / /
rgyal chen bsod nams dpal 'bar thugs dam bskang / /
'khor dang bcas pa'i thugs dam skong gyur nas / /
'gal rkyen kun gsol mthun rkyen ma lus sgrubs / /
'dod yon sna lnga rgyal srid rin chen bdun / /
bkra shis rtags dang rdzas kyi khyad par brgyad / /
rta g.yag ra lug bya khyi gcan gzan sogs / /
ri mtsho gling dang nyi zla gza' skar gyis / /
lha x rgyal x 'khor x 'gal x mdzes pa'i rgyan gos btsan rno'i go mtshon dang / /
bsangs dud gser skyems sman rag gtor gsum bcas / /
phyi nang gsang ba bla med dam rdzas tshogs / /
sa gzhi bar snang nam mkha'i khyon gang bas / /
lha x rgyal x 'khor x 'gal x lha chen rnam gnyis 'khor dang bcas pa'i ljags 'od zer gyi spu gus gtor ma'i bcung thams cad drangs te gsol bar gyur /
oM de bar+k+Sha sa pa ri wA ra i daM ba liM ta kha kha khA hi khA hi /
lan gsum gyis phul /
oM de ba rak+Sha sa pa ri wA ra a r+g+haM nas sha p+ta pra tI ts+tsha ye swA hA'i bar gyis mchod /
oM @# / /
de ba rak+Sha sa pa ri wA ra oM a'HhUM gis nang mchod kyang phul /
kyai| pad sdong gnyen lcag ldem pa'i ge sar la / /
rab chags bcu drug cha shas rdzogs pa'i steng / /
gong rmed sga srab mdzes pa'i sprin shugs can / /
mchod rte dung gi ze ldan chibs la bstod / /
zla zhun khu bsal ni brgyar byugs pa'i sku / /
rnam bkra'i gos rgyan dbang po'i gzhu...ris can / /
nag po'i g.yul las rgyal ba'i ru mtshon dang / /
sna lnga'i dar ldan nyag phran 'dzin la bstod / /
rin chen sag lhag khrab rmog btsan po'i go /
bdud dpung mtshon cha'i gnyen por nyer bgos shing / /
khro 'dzum sgeg brjed sku yi 'od 'phreng gis / /
stong gsum nyin mo'i snang bas 'gengs la bstod / /
rnam thar sgo mtshon chos kyi 'byung gnas de / /
rma skyes dal 'gro'i rlabs chen 'khrug pa'i khrod / /
gzhal dka'i rin chen pho brang nyams dga' bar / /
gtum drag rnam 'gyur du mas rol la bstod / /
dgra bgegs khrag dron btung bas gsher ba'i skud / /
na ra'i pags rlon le brgan 'gying thod dang / /
g.yas g.yon phyag na ru mtshon mnga' zhu bsnams / /
dam nyams srog gi bshan pa khyod la bstod / /
gsang ba'i yum mchog sman mkhar gdong ma dang / /
sras blon dmag sde las byed pho nya'i tshogs / /
sdang dgra'i snying khrag rgya mtsho hub gcig tu / /
'dren byed 'khor tshogs dbus na brjid la bstod / /
rnal 'byor rdzogs byang sgrub pa'i mi mthun phyogs / /
nad rims gdon bgegs dgra jag chom rkun dang / /
gcan gzan me chu dus min 'chi ba sogs / /
zhi pa'i 'phrin las thogs med bsgrub par mdzod / /
tshe dang bsod nams stobs 'byor longs spyod dang / /
snyan grags rigs brgyud thos bsam sgom pa yi / /
shes rab lung dang rtogs pa'i yon tan rnams / /
rgyas pa'i 'phrin las thogs med bsgrub par mdzod / /
lha klu dri za 'khor bsgyur rgyal blon 'bangs / /
lnga... rig...paN chen grub pa'i dbang po sogs / /
'jig rten 'jig rten las 'das legs pa'i tshogs / /
ma lus dbang du 'du ba'i 'phrin las mdzod / /
bstan 'gro spyi dang khyad par bdag cag la / /
gnod byed dgra bgegs mi dang 'byung po'i tshogs / /
dbye bskrad rmongs rangs mnan cing bsad pa yi / /
drag po'i 'phrin las bsgrub la ma g.yel cig /
mdor na dus dang gnas skabs thams cad du| |me dang tsha reg lta bur nyer 'grogs nas / /
rtse gdung mgon skyabs dbung gnyen rgya mtsho'i rlabs / /
ji bzhin dus las yol ba med par mdzod / /
bla ma mchog gsum srung ma'i byin...@# / /
rlabs dang / /
rten 'byung skye ba med pa'i bden pa'i mthus / /
chos mthun yid kyi re ba lhun grub ste / /
bkra shis dpal gyis phyogs kun khyab gyur cig /
ces pa 'di yang rigs rus chos 'brang gi stobs kyis skar tshogs kyi dbus na zla dkyil ltar 'phags shing bsngasa 'os dam pa'i yon tan dang ldan pa zhabs drung 'jam dbyangs la nas bskul ma mdzad dor| wa skyes seng ge'i brtul...zhugs su 'chos pa'i dge slong d+harma b+ha dras yig rnying ltar bris pa dge legs 'phel / / / /
' btsan rgod bya 'ug pa'i gsol mchod bzhugs /
' na mo gu ru b+dz+ra b+hai ra wA ya /
'dir btsan rgod chen po bya 'ug pa'i mchod 'phrin bya tshul ni /
mchod gtor bsang rdzas gser skyems spyan gzigs sogs ci 'byor pa bshams la /
hUM| rang nyid dpal ldan rdo rje 'jigs byed du / /
gsal ba'i thugs ka'i 'od kyis snong bcud skyon / /
legs sbyangs dag pa rab tu 'byams pa'i zhing / /
phyi nang mchod rdzas gtor ma bsang dud dang /
gser skyems spyan gzigs ngo bo bde stong la / /
byed las dbang drug tshims pa'i nus ldan dbus / /
rab dmar ri brag chu shing ri dwags dang / /
'jigs rung bya gcan rang skad 'byin pa'i khrod / /
gser mkhar zangs sgo byu ru'i g.yag shing sogs / /
sna mang rin chen rgyan gyis spras pa'i nang / /
rin chen sga srab gong rmed yob thur gyis / /
rab mdzes rta mchog rkyang po ze dkar steng / /
srid gsum dpa' gzi gcig bsdus mthu bo che / /
bya 'ug brag btsan zangs kyi mi pho ni / /
sku mdog dmar nag zhal gcig phyag gnyis kyis / /
rma skyes byugs 'dra'i kun+da pA sha 'dzin / /
dang dmar las grub bar gsol 'gying thod bcings / /
yab yum mched lcam btsun mo sras blon sogs / /
bgrang yas 'khor tshogs dbus na dgyes bzhin du / /
bzhugs pa'i gnas gsum rdo rje gsum gyis mtshan / /
rang gi thugs ka'i hUM yig 'od zer gyis| |'phrin las rnam bzhi bsgrub phyir spyan 'dren na / /
gar bzhugs rang rang dgyes pa'i gnas mchog nas / /
thogs med rdzu 'phrul shugs kyis gnas 'dir spyon / /
e hye hi /
dzaHhUM baM hoHdam tshig pa so so dang gnyis su med par gyur / /
kyai| lhan skyes gzhon nu stong nyid mdzes ma dang / /
mnyam par sbyar las sprul pa'i mchod pa'i sprin / /
dbyig ldan par gyi sang ba chag mnga'i lam / /
bar med phyur bur bskangs te dbul ba ni / /
mchod yon me tog bdug spos snang gsal dang / /
dri chab zhal zas snyan brjid rol mo'i sgra / /
gzugs @# / /
mdzes spra snyan dri zhim ro bda' dang / /
reg 'jam 'dod pa'i yon tan rnam pa lngas / /
bya 'ug brag btsan chen po'i thugs dang bskang / /
bgrang yas 'khor tshogs rgya mtsho'i thugs dam bskang / /
thugs dam skongs shing nyams chags kun sos nas / /
'gal rkyen kun sol mthun rkyen dngos grub stsol / /
'khor lo nor bu btsun mo blon po dang / /
glang po rta mchog dmag dpon rin chen bdun / /
gdugs dkar gser nya bum bzang padma dang / /
chos dung dpal be'u rgyal mtshan 'khor lo yis / /
bya 'ug x bgrang yas x thugs dam x 'gal rkyen x ral gri mchil lham sbrul lbags khang bzang dang / /
bskyed tshal mal cha lha gos nye ba bdun / /
me long 'gi'u wang bzho dur ba dang / /
bil ba rung dang li khri yungs kar gyis / /
bya 'ug x bgrang yas x thugs dam x 'gal rkyen x rgyan gos 'bru sman gser dngul rin chen rigs / /
khrab rmog mda' gzhu ral gri mdung zhags mtshon / /
rta g.yag lug bya khyi gcan gzan dang / /
rna gnyan 'brong sogs ri dgas tshogs rnams kyis / /
bya 'ug x bgrang yas x thugs dam x 'gal rkyen x shing sna bsregs pa'i dri zhim bsangs dungs dang / /
dzA gad sman phud rak+tI samu dra / /
ja chang 'o zho'i gser skyems nyal 'gro'i rgyun / /
dkar dmar rgyan gyis sbras pa'i ba liM tas / /
bya 'ug x bgrang yas x thugs dmar 'gal rkyen x gzhan yang gling bzhi ring ba nyi zla sogs / /
snod bcud phun tshogs dpal dang 'byor pa kun / /
ting 'dzin sngags dang phyag rgya'i nus mthu yis / /
sbyangs bsgyur spel ba'i mchod sprin rgya mtsho yis / /
bya 'ug x bgrang yas x thugs dam x 'gal rkyen kun sol mthun rkyen dngos grub stsol kyai /
ka dag gdod ma'i dbyings las bzhengs pa'i lha / /
kha dog rab...dmar byu ru'i lhun por 'gran / /
gwa zhur ldan pa'i rkyang po ze dkar steng / /
nga rgyal dregs pas 'gying ba khyod la bstod / /
ca co tsam min don ldan snyan brjid gsung / /
cha lugs zhi rgyas dbang drag ci yang ston / /
ja kha'i thor cog dar dmar 'gying thod bcings / /
nya rgyas zla ltar nag phyogs 'joms la bstod / /
ta la'i shing ltar rengs pa'i sems rgyud can / /
tha mal snang dor shar bar dag par bgegs / /
da lta nyid du gtum chen khyod nyid kyis / /
na 'chi rgad pa'i g.yang du bsgyur bar mdzod / /
deng sangs lta bur ches dkar lhag bsam gyis / /
pha mtha' bral ba'i 'gro don 'grub pa'i rkyen / /
ba lang spyod sogs gling bzhi'i mi nor rdzas / /
ma lus dbang du bsdu ba'i 'phrin las mdzod / /
tsi tur se na'i dpal dang @# / /
'byor pa kun / /
tsha zer 'od kyis phye ba'i pad 'dab dang / /
dzaya'i ble gres ji...bzhin rab rgyas te / /
wa le rtse gcig 'gro don 'grub par mdzod / /
zha chag chos la 'byung ba'i phyi nang gegs / /
za byed gshin rje'i chad pa la sogs pa / /
'a cag srid pa'i nyer 'tshe ji snyed kun / /
ya mtshan cho 'phrul stong gis zhi bar mdzod / /
r+wa ba gangs kyi bskor ba'i bod spyi dang / /
la nye bcu gsum tshang ba'i bzhad ljongs 'di'i / /
sha ba'i rXar mtshungs dge bcu'i yon tan rnams / /
sa zla lta bur 'gyur med gong 'phel mdzod / /
ha cang gdung bas gsol ba'i 'dod don rnams / /
a mas bu la ji bzhin brtser dgongs nas / /
dus rnam kun tu g.yel med nyer bsgrubs te / /
srid zhi'i legs tshogs rgya mtshos khyab gyur cig /
ces btsan rgod chen po bya 'ug pa'i mchod sprin 'di yang sde pa g.yang tshe ring lags nas bskul ma mdzad dor d+harma b+ha dra sa bris / /
' oM ut+ta ra ga hwa ra shi la bA lan hUM phaT /
ces byang sbug brag btsan... pa'i mtshan sngags 'di spong ba pa spyi nas dgos tshul stsal ba ltar d+harma b+ha dras sbyar ba'o / / / /
' btsan rgod thog lha me 'bar gyi gsol mchod 'phrin bcol mdor bsdus bzhugs /
' na mo gu ru b+dz+ra b+hai ra wA ya /
byi dor byas pa'i gnas mchog tu / /
phyi nang rten drung mchod gtor dang / /
sman rak bsangs dang gser skyems sogs / /
legs bshams dngos gzhi 'di ltar ro / /
kyai| bde stong ngang las rang nyid yi dam lhar / /
gsal ba'i thugs ka'i 'od zer lcags kyu yis / /
btsan rgod thog lha me 'bar spyan drangs te / /
mdun du dngos bshams yid sprul mchod sprin dbus / /
rin chen sga dang gong rmed srab mthur gyis / /
nyer mdzes rta mchog zag zhur rting dkar steng / /
sku mdog rab dmar khro chags brjid pa'i stabs / /
dar dmar 'gying thod ber smug sag lham sogs / /
zhi drag chas kyi sprul bsgyur 'byams klas shing / /
phyag g.yas dar mdung dmar pos dgra bgegs sgrol / /
g.yon pas nor nor zhong dngos grub 'dod pa 'jo / /
zhi rgyas dbang drag rnam 'gyur ci yang ston / /
sprul pa yang sprul 'khor tshogs rgya mtshor bcas / /
da gyes bskyed mchod pa'i zhing du brtan par zhugs / /
kye| chu gnyis nyer spyod rol mo 'dod yon lnga / /
rin chen sna bdun bkra shis rtags brgyad dang / /
sman phud rak+ta dam rdzas gtor ma'i tshogs / /
btsan rgod thog lha me 'bar gnyis phyir 'bul @# / /
tsan+da dkar dmar a ka ru la sogs / /
lhan skyes sbyar byung dri zhim spos sna'i tshogs / /
rab dmar me yis bsregs pa'i bsangs dud kyis / /
btsan rgod thog lha me 'bar 'khor bcas bsangs / /
rin chen mdzes pa'i snod du nyer gtams pa'i / /
ja chang 'o zho sman 'bru rin chen rdzas / /
'chi med bdud rtsi'i gser skyems rgya mtsho yis / /
btsan rgod thog lha me 'bar 'khor bcas mchod / /
gzhan yang rta g.yag ra lug bya khyi dang / /
rgyan gos go mtshon dar zab rin chen 'bru / /
nam mkha'i khyon kun gang ba'i mchod rdzas tshogs / /
btsan rgod chen po 'khor bcas mnyes phyir 'bul /
... /
de ltar phyi nang mchod pas mnyes gyur nas / /
bdag cag rgyu sbyor mi nor 'khor bcas la / /
nad gdon dgra bgegs jag rkun gcan gzan sogs / /
'gal rkyen bar gcod mtha' dag zhi bar mdzod / /
mthun rkyen tshe bsod mnga' thang rigs brgyud dang / /
'bru nor sgo phyugs dbyar mtsho ltar 'phel zhing / /
mi nor zas gsum dbang du 'du ba dang / /
dgra bgegs thal ba'i rdul du brlag par mdzod / /
khyad par sngon gyi g.yar nga ma ji bzhin... du| |bdag cag mi rabs brgyud par bcas pa yi / /
lus dang grib ma'i gzugs ltar nyer 'grogs te / /
bkra shis dge legs rgya mtsho...char du phob / /
smras pa /
bzhad gzhung mthong smon bu chog pa'i| |btsan rgod thog lha me 'bar gyi / /
gsol mchod 'phrin 'chol mdor bsdus 'di / /
dge slong d+harma b+ha dras sbyar / /
mang+ga laM / /
' na mo gu ru b+h+yaH rang nyid lhar gsal... thugs ka'i 'od zer gyis / /
srid zhi'i mgron tshogs spyi dang khyad par du / /
yul 'di'i bzhi bdag rgyal rong 'khor bcas rnams / /
spyan 'dren 'dir gshegs mdun du bstan par bzhugs / /
dngos bshams yid sprul mchod pa'i tshogs spyi dang / /
khyad par dri zhim bsang dud sprin lam khyab / /
dam rdzas gtor ma'i ri bo tshar du dngar / /
gser skyems rgya mtshor bskyel te gus pas 'bul / /
dam ldan rnal 'byor bdag cag 'khor bcas kyi / /
'gal rkyen nad 'don dgra rkun zhi ba dang / /
mthun rkyen tshe bsod dpal 'byor rgyas pa dang / /
mkho rgu'i... legs tshogs mtha' dag dbang du sdus / /
khyad par chad btab bzang po'i lo tog la / /
sad dang ser ba btsa' dang 'bu than sogs / /
mi min 'byung po'i gnod 'tshe bsrung ba dang@# / /
char chu drod gsher rgyas pa'i 'phrin las mdzod / /
mkha' la bza' skar bzang po legs par 'phrod / /
sa la bkra shis dpal dang g.yang du 'khyil / /
dge mtshan phun tshogs dpal la rtag rol ba'i / /
bkra shis tshar chen deng 'dir dbab tu gsol / /
zhes pa 'di yang dpon tshang 'phrin las mgan pos bskul ba bzhin d+harma b+ha dras sbyar pa'o / / /
' rung ma'i yul lha g.ya' spang brgya byin gyi gsol mchod bzhugs /
' na mo gu ra we /
'dir yul lha g.ya' spang brgya byin la gsol mchod bya tshul ni /
mchod pa'i yo byad ci 'byor bshams la /
hUM| rang nyid yi dam lhar gsal ba'i / /
thugs ka'i hUM yig 'od zer gyis / /
mchod gtor gsang dung gser skyems rnams / /
zag med bdud rtsi'i ngo bor gyur / /
oM AHhUM /
lan gsum /
kyai| rang gi mdun du rta mchog rang dkar steng / /
yul lha chen po g.ya' spang brgya byin ni / /
sku mdog rab dkar zhi 'dzum nyams dang ldan / /
zhal gcig phyag gnyis dar mdung nor gzhong bsnams / /
dar sna'i gos gsol rin chen rgyan dang ldan / /
dar dmar thod bcings rang 'dra'i 'khor gyis bskor / /
res 'ga' rta mchog rag dkar chas ldan steng sku mdog dmar smug zhal gcig phyag gnyis kyis / /
mdung dmar btsan zhug sa 'dzin cing khrab rmog gsol / /
rngams brjed nyams ldan sa btsan 'khor gyis bskor / /
gcan gzan ri dwags 'dab chags dang bcas pa / /
kun gyi gnas gsum yi ge gsum gyis mtshan / /
hUM yi ge 'od kyis rang 'dra'i ye shes pa / /
spyan drangs dam tshig par thims dbyer med gyur / /
kyi| dwangs bsil mchod... yon spel legs me tog 'phreng / /
dri zhim bdug spos rtsi bcud mar me dang / /
dris bs+pos gtsang chab bza' bca' btung ba'i zas / /
snyan 'gyur rol mo'i bye brag sna tshogs pa / /
yul lha chen po 'khor dang bcas la 'bul / /
bzhes nas 'gal rkyen kun sol mthun rkyen sgrubs / /
phyi nang 'dod yon rgyal srid rin chen bdun / /
bkra shis rtags dang rdzas kyi khyad par brgyad / /
dri sman 'bru snying rin chen lnga phrag lnga / /
rgyan gos phyag mtshan go khrab mtshon cha rnams / /
yul lha x bzhes nas x rta drel 'bri g.yag mdo glang ra dang lug /
bya gcan ri dwags bsangs gsur gtor ma dang / /
gser... skyems sman rag phyi nang gsang ba yi / /
dam rdzas spyan g+dzis nam mkha'i khams gang ba / /
yul lha x bzhes nas x mdor na bdag cag sgo gsum bag med pas / /
bcog grib dkar dmar @# / /
thab dang gzhob dung sogs / /
thugs dang 'gal ba ci mchis bzod bzhes la / /
'gal rkyen nad gdon dgra bgegs chom rkun sol / /
mthun rkyen dpal 'byor rigs brgyud tshe bsod spel / /
snang srid dbang sdus dgra bgegs thal bar rlog /
bdag cag gzhis byes yul dus thams cad du / /
lus dang grib ma bzhin du mi 'bral bar / /
stongs grogs srung skyob 'phrin las mtsho rlabs bzhin / /
yol med bde legs chen pos khyab gyur cig /
ces rung ma'i yul lha g.ya' spang brgya byin gyi gsol mchod mdor bsdus 'di yang A yu ba'i zha blo mgon skyabs lags kyis 'phrin yig gi lam nas nan cher bskul ba ltar sa bon bzhin ban rgan d+harma b+hadras sbyar ba'o / / / /
mang+ga laM / / / /
na mo gu ru badzra b+hai ra wA ya /
chos bdag zangs phur pa la bsangs mchod mdor bsdus 'bul na 'di ltar /
bsangs sogs mchod rdzas tshar du dngar nas /
skyabs sems tshad med bzhi khyad par gyi sems bskyed bcas sngon du btang nas /
kyai| rtsa brgyud bla ma yi dam dkon mchog gsum / /
dpa' bo mkha' 'gro bstan srung rgya mtsho dang / /
khyad par chos bdag zangs phur brag btsan pa / /
sku mdog padma rA ga'i sa 'dzin la / /
tsha zer stong gis byugs 'dra'i gzi 'od 'phro / /
dung 'dra'i rab dkar mche ba rnam bzhi gtsigs / /
dbul bse theb dang gyi gsham can dang / /
sku la za bar sa zla'i khrab chen gsol / /
phyag g.yas shak+ti dmar po gnam bu sgang / /
g.yon pa zangs phur zhags dmar rab 'dzin cing / /
zhabs zungs ga lam gyon nas stong gsum kun / /
skad cig myul nus rta rag sga srab dang / /
ldan la chibs khyod phyogs bcu gar bzhugs kyang / /
dung rkar gling bu rda sel rol mo dang / /
dar dmar g.yab cing bsangs mchod zhing mchog tu / /
spyan 'dren 'dir gshegs mchod sbrin dbus bzhugs gsol / /
e hye hi /
ka ma la ye staM /
oM AH hUM gis sbyar rtogs sngar byas pa'i / /
phyi nang... gsang ba bla med mchod pa dang / /
dri zhim dud pas mkha' lam dog byed pa'i / /
bsangs mchod kun bzang mchod la 'gran pa 'dis / /
rtsa ba brgyad pa'i bla ma thams cad bsangs / /
rgyud sde bzhi 'brol yi dam thams cad x sangs rgyas chos tshogs dkon mchog rin chen x gnas gsum bzhugs pa'i dpa' bo mkha' 'gro x bstan pa srung ba'i dam can rgya mtsho x khyad par chos sku de brag btsan dmar po x dgra lha chen po brag gtsan dmar pe x gnas bdag chen po x gzhi bdag chen po x dkor bdag chen po x mthun rkyen kun sgrub /
x 'gal rkyen kun bzlog 'khar 'dzin rgyab... @# / /
rten x phar 'gro'i skyel ma x tshur yong bsu ma x gzhan yang 'khor tshogs lha klu gzhi bdag x mdor na srid dang zhi ba'i dbyings bzhugs pa'i / /
mgron du 'os pa'i mtho dma' bar gsum la / /
chu gnyis nyer spyod rol mo 'dod yon lnga / /
bkra shis rtags rdzas brgyad dang rgyal srid bdun / /
nye ba'i chen bdun dang rta g.yag lug /
bya khyir skyes gcan gzan go mtshon sogs / /
phyi nang gsang...ba bla med rten mchog dang / /
snying po kun 'dus bsangs mchod rgya mtsho'i tshogs / /
gus pas 'bul lo brtse bas legs bzhes nas / /
sku gsung thugs kyi byin rlabs char chen phob / /
mchog dang mthun mong dngos grub ma lus stsol / /
srid dang zhi ba'i 'jigs las bsgral du gsol / /
gtan gyi mdun ma legs pa'i grogs mchog mdzod / /
dam chos tshul bzhin sgrub pa'i bar gcod srungs / /
nad gdon bgegs rigs thams cad zhi bar mdzod / /
tshe bsod dpal 'byor snyan grags rgyas par mdzod / /
khams gsum legs tshogs dbang du 'du bar mdzod / /
dgra bgegs rdul phran bzhin du brlag par mdzod / /
rnal 'byor bcol ba'i 'phrin las kun bsgrubs nas / /
bkra shis rgya mtsho mkha' la 'phyur gyur cig /
ces bzhad bkra shis dge 'phel gyi chos bdag zangs phur ba'i bsangs mchod mdor bsdus 'di lta bu zhig dgos zhes dge tshul ye shes brtson 'grus nas bskul ba ltar blon rigs kyi btsun pa d+ha rmab+ha dras sbyar ba'o / / / /
' gtsan rgod legs pa don grub kyi mchod 'phrin bzhugs / /
' na mo gu ra we / /
rang nyid yi dam lhar gsal mdun kyi mkhar| /
btsan rgod chen po legs pa don grub ni / /
btsun mo sras blon 'khor tshogs dang bcas pa / /
rab dgyes 'dzum pa'i nyams kyis bzhugs par gyur /
mchod yon nyer spyod rol mo 'dod yon lnga / /
bsangs dud gser skyems gtor tshogs rgya mtshor bcas / /
dngos bshams yid kyis sprul nas 'bul lags na / /
legs par bzhes la stong grogs... 'phrin las mdzod / /
bdag cag bag med spyod lam mi mkhas pas / /
khyed kyi thugs dang 'gal ba'i nyes pa kun / /
'gyod cing sdom pas snying nas bshags bgyid na / /
sprin bral nam mkha'i dbyings ltar dag par mdzod / /
sngon byon dam pa spyi dang khyad par du / /
bka' 'gyur rje btsun blo bzang chos 'phel gyis / /
bka' bsgos dam tshig gnyer btad nyer dgongs la / /
@# / /
skye 'gror nyer 'tshe spangs nas phan bde sgrubs / /
mdor na ljongs 'dir nad yams 'khrug rtsod dang / /
sad ser btsa' than 'byung ba'i gnod pa sol / /
lo legs phyugs 'phel tshe bsod rigs brgyud dang / /
stobs 'byor yar ngo'i zla bzhin 'phel bar mdzod / /
ces dben tshang btsan rgod legs pa don grub kyi mchod 'phrin 'di ni /
dkyil shar rdo rje lnga 'phel gyi ngag 'don du 7ban rgan d+harmab+ha dras sbyar ba'o / /
mang+ga laM / /

