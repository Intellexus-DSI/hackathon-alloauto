@# / /
rje btsun rdo rje rnal 'byor ma nA ro mkha' spyod kyi sgrub thabs thun mong ma yin pa bde chen nye lam zhes bya ba bzhugs so / /
'di dbang dang byin rlabs thob kyang rim gnyis gyi zab khrid ma thob pas blta bar mi bya'o / /
@## / /
na mo gu ru badzra d+harmA ya /
zag med bde ba mchog gi dkyil 'khor du / /
stong dang spros kun sdom mkhas he ru ka /
dpal ldan dpa' bo'i dbang phyug yab yum gyis / /
rtag tu mi shigs thig ler dgyes dgur rol / /
snying rjer ro gcig e dbyings sgyu ma'i gar / /
yid 'ong dga' ma'i gar gyis nyam thag 'gro / /
bde chen dbyings su 'dren pa'i thabs mkhas ma / /
rgyal yum rdo rje btsun mos rtag skyong mdzod / /
nyer bzhi'i yul na skal ldan rjes gzung phyir / /
ma nges rnam 'gyur du ma'i mig 'phrul mkhan / /
zhing sngags lhan cig skyes pa'i @# / /
mkha' 'gros kyang / /
brtse bas rjes gzung 'dod pa'i dngos grub stsol / /
ji tsam snyigs mar gyur la lhag par du / /
zab myur khyad par lhag pa'i nye lam mchog /
mkha' 'gro'i snying bcud rgyud don rgya mtsho'i dbyid / /
rjen par phyungs 'di skal bzang rgyan du longs / /
de la 'dir dpal 'khor lo bde mchog gi rtsa bshad kyi rgyud rnams las gsal bar bstan cing /
'phags pa'i yul du paN grub kun gyi gtsug gi nor bur gyur pa jo bo nA ro ta pas /
rje btsun ma'i zhal mngon sum du gzigs te gdams pa rnams ma nos nas legs par bkral zhing /
bod yul du dpal ldan sa skyab yab sras kyi snyan brgyud gser chos bcu gsum gyi nang tshan /
khams gsum chos kyi rgyal po tsong kha pa chen po'i thugs la gab pa'i spas chos thun mong ma yin pa /
nA ro mkha' spyod du grags pa rje btsun rdo rje rnal 'byor ma'i sgrub thabs thun mong ma yin pa ltar nyams su len pa'i tshul lag tu blang bde bar 'god pa la /
rnal 'byor pa lam thun mong bas rgyud legs par sbyangs shing /
bde dgyes sogs ma rgyud kyi dkyil 'khor tshad ldan gang yang rung ba zhig tu dbang bzhi rnam par dag pa sku bzhi'i sa bon thebs nges su mnos te /
dam tshig dang sdom pa rnams mig 'bras bzhin du srung ba la brtson par byed cing /
de'i steng du 'di nyid kyi sin+d+hu ra'i dkyil 'khor du byin rlabs zab mo phyi nang gsang ba'i rdo rje btsun mo ngo 'phrod nges su legs par mnos te /
thun mong dang /
thun mong ma yin pa'i man ngag zhal shes rnams dang bcas pa gsang chen slob bshad pa'i phyag bzhes 'khrul med ltar thob nas nyams su len pa'i rim pa la gnyis /
thun gyi ngo bo la ji ltar bya ba dang /
thun mtshams su ji ltar bya ba'i rim pa'o / /
dang po la sbyor dngos rjes gsum las /
dang po ni /
dben zhing yid dang mthun pa'i gnas su bris 'bur gyi sku dang /
dam tshig gi rdzas DA dril kha TwAM ga sogs dang /
phyi nang gi mchod gtor rnams legs par tshogs par byas la /
bde ba'i stan la kha nub tu phyogs pa'am phyogs par mos te /
dngos gzhi nyams su len pa'i rim pa ni /
rje sa chen gyis /
nyal dang ldang dang bdud rtsi myang / /
@# / /
tshad med bla ma bdag lhar bskyed / /
'gro ba dag pa'i rnal 'byor dang / /
dpa' bo dpa' mos byin gyis brlab / /
ngag bzlas yid bzlas gnyis gcig yin / /
bsam gyis mi khyab rnal 'byor dang / /
spyod lam gyi ni rnal 'byor te / /
de ltar rnal 'byor bcu gcig go /
zhes gsungs pa ltar /
dang po nyal ba'i rnal 'byor dang /
gnyis pa ldang ba'i rnal 'byor dang /
gsum pa bdud rtsi myang ba'i rnal 'byor rnams sngon du btang ste /
bzhi pa tshad med kyi rnal 'byor ni /
lus gnad dang ldan par 'khod nas /
mdun gyi nam mkhar bla ma 'khor lo sdom pa yab yum la rtsa brgyud kyi bla ma yi dam mchog gsum bka' sdod srung ma'i tshogs kyis bskor nas bzhugs par gyur /
rang dang sems can thams cad kyis skyabs su 'gro bar mos nas /
bdag dang 'gro ba nam mkha'i mtha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
zhes lan gsum gyis skyabs 'gro dang /
bdag gis rdzogs pa'i sangs rgyas kyi go 'phang thob par byas la /
sems can thams cad 'khor ba'i sdug bsngal gyi rgya mtsho las bsgral nas rdzogs pa'i byang chub kyi bde ba la dgod par bya /
de'i phyir du rdo rje rnal 'byor ma'i lam gyi rim pa nyams su blang bar bgyi'o / /
zhes lan gsum gyis sems bskyed /
tshad med bzhi spyi ltar bgyis kyang rung ngo / /
de nas thal mo sbyar te /
bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
zhes brjod pas /
mdun gyi skyabs yul rnams 'od zer dkar dmar ma thing gsum gyi rnam par zhu nas rang la thim pas sku gsung thugs kyi byin rlabs thob par gyur /
de nas /
rang nyid skad cig gis rje btsun rdo rje rnal 'byor mar gyur /
nang mchod zhal bzhi pa'i sngags kyis bsam /
yang na /
oM khaN+Da ro hi hUM hUM phaD kyis bsangs /
swa b+hA was sbyangs /
stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du AH @# / /
las thod pa yangs shing rgya che ba'i nang du oM khaM aM traM hUM rnams las bdud rtsi lnga /
laM maM paM taM paM rnams las sha lnga yi ge de dag gis mtshan pa /
rlung g.yos me sbar bas thod pa'i nang gi rdzas rnams zhu bar gyur /
de dag gi steng du hUM las skyes pa'i kha TwAM ga dkar po mgo thur du bltas nas zhu ba thod par lhung nas rdzas de dag dngul chu'i mdog can du gyur /
de'i steng du dbyangs gsal gyi phreng pa gsum brtsegs su gnas pa oM AHhUM du gyur pa'i 'od zer gyis phyogs bcu'i de bzhin gshegs pa dang /
dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por sbar zhing spel bar gyur /
oM AHhUM /
lan gsum brjod pas byin gyis brlab /
oM khaN+Da ro hi hUM hUM phaD kyis bsangs /
swa b+ha was sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
oM pAdyaM AHhUM /
oM badzra puSh+pe AHhUM /
nas /
oM badzra sh+p+ta AHhUM gi bar gyis chu gnyis nyer spyod rol mo dang bcas pa byin gyis brlab /
bdag 'jug skabs mtshams 'dir /
sngon 'gro'i gtor ma dang gnas yo byin rlabs sogs dkyil chog las 'byung ba ltar bya /
de nas rdor sems sgom bzlas ni /
rang gi spyi bor pad zla'i gdan la rdo rje sems dpa' yab yum sku mdog dkar po zhal gcig phyag gnyis kyis rdor dril dang gri thod 'dzin pas phan tshun 'khyud pa /
yab phyag rgya drug dang yum phyag rgya lngas brgyan cing /
rdo rje dang padma'i skyil krung gis bzhugs pa'i thugs kar zla ba'i steng du hUM gi mthar sngags phreng gis bskor ba las bdud rtsi dkar po'i rgyun babs pas nad gdon sdig sgrib thams cad sbyangs par gyur par bsams la /
oM badzra he ru ka sa ma ya /
ma nu pA la ya /
he ru ka /
twe no pa tiShTHa /
dr-i d+ho me b+ha wa| su to shyo me b+ha wa /
su po shyo me b+ha wa /
a nu rak+to me b+ha wa /
sarba sid+d+hi m+me pra yats+tsha /
sarba karma su tsa me tsit+taM shre yaHku ru hUM /
ha ha ha ha hoH b+ha ga wAn /
badzra he ru ka mA me muny+tsa /
he ru ko b+ha wa /
mahA sa ma ya sa twa AHhUM phaD /
ces nyer gcig bzlas mthar /
rdo rje sems dpa' yab yum rang la thim pas /
rang gi sgo gsum dang rdo rje sems dpa'i sku gsung thugs dbyer mi phyed par gyur par bsamo / /
lnga pa bla ma'i rnal 'byor ni /
mdun gyi nam mkhar dag gsal gnyis su med pa'i ye shes kyi rang snang las grub pa'i gzhal yas khang gru bzhi sgo bzhi rgyan rta babs dang bcas pa mtshan nyid thams cad yongs su @# / /
rdzogs pa'i dbus su seng+ge chen po brgyad kyis bteg pa'i rin po che'i khri sna tshogs padma zla ba nyi ma'i gdan gyi steng du drin can rtsa ba'i bla ma de nyid sangs rgyas rdo rje chos kyi rnam pa can sku mdog dmar po zhal gcig phyag gnyis kyis rdo rje dang dril bu thugs kar bsnol nas 'dzin pa /
dbu skra ral pa'i cod pan can /
zhabs rdo rje'i skyil mo krung gis bzhugs pa /
gzhon nu lang tsho bcu drug lon pa'i na tshod can /
dar dang rus pa dang rin po che'i rgyan thams cad kyis brgyan pa /
de'i mdun nas brtsams te g.yon skor du sangs rgyas rdo rje 'chang nas rtsa ba'i bla ma'i bar gyi brgyud pa'i bla ma thams cad dpa' bo rdo rje chos kyi rnam pa can sku mdog dmar po zhal gcig phyag gnyis /
g.yas pas bde stong gi sgra sgrog pa'i DA ma ru 'khrol ba /
g.yon pas thod pa bdud rtsis gang pa thugs kar 'dzin pa /
gru mo g.yon na kha TwAM ga bsnams pa /
zhabs rdo rje'i skyil krung gis bzhugs pa /
rus pa'i rgyan drug gis brgyan cing /
gzhon nu lang tsho dar la babs pa /
gtso 'khor thams cad kyi dpral bar oM /
mgrin par AH thugs kar hUM /
thugs ka'i hUM las 'od zer 'phros /
rang bzhin gyi gnas nas bla ma yi dam dkyil 'khor gyi lha tshogs dang /
sangs rgyas byang sems dpa' bo mkha' 'gro /
chos skyong srung ma'i tshogs dang bcas pa oM badzra sa mA dzaH /
dzaHhUM baM hoHre re'ang skyabs gnas kun 'dus kyi ngo bor gyur par bsams la /
thal mo sbyar te /
gang gi drin gyis bde chen gnas / /
skad cig gis ni thob 'gyur ba / /
bla ma rin chen lta bu'i sku / /
rdo rje can zhabs pad la 'dud / /
ces phyag bya /
rang gi thugs ka nas spros pa'i mchod pa'i lha mo rnams kyis mchod par gyur par bsams la /
oM ar+g+haM pra tI ts+tsha swAhA /
oM pAdyaM pra tI ts+tsha swAhA /
oM badzra puSh+pe AHhUM swAhA /
de bzhin du puSh+pe'i gnas su /
d+ha pe dang /
dI pe dang /
gan+d+he dang /
nai wi dye dang /
shap+ta rnams bcug pa dang /
oM AHbadzra A dar+she hUM /
oM AHbadzra bI ni hUM /
oM AHbadzra gan+d+he hUM /
oM AHbadzra ra se hUM /
oM AHbadzra spar+she hUM /
oM AHbadzra d+harme hUM /
rnams kyis phyi mchod dang /
oM gu ru badzra d+harma sa pa ri wA ra oM AHhUM /
gis nang mchod 'bul /
rang gi thugs ka nas padma can la sogs pa'i rig ma dpag tu med pa spros pa rnams rdo rje rnal 'byor ma'i skur gyur pa dang bla ma yab yum snyoms par zhugs pas zag med kyi bde bas khyab par bsams la /
yid 'ong lang tsho'i dpal 'dzin drug cu bzhi'i / /
'dod pa'i sgyu rtsal la mkhas lus phra ma / /
zhing skyes sngags skyes lhan skyes pho nya'i tshogs / /
mdzes sdug sgyu ma'i phyag rgya rnams kyang 'bul / /
zhes gsang ba'i mchod pa 'bul /
mchod pa'i 'khor @# / /
gsum bde stong dbyer med kyi rtsis zin par byas la /
sgrib bral lhan skyes bde ba'i ye shes che / /
chos kun rang bzhin spros dang bral ba'i dbyings / /
dbyer med lhun grub smra bsam brjod /
las 'das / /
don dam byang chub sems mchog khyod la 'bul / /
zhes de kho na nyid kyi mchod pa 'bul /
dkon mchog gsum la bdag skyabs mchi / /
zhes sogs kyis rgyun bshags bya /
de nas ku sA le'i tshogs gsog ni /
rang sems mkha' spyod dbang mo mthob sor tsam / /
spyi bo nas thon rtsa ba'i bla ma dang / /
zhal sbyor mdzad cing slar yang phyir byon te / /
rang byung mi mgo'i sgyed pu gsum gyi steng / /
lus po rnying pa'i thod pa bkog nas bkal / /
de nang lhag ma sha khrag rus pa rnams / /
gtubs te spungs la spyan cher gzigs pa yis / /
sbyangs rtogs par byas bdud rtsi'i rgya mtshor gyur / /
oM AHhUM ha ho hrIH lan gsum gyis byin gyis brlabs la /
rang gi snying gnas lha mo thod pa thogs pa dpag tu med pa spros te bdud rtsi nas thod pas lum lum bcus te mgron rnams la phul bas ljags rdo rje'i 'od zer gyi sbu gus drangs te gsol bar gyur par bsams la /
sku bzhi'i bdag nyid rtsa ba'i bla ma la / /
dam rdzas bdud rtsi 'bul lo mnyes gyur cig /
ces brjod /
oM AHhUM bdun gyis rtsa ba'i bla ma la lan bdun phul /
dngos grub 'byung gnas brgyud pa'i bla ma la / /
dam rdzas bdud rtsi 'bul lo mnyes gyur cig /
oM AHhUM /
bla ma yi dam mchog gsum srang tshogs la / /
dam rdzas bdud rtsi 'bul lo mnyes gyur cig /
oM AHhUM /
gnyug mar gnas pa'i gnas gzhi grong bdag la / /
dam rdzas bdud rtsi 'bul lo stang grogs mdzod / /
oM AHhUM /
rigs drug bar do'i sems can thams cad la / /
dam rdzas bdud rtsi 'bul lo grol gyur cig /
oM AHhUM /
phul bas mgron kun zag med bde bas tshim / /
sems can rnams kyang sgrib bral chos sku thob / /
mchod pa'i 'khor gsum smra bsam brjod 'das kyi / /
bde stong gnyis su med pa'i ngo bor gyur / /
ces dang /
maN+Dal 'bul ba ni /
oM badzra b+hA mi AHhUM /
zhes pa nas /
dpal ldan bla ma dam pa rnams la dbul bar bgyi'o /
thugs rjes 'gro ba'i don du bzhes su gsol /
bzhes nas byin gyis brlab tu gsol /
bde stong lhan cig skyes pa'i ye shes kyi / /
gzung rnam phung khams skye mched las byung ba'i / /
ri gling rin chen gter bum nyi zlar bcas / /
skyabs mgon thugs rje'i gter la dbul bar bgyi / /
bdag gi chags sdang rmongs gsum skye ba'i yul / /
dgra gnyen bar gsum lus dang longs spyod @# / /
bcas / /
phangs pa med par 'phul gyis legs bzhes nas / /
dug gsum rang sar grol bar byin gyis rlobs / /
i daM gu ru rat+na maN+Dal la kaM nir+ya ta yA mi /
de nas bla brgyud gsol 'debs ni /
rgyal ba rgya mtsho'i rigs bdag rdo rje chos / /
rgyal ba'i yum mchog rdo rje rnal 'byor ma / /
rgyal sras thu bo nA ro ta ba'i zhabs / /
gsol ba 'debs so lhan skyes ye shes stsol| |gsang chen slob bshad 'dzin pa'i pham mthing pa / /
gsang mdzod kun gyi gter gyur shes rab brtsigs / /
gsang sngags rgya mtsho'i mnga' bdag mal lo'i zhabs / /
gsol ba 'debs so lhan skyes ye shes stsol / /
rdo rje 'chang dbang bla chen sa skya pa / /
rdo rje'i sras mchog rje btsun bsod nams rtse / /
rdo rje 'dzin pa'i gtsug rgyan grags pa'i zhabs / /
gsol ba 'debs so lhan skyes ye shes stsol / /
sa skya paN chen gangs can mkhas pa'i rje / /
sa gsum skye dgu'i gtsug rgyan 'phags pa'i mtshan / /
sa skya'i bstan 'dzin zhang ston chos rje'i zhabs / /
gsol ba 'debs so lhan skyes ye shes stsol / /
grub pa'i dbang phyug na bza' phrag phug pa / /
grub mchog mkhas pa'i ded dpon chos kyi rje| |grub rig snyan brgyud mnga' bdag yar klungs par / /
gsol ba 'debs so lhan skyes ye shes stsol / /
bdag gzhan 'gro ba'i skyabs mgon rgyal pa mchog /
bdag nyid chen po 'jam dbyangs nam mkha'i mtshan / /
bdag chen chos rje blo gros rgyal mtshan zhabs / /
gsol pa 'debs so lhan skyes ye shes stsol / /
bka' drin mnyam med rje btsun rdo rings pa| |bka' bzhin sgrub pa'i bstan 'dzin blo gsal dbang / /
bka' brgyud gsang chen smra pa mkhyon brtse'i zhabs / /
gsol ba 'debs so lhan skyes ye shes stsol / /
rig sngags 'chang ba bslab gsum rgyal mtshan dang / /
rigs brgya'i khyab bdag dbang phyug rab brtan dpal / /
rigs kyi gtso bo rje btsun bka' 'gyur ba / /
gsol ba 'debs so lhan skyes ye shes stsol| |dkyil 'khor rgya mtsho'i khyab bdag zhwa lu ba / /
dkyil 'khor kun gyi gtso bo mkhyen rab rje / /
dkyil 'khor 'khor lo'i bdag po rmor chen zhabs / /
gsol ba 'debs so lhan skyes ye shes stsol / /
snyan brgyud rgya mtsho'i ded dpon gnas gsar ba / /
snyan brgyud mnga' bdag blo gsal phun tshogs dang / /
snyan brgyud spel mkhas bstan 'dzin 'phrin las zhabs / /
gsol@# / /
ba 'debs so lhan skyes ye shes stsol / /
dga' ldan bstan 'dzin khyab bdag bka' 'gyur ba / /
dga' ldan dar rgyas snyi gas dus 'gro ba'i gnyen / /
dga' ldan lugs 'dzin d+ha rma b+ha dra'i zhabs / /
gsol ba 'debs so lhan skyes ye shes stsol / /
mdo rgyud kun gyi lam gyi gnad rdzogs pa'i / /
mdo rgyud mnga' bdag blo bzang chos 'phel dang / /
mdo rgyud sbel mkhas 'jigs med dbang po'i zhabs / /
gsol ba 'debs so lhan skyes ye shes stsol / /
nA ro mkha' spyod smin grol lam bzang gnad / /
nA ro pa bzhin legs par 'doms pa la / /
nA ros byin brlabs rtsa ba'i bla ma la / /
gsol ba 'debs so lhan skyes ye shes stsol / /
bskyed rim zab mo mkha' spyod rnal 'byor pa / /
rdzogs rim dbu ma'i rnal 'byor bsgoms pa'i mthus / /
bde chen lhan skyes ye shes skye ba dang / /
mkha' spyod go 'phang 'thob par byin gyis rlobs / /
de nas dbang bzhi byin rlabs ni /
skyabs gnas kun 'dus su bla ma la / /
gsol ba 'debs so byin gyis rlobs / /
dbang bzhi rdzogs par bskur ba dang / /
sku bzhi'i go 'phang stsal du gsol / /
zhes lan gsum gyis gsol ba btab pas /
bla ma'i dpral pa'i oM las bdud rtsi 'od zer dkar po 'phros /
rang gi dpral bar thim /
lus kyi sdig sgrib dag /
bum pa'i dbang thob /
bla ma'i sku'i byin rlabs lus la zhugs /
bla ma'i mgrin pa'i AH las bdud rtsi 'od zer dmar po 'phros /
rang gi mgrin par thim /
ngag gi sdig sgrib dag /
gsang ba'i dbang thob /
bla ma'i gsung gi byin rlabs ngag la zhugs /
bla ma'i thugs ka'i hUM las bdud rtsi 'od zer sngon po 'phros /
rang gi snying gar thim /
yid kyi sdig sgrib dag /
shes rab ye shes kyi dbang thob /
bla ma'i thugs kyi byin rlabs yid la zhugs /
bla ma'i gnas gsum gyi yi ge las bdud rtsi 'od zer dkar dmar mthing gsum 'phros /
rang gi gnas gsum la thim /
lus ngag yid gsum gyi sdig sgrib dag /
dbang bzhi pa tshig dbang rin po che thob /
bla ma'i sku gsung thugs kyi byin rlabs rang gi lus ngag yid gsum la zhugs par gyur par bsam /
dbang bzhi len tshul thun mong ma yin pa ni zhal las shes par bya'o / /
de nas slar yang /
dus gsum sangs rgyas thams cad kyi ngo bo bla ma rin po che la gsol ba 'debs so| |bdag gi rgyud byin gyis brlab tu gsol lan gsum /
zhes gsol ba btab pas /
mtha' skor gyi brgyud pa'i bla ma rnams dbus kyi rtsa pa'i bla ma la thim /
rtsa ba'i bla ma yang rang la rjes su chags pas 'od @# / /
dmar po'i rnam par zhu ba /
rang gi spyi gtsug nas zhugs /
snying gar paM yig dmar po'i rnam par gyur pa dang rang sems dbyer med du 'dres par gyur /
drug pa bdag lhar bskyed pa'i rnal 'byor ni /
paM yig de nyid je cher song ste nam mkha'i mtha' dang mnyam par gyur pas snod bcud thams cad bde stong gi rang bzhin du gyur /
slar yang mtha' nas rim gyis bsdus te shin tu phra ba'i baM yig tu gyur pa 'og nas rim gyis nA da'i bar du thim /
nA da yang mi dmigs par bde stong dbyer med kyi chos skur gyur /
oM shU n+ya tA dz+nyA na badzra swa b+hA wa A t+ma ko nya haM /
zhes pa ni 'chi ba chos sku'i lam 'khyer ro / /
de ltar snang ba thams cad bsdus pa'i stong pa'i ngang las ngo bo rang sems bde stong gnyis su med pa'i ye shes kyi gzung rnam yin pa la rnam pa baM yig dmar po gyen du 'greng ba'i rnam par nam mkhar gnas par gyur /
ces pa ni bar do longs sku'i lam 'khyer ro / /
stong pa'i ngang las e e las chos 'byung dmar po gru gsum nyis brtsegs kyi nang du a las zla ba'i dkyil 'khor dkar la dmar ba'i mdangs can gyi steng du /
oM oM oM sarba bud+d+ha TA ki nI ye badzra war+N+Na nI ye /
badzra bai ro tsA ni ye hUM hUM hUM phaD phaD phaD swAhA /
zhes pa'i sngags g.yon skor du 'khod par gyur /
rang nam mkha'i baM yig gis zla ba mthong ba na de'i dbus su skye ba len pa'i 'phen pa dang ldan pas zla ba'i dbus su zhugs /
zla ba baM yig sngags phreng dang bcas pa las 'od zer 'phros /
'khor 'das kyi snod bcud thams cad rje btsun rdo rje rnal 'byor ma'i rang bzhin du byas /
de rnams tshur 'dus te baM yig sngags phreng dang bcas pa la thim pa yongs su gyur pa las /
rten dang brten pa'i dkyil 'khor dus gcig tu rdzogs par gyur /
ces pa ni skye ba sprul sku'i lam 'khyer ro / /
de yang rdo rje'i sa gzhi r+wa ba gur bla re dang bcas pa'i phyi rol tu kha dog sna lnga pa'i me dpung g.yon skor du 'khyil zhing 'bar ba /
de'i nang du gtum drag la sogs pa'i dur khrod chen po brgyad kyis bskor ba'i dbus su chos 'byung dmar po gru gsum nyis brtsegs kyi gdengs ka che ba gyen du phyogs shing /
rtse mo phra ba thur du zug pa /
mdun rgyab gnyis spangs pa'i grwa bzhir dga' 'khyil dmar skya g.yon skor du 'khor ba re res mtshan pa /
chos 'byung gi nang du sna tshogs padma 'dab ma brgyad ba'i lte bar nyi ma'i dkyil 'khor gyi steng du rang nyid rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar mo'i nu ma'i steng nas mnan pa /
g.yon bskums pas @# / /
'jigs byed nag po mgo bo rgyab tu bltab nas mnan pa /
sku mdog dmar mo bskal pa'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas pas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba| phrag pa g.yon par rdo rjes mtshan pa'i kha TwAM ga la DA ma ru dang dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa| lang tsho dar la bab cing 'dod pa'i nu 'bur rgyas pa /
bde ba skyed pa'i nyams can /
mi mgo skam po lnga'i dbu rgyan dang /
skam po lnga bcu'i do shal can /
gcer pu phyag rgya lngas brgyan pa /
ye shes kyi me 'bar ba'i dbus na bzhugs pa'o /
bdun pa 'gro ba dag pa'i rnal 'byor ni /
rang gi snying gar chos 'byung dmar po gru gsum nyis brtsegs kyi nang du zla ba'i dkyil 'khor gyi dbus su baM yig la sngags phreng gis bskor ba las 'od zer 'phros te /
ba sbu'i bu gnas phar song /
rigs drug gi sems can thams cad la phog pas sdig sgrib bag chags dang bcas pa sbyangs /
de thams cad rdo rje rnal 'byor ma'i skur gyur /
brgyad pa dpa' bo dpa' mos byin gyis brlab pa la gsum las /
dang po lus dkyil ni /
rang gi snying ga'i chos 'byung zla gdan dang bcas pa'i dbus kyi baM yig 'byung ba bzhi'i bdag nyid las bye ba'i 'byung ba bzhi'i sa bon ya ra la wa'i yi ge bzhi /
snying ga'i 'dod ma la sogs pa phyogs bzhi'i rtsa 'dab kyi rang bzhin du gnas pa yongs su gyur pa las /
g.yon nas brtsams te /
lA ma| du ma skyes ma /
gzugs can ma /
mkha' 'gro ma dang bzhi /
dbus su baM yig gi zla phyed thig le nA da dang bcas pa shin tu phra ba'i dpyid thig zung 'jug gi ngo bo rje btsun rdo rje rnal 'byor ma'o / /
de'i phyi rim du lus kyi skra mtshams dang spyi gtsug la sogs pa'i gnas nyer bzhi'i rtsa mi phyed ma la sogs pa dang /
so dang sen mo 'bab pa la sogs pa'i khams nyer bzhi /
rtsa khams ngo bo dbyer med shar nas g.yon skor du gnas pa'i oM oM sogs sngags kyi yig 'bru nyer bzhi'i ngo bor gnas pa yongs su gyur pa las /
rab gtum ma /
gtum mig ma /
'od ldan ma /
sna chen ma /
dpa' bo'i blo chen ma| khar wa ri /
lang+ka'i dbang phyug ma /
shing grib ma ste thugs kyi rigs kyi dpa' mo brgyad /
sa srung ma /
'jigs byed chen mo /
rlung shugs ma /
chang 'thung ma /
sdo sangs lha mo /
rab bzang ma /
rta rna ma /
bya @# / /
gdong ma ste gsung gi rigs kyi dpa' mo brgyad /
'khor lo'i shugs can ma /
du ma skyes ma /
chang tshong ma /
'khor lo'i go cha ma /
shin tu dpa' mo /
stobs chen ma /
'khor los sgyur ma /
brtson 'grus chen mo ste sku'i rigs kyi dpa' mo brgyad rnams su gyur pa /
phyi rol gyi pU li ra ma la sogs pa'i gnas nyer bzhi'i dpa' bo gnyis med kyi rnal 'byor ma dngos so / /
kha la sogs pa'i sgo brgyad kyi rtsa khams rnams hUM hUM la sogs pa'i yig 'bru brgyad po dang ngo bo dbyer med las khwa gdong ma /
'ug gdong ma /
khyi gdong ma /
phag gdong ma /
gshin rje brtan ma /
gshin rje pho nya mo /
gshin rje mche ba ma /
gshin rje 'joms ma rnams su gyur pa thams cad kyang rje btsun ma'i sku'i rnam pa can rgyan cha lugs yongs su rdzogs pa'o / /
'di ni lugs 'di'i zab gnad thun mong ma yin pa'i man ngag mthar thug pa yi ge rnying pa rnams su sa bon tsam las mi gsal ba bla ma'i zhal gyi man ngag la brten nas shin tu go bde bar bkod pa yin pas gces par zungs shig /
gnyis pa ye shes pa bcug ste pho nya gsum bsre ba ni /
'bar ba'i phyag rgya dang bcas /
phaiM| rang gi thugs ka'i baM yag las 'od zer 'phros pa smin mtshams nas thon te phyogs bcur song bas /
phyogs bcu'i de bzhin gshegs pa dang /
dpa' bo dang rnal 'byor ma thams cad rdo rje rnal 'byor ma'i rnam par sbyan drangs /
dzaHhUM baM hoHsa dgub /
gzhug bcing mnyes bya /
pad kor gyi mthar 'khyud rgya byas la /
oM yo ga shud+d+hAHsarba d+harma'a yo ga shud+d+hOny+haM /
chos thams cad rnam par dag pa'i rnal 'byor gyi bdag nyid de nga'o snyam du nga rgyal bya'o / /
gsum bgo cha bgo ba ni /
rang gi gnas rnams su zla ba'i dkyil 'khor gyi steng du /
lte bar oM baM dmar mo rdo rje phag mo /
snying gar haM yoM sngon mo gshin rje ma /
khar hriM moM dkar mo rmongs byed ma /
dpral bar hriM hriM ser mo skyong byed ma /
spyi gtsug tu hUM hUM ljang gu skrag byed ma /
yan lag thams cad la phaD phaD dud kha tsaN+Di ka'i ngo bo rnams su gyur /
de nas dbang bskur rgyas gdab byed na /
phaiM| rang gi thugs ka'i baM yig las 'od zer 'phros pas /
dbang gi lha dpal 'khor lo sdom pa'i rten dang brten pa'i dkyil 'khor spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bos dbang bskur ba'i dgongs pa mdzad /
yum bzhi phar mo dang bcas par rin po che'i bum pa bdud rtsi lngas gang ba @# / /
bzung ste spyi bo nas dbang bskur bar gyur /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las rnam snang he ru ka yum dang bcas pas dbu brgyan par gyur /
ces brjod /
bdag 'jug skabs mtshams 'dir bdag bskyed kyi mchod pa byin gyis brlab /
de nas /
rang gi thugs ka nas spros pa'i mchod pa'i lha mo rnams kyis mchod par gyur /
oM ar+g+haM pra tI ts+tsha swAhA /
oM pA dyaM pra tI ts+tsha swAhA /
oM badzra puSh+pe AHhUM swAhA /
de bzhin du puSh+pe'i gnas su /
d+hU pe dang /
dI phe dang /
gan+d+hi dang /
nai wi dye dang /
shap+ta rnams bcug pa dang /
oM AHbadzra A da r+She hUM /
oM AHbadzra bI ni hUM /
oM AHbadzra gan+d+he hUM /
de bzhin du /
ra se /
pa r+she /
d+ha rma rnams bcug pas phyi mchod dang /
oM oM oM sarba bud+d+ha TA ki nI ye badzra waD+Sh+Na nI ye| badzra bai ro tsa nI ye hUM hUM hUM phaD phaD phaD swAhA /
oM AHhUM gis nang mchod dang /
rang nyid rdo rje rnal 'byor ma dang kha TwAM ga 'khor lo sdom par gyur pa snyoms par zhugs pas lhan skyes kyi bde stong skyes par gyur bar mos te gsang ba dang de kho na nyid kyi mchod pa 'bul /
yang na /
rang nyid rnal 'byor mar gsal ba'i / /
nu ma spangs pa bO lar gyur / /
kak+ko la dbus yang dag gnas / /
'gram gnyis dril bu dag tu 'gyur / /
ze'u 'bru bO la nyid du 'gyur / /
dga' chen he ru ka yi gzugs / /
gsang yum rdo rje rnal 'byor ma / /
mkha' 'gro kun 'dus bdag nyid gyur / /
yab kyi gsang gnas mi dmigs pa'i ngang las hUM dkar po las byung ba'i rdo rje dkar po rtse lnga pa byA dmar po las byung pa'i nor bu dmar po rtse mor bya ser pos mtshan pa /
yum gyi gsang gnas mi dmigs pa'i ngang las A las byung pa'i padma dmar po 'dab ma gsum pa dyA dkar po las byung ba'i byang sems dkar po mtshon pa'i lte ba dkar po rtse mor dyA ser pos mtshan pa /
oM shrI mahA su kha badzra he he ru ru kaM AHhUM hUM phaD swAhA /
yab yum snyoms par zhugs pas byang sems zhu ba spyi bo nas mgrin par sleb pa na dga' ba /
mgrin pa nas snying gar sleb pa na mchog dga' /
snying gnas lte bar sleb pa na khyad dga' /
lte ba nas nor bu'i rtser sleb pa na lhan skyes kyi ye shes skyes pas bde ba dang stong pa nyid dbyer med pa'i ting nge 'dzin la snyoms par zhugs /
de ltar bde stong dbyer med du sbyar ba des mchod pa'i 'khor gsum rang bzhin gyis stong pa'i de kho na nyid kyi don la rtse gcig tu mnyam par bzhag pa'i gsang ba dang de kho na nyid kyi mchod pas mnyes par gyur /
ces rang nyid rnal 'byor ma he ru ka ra brgyal 'phos te rtags bsgyur nas gsang mchod dang de kho na nyid kyi mchod pa phul la /
slar yang rje btsun ma'i rnam par gyur par bsam mo / /
de nas bstod pa ni /
oM na mo b+ha ga wa ti badzra wA rla hI bam hUM hUM phaD /
oM na mo Ar+ya a pa rA dzi@# / /
te trai lo kya mA te bi dye shwa rI hUM hUM phaT /
oM na maHsarba b+hu ta b+hA yA ba he mahA badzre hUM hUM phaT /
oM na mo badzrA sa ni a dzi te a pa rA dzi te wA shaM ka ri ne tra hUM hUM phaT /
oM na mo b+hA ma Ni sho Sha Ni ro Sha Ni kro d+he ka ra le hUM hUM phaT /
oM na ma stA sa ni mAr Ni pra b+he da nI pa rA dza ye hUM hUM phaT /
oM na mo bi dzA ye dzam+b+ha ni sta m+b+ha ni mo ha ni hUM hUM phaT /
oM na mo badzra wA rA hI ma hA yo gi nI kA me shwa ri kha ge hUM hUM phaT /
ces yum gyi rkang brgyad kyis sngags mchod dang bstod pa bya'o / /
dgu pa ngag bzlas dang yid bzlas kyi rnal 'byor la gnyis las /
ngag bzlas ni /
rang gi snying gar chos 'byung dmar po gru gsum nyis brtsegs kyi nang du zla ba'i dkyil 'khor gyi dbus su baM yig la sngags phrer kha dog dmar pos g.yon skor du bskor ba las 'od zer dmar po dpag med 'phros /
sems can thams cad kyi sdig sgrib sbyangs /
sangs rgyas thams cad mchod /
de rnams kyi byin rlabs nus mthu thams cad 'od zer dmar po'i rnam par spyan drangs baM yig sangs phreng dang bcas pa la thim pas rgyud byin gyis brlabs par gyur par bsams la /
oM oM oM sarba bud+d+ha DA ki nI ye badzra war+N+Na nI ye /
badzra bai ro tsa nI ye hUM hUM hUM phaT phaT phaT swAhA /
rgyun dang dam bca' ji ltar yod pa la nyung mthar byas nas bzla'o / /
yid bzlas ni /
lus gnad bcas te snying ga'i chos 'byung zla ba yig 'bru dang bcas pa bde ba bskyed par 'dod na gsang gnas dang /
mi rtog pa bskyed par 'dod na lte bar phab la rlung kha sbyar te /
yid kyis sngags phreng g.yon skor du gnas pa klog pa'i tshul du lan gsum lnga bdun tsam bgrang /
de nas chos 'byung gi mdun rgyab gnyis spangs pa'i grwa bzhir dga' 'khyil dmar skya g.yon skor du 'khor ba dang /
khyad par dbus kyi baM yig nAd las me 'bar la khad pa la sems gtad nas rlung 'dzin /
de nas /
dbu ma'i yar sne mar sne nas dga' 'khyil dkar dmar nas 'bru tsam re g.yon skor du 'khor bzhin du byung ba snying gar 'dres nas stong yal du song ba'i bde stong la mnyam par 'jog go /
bcu pa bsam gyis mi khyab pa'i rnal 'byor la gnyis las /
thun mong ma yin pa ni khrid las byung ba ltar nyams su blang /
thun mong ba ni /
rang gi snying ga'i baM yig sngags phreng dang bcas pa las 'od zer 'phros /
khams gsum thams cad khyab /
gzugs med khams 'od zer sngon po'i rnam pas lus kyi stod kyi cha la thim /
gzugs khams 'od zer dmar po'i rnam pas bar gyi cha la thim /
'dod khams 'od zer dkar po'i rnam pas smad kyi cha la thim /
rang yang stod smad nas rim bzhin 'od du zhu nas chos 'byung la thim /
de zla ba la thim /
de sngags phreng la thim /
de baM yig la thim /
de baM gyi mgo bo la thim /
de zla tshes la thim /
de thig le la thim /
de nA da la thim /
de yang je phra je phrar 'od gsal stong pa nyid du thim par gyur par bsam mo / /
lus dkyil sgom pa'i tshe /
de zla ba la thim /
de rnal 'byor ma so gnyis la thim /
de @# / /
rnal 'byor ma bzhi la thim /
de lus dkyil gyi gtso mo la thim /
gtso mo yang stod smad nas rim bzhin 'od du zhu nas chos 'byung la thim /
de zla ba la thim /
de sngags phreng la thim /
zhes sogs brjod dgos so /
bcu gcig pa spyod lam gyi rnal 'byor ni /
stong pa'i ngang las rang nyid skad cig gis rje btsun rdo rje rnal 'byor mar gyur par bsams pa'i gnas rnams su zla ba'i dkyil 'khor gyi steng du /
lte bar oM baM dmar mo rdo rje phags mo /
snyang gar haM yoM sngon mo gshin rje ma /
khar hriM moM dkar mo rmongs byed ma /
dpral par hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dud kha tsaN+Di kA'i ngo bo rnams su gyur /
ces go cha dang /
oM sum+b+ha ni sum+b+ha hUM hUM phaT /
oM grih+Na grih+Na huM hUM phaT /
oM grih+Na pa ya grih+NA pa ya hUM hUM phaT /
oM A na ya ho b+ha ga wA na badzra huM hUM phaT /
ces lan gnyis brjod la tshan /
rngams kyi bsrung ba bya'o / /
gnyis pa thun mtshams su ji ltar bya ba'i rim pa ni /
'khyer so gsum gyi rnal 'byor dang /
g.yon pa'i kun spyod /
phyi rol mchod pa /
chos bcu'i mchod pa /
gzhan yang nyal ldang dang /
khrus /
kha zas /
gos kyi rnal 'byor sogs khrid las 'byung ba ltar bya zhing /
gtor ma'i rnal 'byor ni /
mchod pa dang gtor ma phyag len ltar bshams la /
oM khaN+Da ro hi hUM hUM phaT kyis bsangs /
swa b+hA was sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
nas shap+ta AHhUM gi bar gyis mchod pa byin brlab /
gtor ma oM khaN+Da ro his bsangs /
swa brA was sbyangs /
stong pa'i ngang las yaM las rlung /
raM las me /
AHlas mi mgo'i sgyed bu gsum gyi steng du AHlas thod pa yangs shing rgya che ba'i nang du oM khaM aM traM hUM rnams las bdud rtsi lnga /
laM maM paM taM baM rnams las sha lnga yi ge de dag gis mtshan pa /
rlung g.yos me sbar bas thod pa'i nang gi rdzas rnams zhu bar gyur /
de dag gi steng du hUM las snyes pa'i kha TaM ga dgar po mgo thur du bltas nas zhu pa thod par lhung nas rdzas de dag dngul chu'i mdog can du gyur /
de'i steng du dbyangs gsal gyi phreng ba gsum brtsegs su gnas pa oM AHhUM du gyur pa'i 'od zer gyis phyogs bcu'i de bzhin gshegs pa dang dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por sbar zhing spel bar gyur /
oM AHhUM /
lan gsum gyis byin gyis brlabs la /
phaiM| rang gi thugs ka'i baM yig las 'od zer 'phros pas /
'og min nas rje btsun rdo rje rnal 'byor ma la bla ma yi dam sangs rgyas byang sems dpa' bo mkha' 'gro chos dang 'jig @# / /
rten skyong ba'i tshogs kyis bskor ba mdun gyi nam mkhar spyan drangs /
mgron rnams kyi ljags la hUM las skyes pa'i rdo rje rtse gsum pa nas 'bru tsam 'khod pa'i 'od zer gyi spu gus gtor ma'i bcud drangs te gsol bar gyur par bsams la /
oM badzra A ra li hoH dzaHhUM baM hoHbadzra DA ki n+ya sa ma ya stwaM tri shya hoH lan gsum mam bdun gyis 'bul /
oM kha kha /
khA hi khA hi /
sarba yak+Sha rak+Sha sa /
b+hU ta /
pre ta /
pi shA tsa /
un+mA da /
a pasmA ra /
badzra DA ka DA ki n+yA da ya /
i maM ba liM grih+na n+tu /
sa ma ya rak+Sha n+tu /
ma ma sarba sid+d+hi m+me pra yats+tsha n+tu /
ya thai baM /
ya theSh+TaM /
b+hu dza tha /
pi pA tha /
dzi gra tha /
mA ti kra ma tha /
ma ma sarba karta ya| sad su khaM bi shud+d+ha ye /
sa ha yi ka b+ha wan+tu hUM hUM phaT phaT swAhA /
zhes pa lan gnyis kyis 'jig rten pa'i mkha' 'gro rnams la 'bul /
oM badzra yo gi nI sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he na nai widyA /
shap+ta AHhUM gis mchod /
sngags de la /
oM AHhUM btags pas nang mchod 'bul /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum brnyes / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten bya bar rab 'jug ma / /
de snyed rnams la phyag 'tshal lo / /
zhes bstod /
mtha' yas rgyal ba'i bde stong zlos gar ni / /
srid zhi'i mig 'phrul cir yang 'char ba las / /
deng 'dir mkha' spyod dpal mo yid 'ong ma / /
snying nas dran no 'khyud pa'i rtse dgas skyongs / /
'og min zhing na lhan skyes rgyal yum ma / /
nyer bzhi'i yul na zhing skyes DA ki ma / /
nor 'dzin khyab pa'i karma mu drA ma / /
rnal 'byor bdag gi skyabs mchog rje btsun ma / /
khyod ni sems nyid stong pa'i rang rtsal te / /
rdo rje'i grong na e dbyings baM gyi dngos / /
sgyu ma'i gling na 'jigs rung srin mo dang / /
'dzum dkar g.yo ba'i lang tsho gsar pa ston / /
bdag gis ji ltar btsal yang 'phags ma khyod / /
bden par grub pa'i nges pa ma rnyed nas / /
spros pas dub pa'i sems kyi gzhon nu de / /
brjod bral nags kyi khang bur ngal gso bsten / /
e ma da ni DA ki dbyings nas bzhengs / /
he ru ka dpal rgyud kyi rgyal po las / /
rdo rje btsun mo'i nye ba'i snying po mchog /
bklags pas 'grub ces gsungs pa'i bden pas skyongs / /
au Di bi sha'i bas mtha'i nags khrod du / /
grub pa'i dbang phyug rdo rje dril bu pa / /
'khyud dang tsum b+ha'i bde bas rjes bskyangs te / /
kha sbyor mchog gis rol bzhin bdag kyang skyongs / /
gang+gA'i gling nas rje btsun ku sA li / /
mngon sum nam mkha'i dbyings su khrid pa dang / /
dpal ldan nA ro ta pa rjes bzung ltar / /
@# / /
bdag kyang mkha' spyod dga' ma'i grong du khrid / /
rtsa brgyud bla ma mchog gi thugs rje dang / /
rgyud chen gsang mtha'i myur lam zab khyad dang / /
rnal 'byor bdag gi lhag bsam dag pa'i mthus / /
mkha' spyod dga' ma'i 'dzum zhal myur mthong shog /
ces mkha' spyod zhal bzang lta ba'i smon lam dang /
rje btsun rdo rje rnal 'byor mas /
bdag dang sems can thams cad dag pa mkha' spyod du 'khrid par mdzad du gsol /
'jig rten dang 'jig rten las 'das pa'i dngos grub ma lus pa stsal du gsol /
zhes 'dod don la gsol ba gdab cing tshogs 'khor byed na 'dir byed do / /
de nas /
oM AH hUM /
ha ho hrIH lan gsum /
hUM| 'og min bde chen dag pa'i pho brang nas / /
rnam snang thugs las sprul pa'i mthu bo che / /
bstan srung kun gyi gtso bo rdo rje gur / /
dpal ldan mgon po 'dir byon mchod gtor bzhes / /
yongs 'du'i tshal dang gshin rje'i pho brang dang / /
'dzam gling de wI ko Ti'i gnas mchog nas / /
'dod khams gtso mo nam gru re ma tI / /
dpal ldan lha mo 'dir byon mchod gtor bzhes / /
snang srid b+ha ga dbyings kyi dkyil 'khor nas / /
'khor 'das kun gyi bdag mo dbyings phyug yum / /
sngags srung drag mo ma mo mkha' 'gro'i gtso / /
yum chen ral gcig 'dir byon mchod gtor bzhes / /
bsil ba tshal dang ha ha rgod pa dang / /
sing ga gling dang te se'i gangs ri dang / /
dar lung gnas dang kha'u'i brag rdzong nas / /
zhing skyong dbang po 'dir byon mchod gtor bzhes / /
dur khrod brgyad dang lho phyogs ri sul dang / /
rdo rje gdan dang dpal gyi bsam yas dang / /
na la rtse dang dpal ldan sa skya nas / /
las mgon pho mo 'dir byon mchod gtor bzhes / /
byang shar ma ru tse yi dur khrod dang / /
rgya gar bang so dmar po'i brang ri dang / /
dar lung brag ram la sogs gnas mchog nas / /
gnod sbyin lcam dral 'dir byon mchod gtor bzhes / /
khyad par ayon mkha' 'gro'i yul dang ni / /
rang bzhin gnas nas 'jig rten 'jig rten las / /
'das pa'i mkha' 'gros yongs bskor dur khrod kyi / /
bdag po yab yum 'dir byon mchod gtor bzhes / /
gsol lo mchod do rgyal ba'i bstan srung tshogs / /
bsgrubs so bsten no bla ma'i bka' srung che / /
'bod do bskul lo rnal 'byor dgra lha'i tshogs / /
rings pa'i tshul gyis 'dir byon mchod gtor bzhes / /
sha khrag dmar gyis brgyan pa'i gtor mas mchod / /
dza gad sman phud rak+ta'i btung bas mchod / /
rnga chen rkang gling rol mo'i sgra yis mchod / /
dar nag 'phan chen sprin ltar gtibs pas mchod / /
yid @# / /
'phrog spyan gzigs nam mkha' mnyam pas mchod / /
rab brjid snyan pa'i dbyangs kyi nga ros mchod / /
phyi nang gsang ba'i dam rdzas rgya mtshos mchod / /
bde stong dbyer med ye shes rol pas mchod / /
sangs rgyas bstan pa gnyan po khyed kyis srungs / /
dkon mchog dbu 'phang gnyan po khyed kyis stod / /
dpal ldan bla ma'i 'phrin las khyed kyis spel / /
rnal 'byor bcol ba'i 'dod don khyed kyis sgrubs / /
zhes gtor brjod bya'o / /
de nas /
oM badzra he ru ka sa ma ya /
ma nu pA la ya /
he ru ka te no pa tiShTHa /
dr-i D+ho me b+ha wa /
su to Sh+yo me b+ha wa /
su po Sh+yo me b+ha wa /
a nu rak+to me b+ha wa /
sarba sid+d+hi m+me pra yats+tsha /
sarba karma su tsa me tsit+taM shre yaHku ru hUM /
ha ha ha ha hoHb+ha ga wAn /
badzra he ru ka mA me mu ny+tsa /
he ru ko b+ha wa /
mahA sa ma ya satwa AHhUM phaT /
ces he ru ka'i yig brgya bzlas te /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
zhes sogs kyis bzod gsol bya /
oM badzra muH gtor mgron ye shes pa rnams rang nyid la thim zhing /
'jig rten pa rnams rang gnas su gshegs par gyur /
smon lam ni /
dge ba 'di yis myur du bdag /
mkha' spyod ma dngos 'grub gyur nas| |'gro ba gcig kyang ma lus pa / /
de yi sa la 'god par shog /
'chi tshe mgon dang dpa' bo ma tshogs kyis / /
me tog gdugs dang rgyal mtshan thogs nas su / /
rol mo sil snyan sgra snyan sogs mchod cing / /
mkha' la spyod pa'i gnas su 'khrid par shog /
lha mo tshad ma dam tshig tshad ma dang / /
des brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
ces sogs smon lam gdab /
spro zhing long yod dus /
dal 'byor gru chen mi rtag dran pa yi / /
ba dan dkar po bskyod pa las 'bras kyi / /
blang dor mthun pa'i rlung gis rab bskul nas / /
'jigs rung 'khor ba'i mtsho las sgrol bar shog /
slu med skyabs gnas gtsug gi nor bur bsten / /
mar gyur 'gro ba'i don chen snying la zhugs / /
rdor sems bdud rtsis nyes pa'i dri ma 'khrud / /
rje btsun bla ma'i thugs rjes skyong bar shog /
yid 'ong rgyal yum phyi yi rnal 'byor ma / /
baM yig nang gi rdo rje btsun mo'i mchog /
sems nyid stong gsal gsang ba'i mkha' spyod yum / /
rang zhal mthong ba'i rtse dgas rol bar shog /
snod kyi 'jig rten e yig gzhal med khang / /
bcud kyi sems can baM yig rnal 'byor ma / /
zung 'jug bde ba chen po'i ting 'dzin gyis / /
@# / /
cir snang dag pa'i snang bar 'char bar shog /
de ltar phyogs dang zla ba'i rnal 'byor gyis / /
nam zhig dus na dga' ma byu ru'i mdog /
li khri'i skra grol dmar ser mig g.yo mas / /
mngon sum rig 'dzin grong du 'khrid par shog /
sin+d+hur lang+ga li yi sdong bur bcas / /
ro ldan gnas su bsgrubs shing yul kun tu / /
myul bas gang gi mdzod spur 'khyil ris can / /
'phos pa'i mdzes mas mkha' spyod 'khrid par shog /
nang gi phag mos gzung 'dzin 'khri shing bcom / /
mchog gi d+hU tIr zhugs pa'i gar mkhan ma / /
tshangs pa'i sgo nas sprin lam dbyings su 'thon / /
khrag 'thung dpa' bor 'khyud cing ngol bar shog /
lte ba'i padmor rlung lnga'i ti la ka /
rtse gcig sgom pa'i kha sbyor rnal 'byor gyis / /
lus sems rtsal dri bzhin zhugs pa yi / /
bde ba mchog gis bdag rgyud tshim par shog /
tha mal 'od kyi gtum mo mdzes ldan mas / /
d+hU tIr 'dzum dkar bzhad pa'i rol rtsed kyis / /
haM yig gzhon nu yongs su mnyes byas nas / /
zung 'jug bde ba chen po'i sa thob shog /
lte ba'i rtsa gsum dbus gnas dmar nag raM / /
steng 'og rlung gis sbar ba'i tshangs pa'i mes / /
stong phrag don gnyis snyigs ma'i khams bsregs te / /
dwangs mas d+hU tI yongs su gang bar shog /
kha dog lnga ldan smin mtshams thig le ni / /
spyi bor son las byung ba'i zla chu'i rgyun / /
gsang ba'i chu skyes ze'u 'bru'i bar dag tu / /
yas bab mas brtan dga' bzhis tshims par shog /
thig le de las 'phros pa'i 'od lnga'i zer / /
phog pas rang lus la sogs brtan g.yo kun / /
dwangs gsal 'ja' tshon phung por gyur las slar / /
rang gnas bde stong dbyings su 'jug par shog /
skye 'gag gnas gsum bral ba gdod ma'i gshis / /
stong gsal brjod du med pa gnyug ma'i dang / /
zung 'jug blo 'das rang sems rnal 'byor ma / /
rang ngo shes nas rtag tu skyong bar shog /
rtsa rlung thig le e waM dbyings su thim / /
sems nyid bde chen chos sku'i dpal thob nas / /
bgrang yas gzugs sku'i rnam rol dpag med kyis / /
nam mkha'i mtha' klas 'gro 'di skyong bar shog /
rmad byung sras bcas rgyal ba'i byin rlabs dang / /
rten 'brel bslu ba med pa'i bden pa dang / /
bdag gi lhag bsam dag pa'i mthu stobs kyis / /
rnam dag smon pa'i gnas kun 'grub par shog /
ces tshar pa rdo rje 'chang gis mdzad pa'i smon lam 'don /
shis brjod ni /
phun tshogs dge legs kun gyi dpal mnga' ba / /
rdo rje 'chang dbang paN chen nA ro sogs / /
dpal ldan bla ma dam pa'i tshogs rnams kyi / /
byin @# / /
rlabs myur du 'jug pa'i bkra shis shog /
rgyal ba'i yum mchog shes rab pha rol phyin / /
rang bzhin 'od gsal gdod nas spros dang bral / /
brtan g.yo'i dngos kun spros dang sdud mdzad ma mkha' spyod chos kyi sku yi bkra shis shog /
mtshan dpe'i dpal 'bar rab mdzes brjid pa'i sku / /
drug cu'i dbyangs ldan theg mchog sgrog pa'i gsung / /
ye shes lnga ldan bde gsal mi rtog thugs / /
lhan skyes longs spyod rdzogs sku'i bkra shis shog /
sna tshogs zhing du sna tshogs gzugs sku yis / /
sna tshogs thabs kyis sna tshogs gdul bya'i don / /
sna tshogs bsam pa ji bzhin sgrub mdzad ma / /
zhing skyes sprul pa'i sku yi bkra shis shog /
padma rA ga'i mdog mtshungs rje btsun ma / /
'dzum khro'i nyams ldan zhal gcig phyug gnyis kyis / /
gri thod legs 'dzin zhabs zung brkyangs bskums tshul / /
sngags skyes mkha' spyod mchog gi bkra shis shog /
gang gi rnam sprul grangs med bye ba phrag /
stong phrag bdun cu rtsa gnyis tshogs rnams kyis / /
sgrub pa po yi bar chad kun sel cing / /
'dod don dngos grub stsol ba'i bkra shis shog /
ces byams pa chos legs kyis mdzad pa 'di bton na longs spyod 'phel ba'i rten 'bral kyang yod par gsungs pa 'di nyid sogs shis brjod kyis mtha' brgyan par bya'o / /
nyi zla'i lam du rnam par g.yo ba'i khams / /
sgra gcan mal du sad pa'i gnyug ma'i dbyings / /
bde chen rol par shar ba'i dga' ston la / /
spyod pa'i gdams zang bdud rtsi'i gter du bsgrubs / /
de ltar rje btsun rdo rje rnal 'byor ma nA ro mkha' spyod kyi sgrub thabs thun mong ma yin pa bde chen nye lam zhes bya ba 'di ni lam 'di nyams su len pa'i rnal 'byor ba dag gi rgyun gyi rnal 'byor dang /
mtshams bsnyen sogs kyi skabs nyams su len bde ba'i rim pa kho nar sgrigs kyi /
dkyil 'khor sgrub mchod dang 'brel ba'i skabs dkyil chog dang sbrags nas nyams su len tshul gyi khyad par phyed par bya'o / /
bde mchog rtsa rgyud le'u nga gcig pa las /
gos dang phyag rgya lnga la sogs / /
shes rab yan lag phur bu gur / /
A li kA li zhes brjod nas / /
rgyu sogs stong pa sngon 'gro ba / /
'jug pa sgra la sogs pa nas / /
ji srid bsdus pa'i sbyor ldan pa / /
bdud rtsi tshims byed mya ngan 'das / /
lag pa'i mchod pa dbang bskur ba / /
go cha chen pos yang dag bsrung / /
sngags rnams kun gyis mchod par bya / /
de ltar de nyid bcu bzhi ni / /
mdor bsdus nas ni bshad pa yin / /
zhes gsungs so /
! mthong grol lde mig las sngon 'gro dngos gzhi rjes gsum dang po la / /
thun mong thun mong min pa'i thun mong bar / /
dal 'byor r+he dka' mi rtag las 'bras dang / /
'khor ba'i nyes dmigs thun mong ma yin par / /
skyabs @# / /
sems rdor sems bla ma'i rnal 'byor khrid / /
dngos gzhir bskyed rdzogs gnyis kyi bskyed pa'i skabs / /
bya ba byed can gnyis las phyi ma'i gangs / /
nga rgyal rnam pa gnyis kyi rnam pa la / /
spyi dang bye brag lus dkyil sems 'dzin pa / /
rdzogs pa'i rim par gzhi lam 'bras bu gsum / /
gnyis par chos nyid dngos dang brgyud nas ston / /
phyi mar chags can chags bral rnam pa gnyis / /
chags bral rlung sems dbu mar bsdu bsgom zung / /
bsgom par bde ba dang ni stong pa sgrub / /
gsum pa 'bras bu yan lag bdun ldan thob / /
bsam mi khyab bya mjug sdud tshar chos ston / / / /
zhes gsungs so / /
'gro don 'phel / / / / / /
dad ldan rgyu sbyor 'jigs med chos sgron ras / /
bla ma lha srung sku bdud bzhengs pa'i mthus / /
tshe rabs kun tu mangs rjes 'dzin zhing / /
mkha' spyod rig 'dzin go 'phang thob par shog / / /
sa byi lor 'dzuD zhus leD par song / /
