@# / /
zab lam nA ro'i chos drug gi sngon 'gro'i 'khrul 'khor gyi zin bris bzhugs so / /
@## / /
na mo gu ru /
zab lam nA ro'i chos drug gi 'phrul 'khor zin bris bkod par /
dang por 'bebs gdan gyi steng du rlung chas sprad de lus rnam snang chos bdun dang 'brel ba'i sgo nas rtsa dang lus kyi stong ra sgom ste /
pad skor sngon du 'gro bas lag gnyis pus steng du bzhag ste rlung ro lan gsum 'bud| g.yas gcus g.yon gcus lan gsum /
hab 'phrug lan gsum dang mthar sdebs chung byed /
de nas 'bebs steng ko gdan mdun nas phyed ltebs kyis pus 'og mnan lag gnyis pus steng bzhag ste yar langs /
lag gnyis rgyab sprad g.yon pas g.yas pa'i 'khrig ma'i mtshams nas bzung /
@# / /
g.yon nas g.yas skor bgyis te mdun du 'ongs nas 'grengs te langs sgyid khung gnyis gug gug ma yin par phyag rgya dang bcas lag gnyis 'bebs gdan zur gnyis btud de phyag gsum 'tshal /
de nas lag gnyis sngar bzhin byas te mdun nas g.yon skor gyis g.yon phyogs nas 'bebs gdan steng du 'khod /
de nas lag gnyis sngar bzhin byas te bdag gis rdzogs pa'i sangs rgyas kyi zhes sogs 'don bzhin par rkang pa g.yas pas 'bebs kyi ko gdan phyed ltebs byas pa phyir bshig /
de nas rkang pa g.yas pa'i mthe bong steng g.yon pa'i mthe bong bsnol te rkang mthil gnyis phyir bgrad /
bdag gis lus sbyong gi rim pa la 'jug par bgyi'o / /
zhes brjod pa dang mnyam pad skor dang bcas lag gnyis rked gzer bya /
rlung ro lan gsum 'bud pa dang rting ba gtegs tsam re byed /
de nas lag gnyis phyir bskor te brla steng du lag mthil kha phyir bstan shugs drag gis 'phangs /
de nas pad skor bcas krabs chung byed /
de nas rked gzer byas pa rgyab tu lag mthil yar bstan nas mtshang ra'i steng du brkyangs /
de nas lag mthil gnyis nang du bstan nas mtshang ra'i steng du bcag pa dang sangs rgyas zhes brjod /
de nas lag gnyis rked mdun nas yar dpung mgo bar brad de /
der slebs mtshams mthe bong srin lag mnan khu tshur bcas shugs drag gis brkyangs te /
chos dang tshogs kyi zhes pa'i mtshams lag gnyis yar bkug ste khu tshur dpung pa gnyis kyi steng du bzhag mchog rnams zhes pa'i mtshams lag gnyis mdun du brkyangs te lag mthil gnyis nang du gug tsam gyis mig la bstan pa lta bur bya /
la zhes pa'i mtshams su lag gnyis brang steng du rgyab /
byang chub bar du sogs 'don bzhin par lag mthil gnyis brang nas mar rkang pa'i mthe bong nas phyir bskor te rkang pa'i long bu gnyis kyi mtshams nas bzung ba dang /
kyi zhes brjod de mgo dgye tsam gyis mig nam mkhar gtad /
@# / /
'gro la phan phyir sangs rgyas 'grub par zhes pa'i bar brjod lag gnyis brla zur nas yar rked pa'i bar brad /
de nas shog brjod pa dang dus mnyam lag gnyis sngar bzhin mtshang ra'i steng du brkyangs pa'i skyabs 'gro lan gsum /
tshad med bsgom pa ni /
tshad med dang po sems can thams cad sogs brjod nas lag g.yas sor lnga thur du brkyangs g.yon pa sor mo'i steng du phred bzhag byas g.yas pa'i nu 'og tu bcag /
de nas phyag rgya de ga yar dpung pa bar brad /
gyur cig brjod pa dang phyag rgya de mus nu 'og tu gshed kyis slod /
tshad med gnyis pa gsum pa gnyis la de bzhin /
tshad med bzhi pa lag gnyis kha sbub mkhrig ma bsnol pa bde sdug gi zhes brjod pa phyir 'then so so sta zur gnyis la bzhag rgyu brjod pa dang /
lag g.yas pa'i gru mo g.yon pa'i gru steng du 'phrod par bsnol te lag mthil gnyis dpung mgo nas phyir bstan /
chags zhes brjod nas g.yas pa gseg tsam dang /
sdang zhes brjod g.yon de bzhin bya /
gnyis dang bral ba'i zhes pa'i mtshams gru mo gnyis gtegs /
btang snyoms la gnas par gyur cig /
ces brjod gru mo gnyis brang dkyil du rgyab pas tshad med bzhi lan gcig tshang /
gnyis pa de las ldog ste g.yon phyogs su lan gcig lan gsum pa'i skabs lag gnyis g.yas g.yon re mos bsnol ba brang g.yas g.yon du bshad bshad byas pas tshad med dang po gsum bya /
tshad med bzhi ba'i phyag rgya bsnol ba lan dang po'i skabs ltar las gru mo bsnol ba dang por stegs de nas g.yas g.yon stegs mthar gru mo brang dkyil du brdab bad skor bcas rked gzer byed /
gong gi bkrab chung gi phyag rgya dang bcas te bkrab chen byed /
lag gnyis kha sbub brla steng du rgyab /
de nas yar bshad nu steng du khu tshur byas mchan rdeb dang lag gnyis mdun du khu tshur bcas bshad kyis brkyangs pa sogs lan gsum de mus g.yas pa'i dpung pa'i steng g.yon pa rgyab nas lag steng nas mar bshad de mchan 'og tu lag mthil yar sbyar /
de nas phyir 'then mdun du bshad kyis brkyangs lag mthil nang du bkug pa sogs tshar gsum /
g.yon pa de las go ldog lan gsum /
mdun du padma bskor pa lan gsum /
de nas lag mthil gnyis brdab phur bcas pa'i rtsa sro ba pad skor bcas lan gsum /
lag gnyis yas 'gram mar phur bcas pad skor bcas lan gsum /
lag gnyis g.yas 'gram phur nas yas pa dpral ba dang g.yon pa ltag khung du sbyar leb bzhag g.yas phur g.yon phur @# / /
lan drug pa'i mtshams ltag pa'i lag g.yas pa kha nang bstan gyis mdun du brkyangs pa'i nang /
g.yon pa'i lag rgyab bstan nas bzhag pa de phrag gong g.yas su sbyar nas ro ma thur du bshad rked mtshams slebs bstun lag gnyis sor mo rnams mar pad skor bya /
g.yon du rkyang ma'i bshad pa de las ldog pa lan gsum re /
dbu ma bshad pa lag gnyis khu tshur g.yas mdun dang g.yon pa rgyab tu bzhag /
g.yas g.yon re mos mdun rgyab lan drug bshad de drug pa'i mtshams pad skor bcas rked gzer bya /
de nas lag mthil gnyis phyir bstan brla steng du brkyangs /
de mus lag mthil nang du bstan pa dbung pa'i mgor slebs pa dang rim par sgyid pa gug tsam thog lag gnyis nang skor gyis kha sbub mdun du pus mo'i thad gshibs te brkyangs nas bar 'bebs thog mnyam bzhag byed /
de nas pad skor bcas lag gnyis pus mgo'i steng bzhag /
rlung ro lan gsum bsal /
de nas mchan brdeb nas bzung dbu ma bshad rgyu'i bar sngar bzhin rnga ba rnams bsdad thog nas byed /
de nas lag gnyis mdzub mo bsgreng ba phrag g.yas steng du 'phyar 'bebs chung bcas rkang pa g.yas pa g.yon pa'i dkyil krung gis pus stengs su gong gi lag gnyis shugs drag gis phyir brkyangs rlung ro phyir bsal /
de mus su lag g.yon brla g.yas pa'i rtsa ba dang g.yas pa de 'og tu gshibs te rkang pa'i sor rtse bar bskor te long bu nas 'then tsam byed cing brla mtshams bar mar ded khu tshur gyen bstan la mig blta tsam bcas gdong g.yon du bstan khu tshur phyir bkrol pa sogs lan gsum /
de nas lag g.yas phyir bzhag sgyid khung nas 'khyud pa'i phyag rgyas rkang pa g.yas bskor gsum| g.yon bskor gsum dang drug bya /
lag g.yas long bu'i mtshams bzung /
g.yon pas rting ba bzung ste phyir bshad nang brdab lan gsum /
g.yas pa pus mo'i steng na mnan /
g.yon pas rting ba bzung ste nang du rdib ? chung gcig /
g.yon pas lag gnyis mdzub mo bsgreng ba nas rdebs chung bar sngar bzhin go ldog bya /
lag gnyis pus steng bzhag rlung ro lan gcig bsal /
de nas lag gnyis phyir gshibs te pus mo dang mnyam phyir brkyangs lus ldang tsam gyis 'bebs chung gsum bya /
sngar bzhin rlung ro lan gcig bsal te /
lus phyed ldang tsam gyis bar 'bebs lan gsum /
de nas rlung ro lan gcig bsal te /
yar ldang mtshams pus mo'i bar nas pad skor bcas lan gnyis yar bstan dpung mgo'i steng nas mar bshad zur brkyangs shugs drag bya 'khyud pa'i phyag rgya bcas 'bebs chen lan @# / /
gsum de dag ni sngon 'gro mi chen lugs ltar bkod pa yin no / / / /
@# / /
nA ro chos drug gi zab khrid gnang skabs kyi gsung zin rags bsdus bkod pa bzhugs so / /
@# / /
na mo badzra d+ha rA ya /
gsang chen bstan pa'i chu skyes tshal chen po / /
mkhyen rab 'od snang 'bum gyis yongs smin zhing / /
zab gsang snying po'i bdud rtsi dga' ston mchog skal bzang rkang drug tshim mdzad skyabs su bsten / /
mgon de'i zhal khyim rin chen 'byung gnas las / /
legs 'ongs bdud rtsi thig phreng kun dga'i dpyid / /
ma nyams lus can kun da'i gnyen gcig pu| |bdag yid dad pa'i rgyan du thob 'di mtshar / /
nA ro chos drug gi zab khrid gnang skabs kyi gsung zin rags bsdus bkod pa ni /
dang po phyi nang gi stong ra'i skabs /
phyi'i stong ra rang phag mo zhal gcig phyag gnyis g.yas zangs kyi gri gug 'phyar stabs su bsnams shing /
g.yon thod khrag thugs kar 'dzin pa /
zhabs g.yas bskum pa'i rting ba b+ha gar gtad cing zhabs rtse brla la reg pa /
g.yon pa srog bral gyi beM ser po yin gsung ro'i snying khar mnan te bzhugs pa /
gru mo g.yas na kha TwAM rtse gsum gyis brgyan pa'i steng dugs ma ru dang 'phan rtse gsum pas mtshan pa'i yu bar rdo rje rtse lnga pa beM ro'i lte khung du btsugs pa /
sku la thal chen sbang ba'i phyag rgya lngas brgyan pa /
rus pa'i rgyan yang /
rus pa sor bzhi la tshal lam sne'i thod skam sogs kyi ri mo dang mtha' la gser gyi pa tre ris su mdzes par spras pa rna rgyan la yang gong ltar mdzes par byas /
mtshon don yang /
spyi bo'i 'khor lo /
bde chen 'khor lo rtsa 'dab mtshon byed /
mgul rgyan /
mgrin pa'i rtsa 'dab mtshon byed /
snying kha'i 'khor lo /
snying kha'i rtsa 'dab mtshon byed /
ske rags sam 'og pags /
lte ba sprul pa'i 'khor lo'i rtsa 'dab mtshon byed dpyang 'phrul drug cu rtsa bzhi sogs dgos par gsung zhing /
bar bar du g.yer kha sogs kyis spras pa /
gong ma 'khor lo sogs la'ang rtsa grangs kyi rtsibs sogs dgos gsungs /
mdor na rnal 'byor ma'i khrid kyi skabs su zhu ba bzhin sgom dgos /
sku'i gsal cha thon nas /
nang gi stong ra sgom tshul| rtsa dbu ma khyad chos bzhi ldan phra sbom sba lcag 'bring po'i tshad mar sne lte 'og sor bzhi tshad du sleb pa yar sne tshangs pa'i bu gar zug pa zhig /
lus kyi tshad mnyam pa'i rnal 'byor ma'i sku lus kyi dbus drang por sgom /
res cher che spro sgom dang /
res chung chung spro sgom dgos pas /
de'i tshul ni /
rang lus rdo rje rnal 'byor ma khang ba'i tshad du sgom tshe /
rtsa dbu ma ka ba'i tshad tsam /
rnal 'byor ma ri tsam @# / /
du sgom tshe /
dbu ma khang pa'i tshad tsam /
rang lus rnal 'byor ma ri rab tsam sgom tshe /
dbu ma ri tsam /
rang lus rnal 'byor ma /
khams gsum khyab par sgom tshe /
dbu ma ri rab tsam du sgom zhing /
chung ngu'i skabs /
rang lus rdo rje rnal 'byor ma khru gang du sgom tshe /
dbu ma gro sog tsam /
mtho gang du sgom tshe /
gro sog phyed gshags /
sran ma tsam /
dbu ma rta rnga tsam /
yungs 'bru tsam sgom tshe /
dbu ma rta rda brgyar gshags pa'i tshod tsam du sgom gsung /
rlung ro 'bud skabs /
'dir mkha' spyod dang mi 'dra bar rlung sna bug gnyis nas rngub cing gnyis ka nas gtong bas de'i tshul ni lag gnyis pus mo'i steng du kha sbub kyi mthe bos srin lag gi rtsa ba mnan te yod pa de nyid gshed kyis lhod tshul re byed gsung /
de ltar byas na sor rtse nas rlung ro lhag med du thon pa'i dmigs rnam bya /
de nas rlung nang du bzung skabs dmigs pa mi dgos /
phar gtong skabs 'od zer kha dog sna lnga pa 'phros /
snod bcud la thim tshe bsod sogs kyi dmigs pa sbrags te bdun tsam /
de nas yang sngar dang 'dra ba la phar hUM yig kha dog sna lnga spro bsdu sogs bdun /
de nas rlung tshur rdub dus khro bo grangs med pa che ba mtheb sor tsam chung ba yungs 'bru tsam spro bsdu sogs bdun byas mthar khro bo mtheb sor tshad tsam pa rnams dbang po'i sgo nas zhal phyir gzigs ba spu'i khung bu rnams su yungs 'bru tshad zhal phyir bstan go khrab bzhin gtams pa'i mos pa ni bsrung 'khor ro / /
rtsa lam sbyangs skabs /
g.yas ro ma dmar la dkar mdangs can /
g.yon rkyang ma dkar la dmar mdangs can /
rlung bzung dus yi ge gsal 'debs dgos pas /
de yang g.yon rkyang ma'i nang A li /
g.yas ro ma'i nang kA li ste de rnams rim brtsegs kyis gsal btab /
rlung phar gtong dus sna bug gnyis nas dbyangs gsal phyir thon /
tshur rngub dus gsang gnas kyi rtsa lam brgyud de 'khor ba sngar bzhin bdun /
'dir rtsa lam sbyong skabs dbu ma gsal btab mi dgos gsung /
bla ma'i rnal 'byor ram byin rlabs kyi skabs /
ro rkyang gsal btab mi dgos gsung /
dbu ma gro sog gi tshad tsam phyi dkar la nang dmar ba spyi bo dang snying kha'i rtsa 'khor gnyis dbyibs zlum po /
mgrin pa dang /
lte ba'i rtsa 'khor gnyis dbyibs zur gsum /
de rnams sbub stong ha ri ba zhig sgom /
rlung nang du rngub dus dmigs pa mi dgos /
phar gtong dus dbu ma'i nang du snying ga'i thad la seng khri steng rtsa ba'i bla ma de steng seng khri med par brgyud pa'i bla ma @# / /
rnams mtho brtsegs kyis gsal btab tshangs thad te lo pa'i steng phyag rdor srung ba'i tshul dang de'i steng khar seng khri la rdo rje 'chang gsal btab la /
gsol 'debs 'don /
rlung tshur rngub dus bla ma rnams 'od zhu byed /
de 'dra lan bdun tsam mam gang rigs byed gsungs /
\u0f38 dngos gzhi skabs /
rlung ro 'jam po gsum dmigs rnam sbyong bas 'thus /
drag po gsum gong 'dra /
dkyus bzhin gsum lag g.yas srin lag gis sna sgo 'gags pa gsum byas /
sna sgo bkag tshul yang /
dang po g.yas bkag /
de nas g.yon bkag /
de nas g.yas bkag pa 'bud /
tshur bzung dus /
sna sgor sor bzhi nas sa rlung ser po /
yang sor bzhi nas chu rlung sngon po /
yang sor bzhi nas me rlung dmar po /
yang sor bzhi nas rlung gi rlung ljang khu rnams bang bsgrigs kyis gsal btab /
rngub dus dang por rlung gi rlung /
de nas me rlung /
chu rlung /
sa rlung sra zhing 'thas pa'i rten 'brel gyis rjes su rngub na dgos pa khyad par can yod gsung /
de nas nang du| dbu ma /
ro rkyang rnams gong bzhin gsal legs par btab cing /
zhal shes /
ro rkyang gi mar sne dbu mar cha yig gi rnam par 'jug par gsungs kyang /
sgom dus rtsa gsum 'dus mtshams su zug par sgom dgos gsung /
de nas rtsa gsum 'dus mdor dbu ma'i nang nyid dkyil tsha khyil li ba steng du p+lu ta nA dA gsum khyogs kyi rnam pa can reg bya shin tu tsha ba'i rnam pa can reg bya tsha ba gzhan las khyad par du 'phags pa zhig sgom /
de me 'bar ba'i rnam par sgom mi dgos gsung /
dbu ma'i yar sne zla ba kha mar bstan gyi steng du haM yig mgo thur bstan gyi rnam par sgom la 'byung bzhi'i rlung rngub pa sogs khug pa bzhi /
de nas bar rlung skabs phyogs bcu'i sangs rgyas byang sems kyi byin rlabs bsdus thim gyi khug pa gcig /
sems can thams cad kyi sdig sgrib sbyangs tshe bsod bsdus thim gyi rlung khug pa gcig /
rlung dngos gzhi /
bar rlung rgyun du bzung na bde bas mkha' spyod kyang byas chog /
'di skabs bzung rgyu'i rlung snying kha man chad ma gtogs bzung mi rung /
bsnyen pa'i skabs su gong du bshad pa'i rlung ma gtogs par rlung byas chog /
bar rlung ni snying ga man chad rlung zin pa'i dmigs rnam yid byed las dngos su mi 'dzin pa yin /
'di shin tu gsang ba'i man ngag go gsung /
rlung dngos dang bar rlung gang yin kyang thun mthar /
rtsa gzhil ba /
rlung ro bsal ba /
thig le gyen 'dren sogs kyi don du /
g.yas gcu g.yon gcu lan gsum /
mthar ha sprugs g.yon @# / /
nas g.yas pa'i pus mo bar /
de nas pus mo gnyis kyi bar ram dbus la ha zhes sdebs chung byed /
rdo rje skyil dkrung bshig skabs /
rkang pa g.yas pa phyir bstan pa de nyid /
lag pa g.yon 'og dang /
g.yas steng du byas te brkyang ba'i nywa'i steng dang mjug gnyis la bzung ste /
dpung g.yas btegs tsam mgo g.yas gcus /
yang /
dpung g.yon btegs tsam /
mgo g.yon gcus re byas pas thig le yar 'dren gyi man ngag go gsung /
de nas gnyid kyi snang ba'am /
rmi lam bzung skabs /
glo g.yas pa phabs te lag g.yas mthe bong 'gram 'og tu gtad| srin lag mthe'u sna sgo bkag /
brla g.yon pa g.yas pa'i steng du bzhag /
lag g.yon brla steng du bzhag nas seng+ge nyal stabs kyis nyal rang rnal 'byor mar gsal bas mgrin par A dmar po zhig sgom la mnal bzung /
nub gnyis par srod la a dmar po dmigs pa gong bzhin dang /
tho rangs rgyus pa'i thig le dkar po smin mtshams su gsal 'debs /
nub gsum par spod la a yig dang tho rangs gsang gnas kyi thig le nag por dmigs pa gtad /
de 'phror gegs sel skor skabs bstun dgos /
sgyu lus ma dag pa'i sgyu lus sbyong skabs /
rang gcig pu yin tshe| me long du rang nyid kyi gzugs brnyan shar ba byas la de la stod smad sogs byas pa'i khyad par med par gtad de sgyu ma lta bur sbyang /
grogs yod tshe gnyis ka'i dang por me long du gzugs brnyan shar bar sngar bzhin sbyang /
de nas phan tshun gcig gis gcig la snyan mi snyan sna tshogs brjod de gnas lugs kyi ngang du gzhag nas sgyu ma lta bur sbyang zhes gsung /
dag pa'i sgyu lus la bskyed rim sgyu ma'i skabs /
rdo rje sems dpa'i sku 'gying legs me long du 'char bcug ste /
de yi gzugs brnyan la mig la shes pa ma 'gyur bar bltas la de ji lta bu yid yul du 'char ba dang /
rang de lta bu'i lha'i gzugs su sgom| de la lob nas gang mthong ba'i gzugs thams cad lha'i skur sgom /
rdzogs rim sgyu ma'i skabs rnam snang chos bdun dang ldan pa'i sems 'das ma 'ongs pa'i sngon bsu rjes dpyod ma byas par rig pa'i ngo bo la gcer gyis ltas pa'i rlung sems dbu mar tshud /
'od gsal la nyin mo'i 'od gsal skabs sems kyi rtogs pa gang shar ba ni snang ba /
de la sems kyi rjes su spyod pa phyed pa rtogs pa 'gags pa ni thob pa snga ma 'gags phyi ma ma skyes pa'i mtshams su 'od gsal ngos 'dzin dgos gsung /
mtshan mo'i 'od gsal ni /
zhag 'ga' gnyid legs par spangs rjes tshogs 'khor gyi @# / /
dam tshig nyams chags bskang zhing gtsang spra dang grib sogs la shin tu nas 'dzems pa gal che gsung /
de dngos gzhi la rnam snang chos bdun gyi 'khod gtsugs shing ske yi on ko'i steng du bzhag nas mgrin pa bteg /
dmigs pa khrid yig ltar sgom /
gnyid ma log pa'i gnas skabs kyi snang ba /
gnyid kyi gzi ba mched pa /
gnyid du song ba thob pa /
gnyid thug po 'od gsal ngos 'dzin par byas te /
'dis mtshams g.yog kyang bde phag gi dbang thob cing dam tshig gtsang spra ldan pa nges par dgos shing /
mtshams g.yog nas gnyid 'od gsal du zin zhes lag pa rna ba'i drung du sbyar nas lan gsum pos /
zin rtags byung tshe des 'thus pas gnyid ma sad par de khar 'jog dgos shing ma zin tshe gnyid dkrogs nas slar yang tshogs 'khor sogs bya /
sang dgung sngar bzhin sgom /
zin rtags g.yo 'gul med par gzi mdangs rgyas pa 'byung /
bar do 'khrid yig gnyis par 'pho ba'i skabs rang lus drang por dbu ma rags dung kha gyen log lta bu dmigs pa gzhung bzhin gsol 'debs 'don /
rlung ro lan gsum 'bud /
nang du bzung /
phyir btang ba'i tshe yid kyi hig brjod /
rnam shes spyi bor sbar /
nang du rngub dus snying khar 'jog /
de lan mang mthar /
ka zhes ngag tu brjod na snying khar phab /
mjug tu bla ma'i thugs ka'i hUM las hUM gnyis pa zhig chad cing bug bkag /
de'i steng sna tshogs rdo rjes bkag pas sgo lus nang 'od dkar po khyab par sgom dgos gsung bde ba'i 'bogs 'don skabs lus lha yi stong ra bde mchog dang /
gzhan phag mor sgom gsung ba bcas /
gu hya / /
