/ /
rgyun ldan rab gnas brgya rtsa sogs byed tshul khyer bde kun phan bzhugs so / /
@## / /
na mo badzra b+hai ra wa ya /
skyabs gsum kun 'dus drin can bla ma dang / /
dbyer med 'jigs mdzad rdo rje'i zhabs btud nas| |gang dang 'brel ba'i rgyun ldan rab gnas kyi / /
cho ga byed tshul khyer bde kun phan bri / /
de la 'dir lha rnams la rab gnas brgya rtsa sogs byed par 'dod pa'i gang zag gis /
skyabs sems tshad med bzhi bsgom pa sngon du btang nas /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
zhes rang yi dam du bskyed /
oM hrIH Sh+D+rIHs bsangs /
swa b+hA was sbyangs /
stong pa'i ngang las thod pa so so'i nang du mchod pa dang nang mchod khyad par gsum ldan @# / /
du gyur /
oM AH hUM /
lan gsum dang /
oM ar+g+haM AH hUM /
nas /
shap+ta AH hUM /
zhes nyer spyod byin gyis rlabs /
bum pa bsangs sbyangs| stong pa'i ngang las baM las byung ba'i rin po che'i bum pa dkar po lto ba che ba /
mgrin pa ring ba /
mchu 'phyang ba la sogs pa mtshan nyid thams cad yongs su rdzogs pa nang rten gyi dri ma thams cad sbyangs par nus pa'i chu dang bcud kyis gang bar gyur /
ye d+harmA dang las sngags ci 'grub bzlas te byin gyis rlabs /
me tog bsgrub pa ni /
las sngags kyis bsangs la /
yi ge rnams gyen du 'greng zhing gzi byin 'bar ba'i 'od zer gyis srid pa dang zhi ba'i yon tan thams cad dang /
rgyal ba sras bcas kyi byin rlabs thams cad spyan drangs te sngags me tog dang bcas pa la thim par gyur /
ye d+harmA ci 'grub bzlas mthar /
me tog la khyab par bkrus shing spags /
de nas rten rnams la las sngags kyis bsangs /
swa b+hA was sbyangs /
stong pa'i ngang las hUM las rdo rje hUM gis mtshan pa yongs su gyur pa las dpal rdo rje 'jigs byed chen po /
zhes pa nas /
me dpung rab tu 'bar ba'i klong dkyil na bzhugs pa /
sum+b+ha ni drag tu brjod /
gu gul gyis bdug /
yungs kar gyis brab /
rol mo drag tu byas te bgegs bskrad /
ji ltar bltams pa zhes sogs sho lo ka gcig sngags dang bcas khrus gsol /
lha rnams kyi spyi bor oM /
mgrin par AH thugs kar hUM gis mtshan par gyur /
ma lus ma sho lo ka gcig gis spyan drangs /
hrIH Sh+T+rIH sa phyi 'brang gi bgegs bskrad /
dzaH hUM baM hoH ye shes pa dam tshig pa dang gnyis su med par gyur /
rang gi thugs ka'i hUM las 'od zer 'phros /
dbang lha 'khor bcas spyan drangs /
oM sarba ta thA ga ta ar+g+haM nas shap+ta'i bar gyis mchod /
'di la mngon par dbang bskur du gsol /
zhes gsol ba btab pas /
rgyal ba rnams kyis dbang bskur ba'i dgongs pa mdzad /
spyan ma la sogs pas mchod cing me tog gi char 'bebs /
gzugs rdo rje ma la sogs pas shis pa brjod /
khro bo rnams phyogs mtshams su 'khod nas bgegs bskrad par gyur /
ji ltar bltams pa'am /
sngags rkyang bas khrus gsol /
zhes gsungs shing dbang bskur /
sku gang /
dri ma dag /
@# / /
chu'i lhag ma spyi gtsug tu gnas pa yongs su gyur pa las mi bskyod pas dbu brgyan par gyur /
zhes rgyas btab /
ji ltar mig mkhan rgyal po yis / /
'jig rten rab rib gsal ba ltar| |rgyal ba rnams kyis khyod kyi ni / /
mi shes pa yi rab rib gsal / /
oM tsak+Shu tsak+Shu sa man+ta tsak+Shu bi sho d+ha na ye swA hA /
zhes sngags lan gsum /
kun mkhyen ye shes spyan ldan skyon bral yang / /
gus pas 'phags pa'i spyan ni dbye bgyi bas / /
nam mkha'i mtha' gtugs gyur pa'i sems can rnams / /
sangs rgyas ye shes spyan ni thob par shog /
zhi ba la sogs pa'i las rnams bsgrub pa'i don du sbyin bdag la sogs pa la ye shes kyi gzigs pa lhur mdzad par gyur /
oM ya mAn+ta ka ar+g+haM nas shap+ta'i bar dang /
oM ya mAn+ta ka oM AH hUM /
gis nang mchod 'bul /
gnyis med mas bstod /
oM hUM traM hrIH AH oM ya mAn+ta ka hUM phaT /
dpal rdo rje 'jigs byed 'od du zhu ba yongs su gyur pa las byung ba'i rten dang brten pa so so'i rnam par gyur /
ye d+harmA lan gsum /
don gnyis mthar phyin zhes sogs sho lo ka gcig gis shis pa brjod /
ji ltar sangs rgyas thams cad ni / /
dga' ldan du ni gnas pa las / /
lha mo sgyu 'phrul lhums zhugs ltar / /
de bzhin gzugs dang lhan cig tu / /
'di ru mgon po rtag bzhugs nas / /
byang chub sems ni bskyed pa dang / /
yon gyi bdag po'i don slad du / /
bdag gi 'byor ba nyid kyi ni / /
ci 'byor ba yi mchod pa dang / /
me tog la sogs 'di bzhes shig /
bdag dang slob mar bcas rnams la / /
rjes su brtse bas nyer dgongs nas / /
kun gyis 'di la byin rlob cing / /
'di nyid du ni bzhugs par rigs / /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam mkha'i mtha' dang mnyam pa'i sems can gyi khams rnams mi gnas pa'i mya ngan las 'das pa'i sa la ma bzhag gi bar du mya ngan las mi 'da' bar brtan par bzhugs su gsol /
bye brag tu yang sku gsung thugs kyi rten 'di la bskyed cing spyan drangs pa'i ye shes pa rnams ji srid 'byung ba bzhi'i gnod pas ma zhig gi bar de srid du sems can gyi don dpag tu med pa mdzad cing brtan par bzhugs su gsol /
oM su pra tiShTHa badzra ye swA hA /
zhes pa'i bar lan gsum /
bde gshegs kun bzang mthong bas bkra shis ltar / /
rgyal ba sras bcas deng 'dir bde legs shog /
ngan sdig log pa'i tshogs rnams bcom gyur nas / /
rgyal sras rig 'dzin tshogs rnams 'phel ltar zhing / /
zhal mthong tsam gyis bde ba'i mchog brnyes nas / /
nyi ltar zhal dro zla ltar 'od gsal zhing / /
bdag dang 'gro la zhal dro byin che nas / /
bskal ba'i mthar thug bar du bzhugs su gsol / /
ji srid me dang chu dang ni / /
rlung gis bskal ba 'jig par du / /
sems can kun gyi don gyi @# / /
phyir| |bcom ldan khyod ni bzhugs par mdzod / /
ces yig brgya lan gsum /
mgon po bskal ba ji bzhin du / /
sna tshogs gzugs ni bzung nas kyang / /
phyogs bcu'i 'jig rten khams rnams su / /
des ni 'gro ba'i don kun mdzod / /
ces brjod de brtan bzhugs bya /
ye d+harmA tshar bdun brjod de /
srid zhi rnam dkar sogs sho lo ka bzhi /
gsang ba 'dus pa /
mthun pa'i dge tshogs /
mtshan legs rin chen /
phyogs bcu'i 'gro la /
kun 'byung mun pa'i /
'jam dbyangs phyag na /
dus gsum rgyal ba /
zab mo rten 'brel /
mkha' la spyod pa'i /
myur mdzad mgon po /
nor gyi dbang phyug /
tshe ring mched lnga /
tshangs dang lha dbang /
'bad dang rtsol ba /
dkon mchog gsum gyi bden pa dang /
sangs rgyas dang byang chub sems dpa' thams cad kyi byin gyis brlab dang /
tshogs gnyis yongs su rdzogs pa'i mnga' thang chen po dang chos kyi dbyings rnam par dag pa'i bden pa'i mthu la brten nas /
rten mchog gang du bzhugs pa'i sa phyogs 'dir mchod tshogs dpag tu med pa 'du ba dang gang gi gzi byin gyis bdud dang bar chad mi mthun pa'i phyogs thams cad las rgyal te shin tu bkra shis par gyur cig /
dza ya dza ya /
sid+d+hi sid+d+hi pha la phal la ho /
zhes me tog gi char dbab par bya'o / /
rten gsar la byed na thog mar rab gnas rgyas 'bring bsdus gsum gang nus byas la /
de nas nyin thog mar bum sgrub dang me tog sogs sgrub tshul gong ltar me tog phon che dang bum chu rgyun ma chad par byas na nyin re bzhin gsar sgrub kyi ngal ba bsten mi dgos so / /
de min gong smos ltar byas pas chad lhag gi skyon du mi 'gyur ram snyam mo / /
zhes pa 'di yang gyi na ba chos rdor gyis rab gnas brgya rtsa'i brjed byang du bris pa'o / / / /
