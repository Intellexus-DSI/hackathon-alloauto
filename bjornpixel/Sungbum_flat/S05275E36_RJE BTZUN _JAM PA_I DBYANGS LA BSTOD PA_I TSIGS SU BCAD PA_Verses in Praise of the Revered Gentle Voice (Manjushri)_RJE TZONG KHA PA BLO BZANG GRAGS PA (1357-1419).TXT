! / /
na mo gu ru many+dzu g+ho ShA ya /
sdi pa gzhan la mi 'jigs mchog brnyes pas / /
khyu mchog bzhin du zhal gyis 'ches pa mchog /
'khor mang dbus na seng ge'i sgra chen sgrog / /
bla med 'khor lo legs par bskor la 'dud / /
khyod kyis dpag yas bskal pa ru / /
zab dang rgya che'i chos kun la / /
legs par sbyangs pas shes bya kun / /
ji bzhin mngon du byas so zhes / /
rmad byung mkhas pa'i 'khor nang du / /
tshangs pa'i dbyangs kyis bsgrags pa na / /
phas kyi rgol ba thams cad kyi / /
spobs pa 'phrog la phyag 'tshal lo / /
de bzhin bcad dka'i 'ching bcad cing / /
'di ni lam yin 'di dag ni / /
bar du gcod pa'i chos yin zhes / /
kun la zhal gyis 'ches pa na / /
don dang ldan pa'i rtsod smra ba / /
'ga' yang @# / /
'di na ma gzigs pas / /
gang gis re ba'i mchog brnyes pa / /
'jam dbyangs de la gus phyag 'tshal / /
de ltar yang dag dam bca' bzhis / /
phas rgol kun las legs rgyal bar / /
bstod pas lus can thams cad ni / /
'jigs pa med pa'i gnas thob shog /
ces rje btsun 'jam pa'i dbyangs la bstod pa'i che gsu bcad pa 'di ni /
Sha'+k+ya'i dge slong blo bzang grags pa'i dpal gyis te'u ra zhes bya ba'i gnas mchog tu sbyar ba'o / /

