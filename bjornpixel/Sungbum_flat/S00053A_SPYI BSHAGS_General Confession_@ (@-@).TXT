@# / /
spyi bshags ni /
u hu lags /
bla ma rdo rje 'dzin pa chen po la sogs pa phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams bdag la dgongs su gsol / /
bdag ming 'di zhes bgyi bas tshe rab 'khor ba thog ma ma mchis pa nas da lta la thug gi bar du /
nyon mongs pa 'dod chags dang zhe sdang dang gi mug gi dbang gis lus ngag yid gsum gyi sgo nas sdig pa mi dge ba bcu bgyis pa dang /
mtshams ma mchis pa lnga bgyis pa dang /
de dang nyi ba lnga bgyis pa dang /
so sor thar pa'i sdom pa dang 'gal ba dang /
byang chub sems dpa'i bslab pa dang 'gal ba dang /
gsang sngags kyi dam tshig dang 'gal ba dang /
pha dang ma la ma gus pa dang /
mkhan po dang slob dpon la ma gus pa dang /
grogs tshangs pa mtshungs par spyod pa rnams la ma gus pa dang /
dkon mchog gsum la gnod pa'i las bgyis pa dang /
dam pa'i chos spangs pa dang /
'phags opa'i dge 'dun la skur pa btab pa dang /
sems can la gnod pa'i las bgyis pa la sogs pa /
sdig pa mi dge ba'i tshogs bdag gis bgyis pa dang /
bgyid du stsal ba dang /
gzhan gyis bgyis pa la rjes su yi rang ba la sogs pa /
mdor na mtho ris dang thar pa'i gegs su gyur cing 'khor ba dang ngan song gi rgyur gyur pa'i nyes ltung gi tshogs ci mchis pa thams cad bla ma rdo rje 'dzin pa chen po la sogs pa phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams kyi spyan sngar mthol lo / /
mi 'chab bo / /
'chags so / /
phyin chad sdom par bgyid lags so / /
mthol zhing bshags na bdag bde ba la reg par gnas @# / /
par 'gyur gyi /
ma mthol ma bshags na ni mi 'gyur ro / /
' / /
gtso bo rgyal ba 'gro ba'i mgon / /
'gro ba skyob pa'i don brtson pa / /
stobs chen 'jigs pa kun sel la / /
de ring nyid nas skyabs su mchi / /
de yis thugs su chud pa'i chos / /
'khor ba'i 'jigs pa sel ba dang / /
byang sems dpa'i tshogs la yang / /
de bzhin yang dag skyabs su mchi / /
bdag ni 'jigs pas rnam skrag nas / /
kun tu bzang la bdag nyid 'bul / /
'jam pa'i dbyangs la'ang bdag nyid kyis / /
bdag gis lus 'di dbul bar bgyi / /
thugs rjes spyod pa ma 'khrul ba'i / /
spyan ras gzigs mgon de la yang / /
nyam thag nga ros 'o dod 'bod / /
sdig can bdag la bskyab tu gso / /
'phags pa nam mkha'i snying po dang /
sa yi snying po dag dang ni / /
thugs rje che mgon thams cad la / /
skyabs 'tshol snying nas 'o dod 'bod / /
gang zhig mthong na gshin rje yi / /
pho nya la sogs sdang ba rnams / /
skrag nas phyogs bzhir 'byer byed pa'i / /
rdo rje can la skyabs su b+chi / /
sngon chad khyed kyi bka' las 'das / /
da ni 'jigs pa che mthong nas / /
khyod la skyabs su mchi lags kyis / /
'jigs pa myur du bsal du gsol / / / /
ches pa spyi lo bod zla pa'i lha bab dus chen khar dad ldan rgyu sbyor 'ba' pa legs bshad nas / /
dpar du bskrun pa'i rnam dkar ji snyed pa / /
dus gsum bde bshegs sras dang bcas pa yi / /
kun bzang smon lam rgya mtshor 'jug gyur cig / / /
ces dad ldan rgyu sbyor legs bshad nas smon lam rnam brgyad dpar du bskrun pa'i dge bsngo'i smon tshig tu yongs 'dzin khri byang sprul ming pas sbyar ba'o / /
dge legs 'phel / / / /

