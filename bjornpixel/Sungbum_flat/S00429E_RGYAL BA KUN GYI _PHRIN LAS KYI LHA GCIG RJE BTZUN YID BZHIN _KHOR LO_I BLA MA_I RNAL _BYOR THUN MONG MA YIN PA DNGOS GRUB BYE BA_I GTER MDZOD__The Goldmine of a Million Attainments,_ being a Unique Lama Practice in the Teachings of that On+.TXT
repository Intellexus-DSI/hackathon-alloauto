@# / /
rgyal ba kun gyi 'phrin las kyi lha gcig rje btsun yid bzhin 'khor lo'i bla ma'i rnal 'byor thun mong ma yin pa dngos grub bye ba'i gter mdzod ces bya ba bzhugs so / /
@## / /
na mo Ar+ya tA re ye /
rab 'byams rgyal ba'i tshe dang ye shes sogs / /
rab tu stsol mdzad tshe sbyin tA re mas / /
rab mang 'gro la mchog thun dngos grub ster / /
rab tu 'gyed pa'i dga' ston myur stsol zhig /
de la 'dir rgyal ba kun gyi 'phrin las kyi lha gcig rje btsun yid bzhin 'khor lo'i bla ma'i rnal 'byor zab mo nyams su len par 'dod pa'i gang zag gis /
lha 'di'i thun mong dang thun mong ma yin pa'i rjes su gnang ba thob cing dam sdom la gnas pa'i rnal 'byor bas /
yid mthun gyi gnas su bris 'bur gang rung gi rten bkram pa'i mdun du mchod gtor gtsang zhing gya nom pa g.yo dang bral bar 'du byas /
bde ba'i stan la lus gnad bcos te 'khod la dge @## / /
sems khyad par can gyi ngang nas skyabs sems tshad med bzhi rgyud dang 'dres nges su btang la /
'di ltar /
rang mdun kun gsal dbyings su seng khri'i steng| |pad zla'i steng du rtsa ba'i bla ma mchog /
dbyer med yid bzhin 'khor lo sku mdog dkar / /
phyag g.yas mchog sbyin g.yon pa ut+pala bsnams / /
rin chen rgyan dang dar gyi na bza' gsol / /
'od phung dbus su rdo rje skyil krung bzhugs / /
gnas gsum yi ge gsum mtshan hUM 'od kyis / /
ye shes pa dang dbang lha spyan drangs te / /
dzaH hUM baM hoH gnyis su med par gyur / /
dbang lhas bum chus dbang bskur dri ma dag /
'od dpag med kyis dbu la brgyan par gyur / /
lus ngag yid gsum gus pas phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stong bar du legs bzhugs nas / /
'gro la chos kyi 'khor lo bskor ba dang / /
bdag gzhan dge rnams byang chub chen por bsngo / /
gling bzhi ri rab nyi zla rin chen bdun / /
rin chen maN+Dal kun bzang mchod pa'i tshogs / /
blo yis blangs nas Ar+ya tA rer 'bul / /
thugs rjes bzhes nas byin gyis brlab tu gsol / /
i daM gu ru rat+na maN+Da la khaM ni r+ya tar+ya mi /
zhes yan lag bdun pa maN+Dal bcas phul nas gsol ba 'debs pa ni /
bla ma yid bzhin 'khor lo la| |gus pas phyag 'tshal skyabs su mchi / /
'di phyi bar do'i 'jigs las skyobs / /
dngos grub rnam gnyis stsal du gsol / /
zhes gang mang brjod /
mdun gyi bla ma 'phags ma'i sku las 'od zer dkar po'i rgyun dang de'i thugs ka nas lha mo dkar mo bdud rtsi dkar pos gang ba'i bum pa thogs pa dpag tu med pa spros te rang gi spyi bo nas dbang bskur bas lus thams cad gang ste nad gdon sdig sgrib par chad mi mthun pa'i phyogs thams cad 'og sgo gnyis nas nag nur gyis thon te dag par bsam pa dang /
yang 'od zer 'phros te lus kyi nang thams cad 'od zer dkar po'i rgyun gyis gang lus ngag yid gsum bde chil gyis song bar bsam la /
snying po spel tshig @# / /
can thog mthar brgya rtsa re dang bar du snying po ci nus su bzla /
tshe nor longs spyod rgyas par 'dod na /
bla ma 'phags ma'i sku'i cha las 'od zer ser po 'phros pa dang /
thugs ka nas lha mo ser mo bdud rtsi ser bos gang ba'i bum pa thogs pa dpag tu med pa spros te /
rang la dbang bskur ba'i bdud rtsi'i rgyun gyis lus kyi nang thams cad 'khrigs mer gyis gang bas tshe dang bsod nams yon tan nor longs spyod rigs brgyud 'dod yon phun sum tshogs pa dpal g.yang 'phel zhing rgyas pa dang rang nyid bkrag mdangs gzi brjid che cher rgyas par bsam pa dang /
nor longs spyod mkho rgu yo byad rin po che'i char babs pas gnas khang bang mdzod sa phyogs thams cad gang bar bsam la /
sngags sbel tshig can bzla /
spel tshig 'dogs tshul ni /
tshe la /
ma ma a yu pu Sh+TiM ku ru swA hA /
de bzhin bsod nams la /
puNye /
longs spyod la /
b+ho ga /
nor la /
b+ha su /
yon tan la /
gu na /
rigs brgyud la /
ku la /
'dod yon la /
ga ma gu na /
phun tshogs la /
lak+ShIM| dpal la /
shrIH g.yang la /
lak+Sh+miH zhes pa lta bu dang /
gzhan don du byed na /
ma ma'i tshab tu che ge mo 'am sbyin pa'i bdag po sogs sbyar /
mjug tu puSh+TiM ku ru 'dogs dgos so / /
zhi rgyas kyi bzlas pa'i mjug tu /
bla ma lha'i thugs ka nas 'od zer gyi gur khyim drug gi bsrung ba bya /
gzhan don du byed na /
bsgrub bya rin po che'i khri la rgyan gos ser po can bsam pa ma gtogs dmigs pa gong dang 'dra /
mjug tu /
lha mo khyod la gsol ba ni / /
mthun rkyen phun sum tshogs par shog /
dge ba 'di yis X bla ma sangs rgyas X 'god par shog /
mdo dang rgyud sde X brtson par shog /
ces sgrol dkar bla ma'i rnal 'byor thun mong ma yin pa dngos grub bye ba'i gter mdzod ces bya ba 'di ni a b+hag g.yas ru shog u la si the'i hu ral gyi grwa rigs blo bzang sbyin pa zhes bya bas nan tan chen pos bskul ba'i ngor chos med rgyal khams pa chos kyi rdo rjes dam pa'i gsung gi nyid khu btus te sug bris su bgyis ba dge legs 'phel / / / /
