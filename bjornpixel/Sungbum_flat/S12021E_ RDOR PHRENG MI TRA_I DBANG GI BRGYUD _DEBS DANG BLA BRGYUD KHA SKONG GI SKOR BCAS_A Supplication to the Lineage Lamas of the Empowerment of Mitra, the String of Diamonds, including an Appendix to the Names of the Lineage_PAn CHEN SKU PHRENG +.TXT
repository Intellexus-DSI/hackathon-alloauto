@# / /
rdor phreng mi tra'i dbang gi brgyud 'debs dang bla brgyud kha skong gi skor bcas bzhugs so / / /
@## / /
na mo gu ru many+dzu g+ho ShA ya /
rdo rje 'chang dang ye shes mkha' 'gro ma / /
lam 'di'i srol 'byed 'jigs med 'byung gnas zhabs / /
de sras dpe med srung dang rnam bshad lhar / /
gsol ba 'debs so dngos grub rnam gnyis stsol / /
shAkya dpal bzang mkhas btsun sa gzhi dpal / /
dri med dpal bzang byang chub seng ge dang / /
skyo ston grags pa rgyal mtshan sher bzang la / /
gsol ba 'debs so dngos grub rnam gnyis stsol / /
tshul khrims rgyal ba byang sems chos kyi rgyal / /
rdo ston bsod nams bzang po rgyal ba dpal / /
mthu stobs dbang gyur bzang po bkra shis la / /
gsol ba 'debs so dngos grub rnam gnyis stsol / /
bkra shis dpal ldan mtshan dpe'i dbang gis @# / /
rgyal| |skye rgu'i gling bzhi'i dbus na mngon 'phags shing / /
'gro ba'i mgon po kun dga'i mtshan can la / /
gsol ba 'debs so dngos grub rnam gnyis stsol / /
thams cad mkhyen pa sangs rgyas ye shes dang / /
'phreng ba'i lam srol ljongs 'dir gsal mdzad pa'i / /
bka' drin mtshungs med blo bzang chos rgyan la / /
gsol ba 'debs so dngos grub rnam gnyis stsol / /
dge 'dun don grub blo bzang 'phrin las dang / /
blo bzang tshul khrims bde ba'i rdo rje dang / /
ngag dbang mchog ldan 'gro ba'i mgon po la / /
gsol ba 'debs so dngos grub rnam gnyis stsol / /
phyag na padmo bskal bzang rgya mtsho dang / /
rigs kun khyab bdag dpal ldan ye shes zhabs / /
blo bzang ye shes bstan pa rab rgyas la / /
gsol ba 'debs so dngos grub rnam gnyis stsol / /
blo bzang rgyal ba gnyis pa'i mdo sngags kyi / /
bshad sgrub bstan pa'i rgyal mtshan 'dzin pa'i rje / /
bka' drin gsum ldan rje btsun bla ma la / /
gsol ba 'debs so dngos grub rnam gnyis stsol / /
rigs kun khyab bdag rdo rje 'dzin pa'i gtso / /
rtsa ba'i bla ma 'jam dpal rgya mtsho dang / /
bstan pa'i nyi ma phyogs las rnam rgyal la / /
gsol ba 'debs so dngos grub rnam gnyis stsol / /
lhan skyes ye shes mtshan dpe'i skur shar ba / /
'gro la gcig tu phan pa'i longs spyod rdzogs / /
ngo mtshar rten dang brten par shar rnams la / /
gsol ba 'debs so dngos grub rnam gnyis stsol / /
de ltar dngos dang brgyud pa'i bla ma la / /
rtse gcig gus pas gsol ba btab pa'i mthus / /
zab lam rim gnyis rnal 'byor mthar phyin nas / /
zung 'jug rdo rje 'chang dbang myur thob shog /
ces pa 'di ni khyab bdag rdo rje sems dpa'i ngo bo yongs 'dzin rje zhal snga nas no min tan gyis rdo rje phreng ba dang /
kri ya gnyis kyi dbang gi chu rgyun gcig tu 'dres pa'i brgyud 'debs 'di lta bu zhig dgos zhes bskul ba ba la brten nas /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal gyis sug bris su bgyis pa'o / /
! / /
oM bde legs su gyur cig /
lhun grub spros bral chos kyi sku / /
dag pa'i brtan g.yo sna tshogs su / /
'char byed dang po'i mgon po la / /
gsol ba 'debs so byin gyis rlobs / /
'gro ba'i mgon po pad dgar 'chang / /
rgyal sras blo gros rin chen dang / /
grub mchog te lo sher bzang @# / /
la| |gsol ba 'debs so byin gyis rlobs / /
de sras rol pa'i rdo rje dang / /
gsang chen lam 'di'i mchog brnyes pa / /
rje btsun mi tra dzwa ki la / /
gsol ba 'debs so byin gyis rlobs / /
snying stobs phul byung byams pa dpal / /
mkhas grub bsod nams dbang phyug dang / /
kun mkhyen bsod nams seng ge la / /
gsol ba 'debs so byin gyis rlobs / /
yang rtse bsod nams seng ge dang / /
rgyal ba gnyis ba rin chen grub / /
sngags 'chang gzhon nu bsod nams la / /
gsol ba 'debs so byin gyis rlobs / /
theg chen chos kyi nyi ma yis / /
thub bstan snang bas gsal mdzad pa / /
'jam mgon blo bzang grags pa la / /
gsol ba 'debs so byin gyis rlobs / /
de'i bstan pad tshal rgyas mdzad pa / /
mkhas grub smra ba'i nyi ma dang / /
ba so chos kyi rgyal mtshan la / /
gsol ba 'debs so byin gyis rlobs /
chos kyi rdo rje'i snyan rgyud kyi / /
gdams ba'i mdzod 'dzin dben sa pa / /
mkhas grub sangs rgyas ye shes la / /
gsol ba 'debs so byin gyis rlobs / /
sku gsum go 'phang mngon gyur pa'i / /
blo bzang chos kyi rgyal mtshan dang / /
sngags chen dge 'dun don grub la / /
gsol ba 'debs so byin gyis rlobs / /
de sras bstan 'dzin 'phrin las dang / /
jo gdan blo bzang mkhas btsun zhabs / /
rje btsun blo bzang shes rab la / /
gsol ba 'debs so byin gyis rlobs / /
gsang chen gdams pa'i mdzod 'dzin pa / /
blo bzang 'jam dpal rgya mtsho dang / /
mkhas grub ngag dbang mchog ldan la / /
gsol ba 'debs so byin gyis rlobs / /
'jig rten dbang phyug ngur smrig gis / /
gar rol bskal bzang rgya mtsho dang / /
blo bzang dpal ldan ye shes la / /
gsol ba 'debs so byin gyis rlobs / /
blo bzang rgyal kun ye shes ni / /
gcig bsdus bstan par brgyas dang / /
rje btsun blo bzang bstan 'dzin la / /
gsol ba 'debs so byin gyis rlobs / /
blo bzang rgyal ba gnyis pa yi / /
bstan pa'i dbang phyug 'gro ba'i mgon / /
rje btsun 'jam dpal rgya mtsho la / /
gsol ba 'debs so byin gyis rlobs / /
blo bzang sku gsum ye shes lnga'i / /
dpal ldan bstan pa'i nyi ma che / /
drin can phyogs las rnam rgyal la / /
gsol ba 'debs so byin gyis rlobs / /
chos kun bde ba chen po'i ngor / /
bsdu mdzad dngos grub kun gyi gzhi / /
yi dam dkyil 'khor lha tshogs la / /
gsol ba 'debs so byin gyis rlobs / /
ma dag 'khrul pa'i snang ba kun / /
bde gsal mi rtog ting 'dzin gyis / /
rab sbyangs rim pa dang po'i lam / /
phra rags ma lus mthar phyin shog /
zab mo'i lam mchog rim pa lnga / /
bogs 'byin spyod pa dang bcas pa / /
lhan skyes ye shes sgyu ma'i sku / /
zung 'jug go 'phang myur thob shog /
ces pa 'di ni khyab bdag rdo rje sems dpa'i ngo @# / /
bo yongs 'dzin rje zhal snga nas no min han gyis mi tra brgya rtsa'i dbang gi brgyud 'debs 'di lta bu zhig dgos zhes \u0f38 bkas bskul ba la brten nas \u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sug bris su bgyis pa'o / /
dge legs 'phel / /
! / /
gnas gru 'dzin gnyis pa'i gzhal yas su / /
mgon blo bzang grags pa'i mdo sngags kyi / /
yongs bstan pa'i dbang phyug 'gro ba'i mgon / /
rje 'jam dpal rgya mtshor gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byongs pa dang / /
lam zung 'jug phyag rgya chen po yi / /
mchog myur du thob par byin gyis rlobs / /
snying padma 'dab brgyad d+hU tI'i dbus / /
skyabs blo bzang rgyal kun gcig bsdus dpal / /
rab ldan pa'i bstan pa'i nyi ma mchog /
phyogs las rnam rgyal la gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byongs pa dang / /
lam zung 'jug phyag rgya chen po yi / /
mchog myur du thob par byin gyis rlobs /
zhes phyag chen bla brgyud kyi gsol 'debs gras su bcug chog pa 'di lta bu zhig dgos zhes khron sbug mi tshan gyi grwa gras tshul khrims rgyal mtshan gyis bskul ba ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis gzims chung bka' gdams pho brang du bgyis pa'o / /
! / /
blo ldan skal bzang gdengs can tshogs kyi bsten / /
bstan pa'i dbang phyug nor bus yongs su gtams / /
thugs mchog 'jam dpal rgya mtsho'i dpal mnga' bar / /
gsol ba 'debs so tshe yi dngos grub stsol / /
blo bzang dpal gyi cha shas yongs ldan zhing / /
gdul bya'i blo mun sel ba'i 'od stong can / /
bstan pa'i nyi ma phyogs las rnam rgyal la / /
gsol ba 'debs so tshe yi dngos grub stsol /
zhes| gangs ljongs 'gro ba'i mgon bo phyag na pad dkar 'chang ba mkhan chen bstan pa'i bdag po rgyal dbang thams cad mkhyen gzigs chen po dang ngos cag gi gsol 'debs tshe sgrub bla brgyud gras su bcug chog pa 'di lta bu zhig dgos zhes bzhad pa drung ram pa dga' ldan chos 'phel gyis bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
! / /
phyag chen gsol 'debs skabs / /
tshul 'di dang gsang sngags bla med kyi zhes sogs kyi mjug /
oM swasti /
dus ring nas goms pa'i smon lam mthus / /
rje blo bzang rgyal ba'i dgongs pa bzhin / /
deng thub bstan rgyal mtshan 'dzin mdzad pa'i / /
drin gsum ldan bla mar gsol ba 'debs / /
rgyud bdag 'dzin 'khrib chod pa dang / /
byams snying rje byang sems 'byongs pa dang / /
lam zung 'jug phyag rgya chen po yi / /
mchog myur du thob par byin gyis rlobs / /
skyabs blo bzang dpal ldan ye shes sogs / /
mgon bshes gnyen du ma'i zhabs bsten cing / /
deng thub bstan rgyal mtshan 'dzin pa'i mchog /
rje mtshan ldan bla mar x x x x x / /
blo chos dbyings kun tu bzang po'i dang / /
dus rtag tu mnyam gzhag dpal ldan zhing / /
yongs bstan pa'i nyi ma @# / /
'khor lo'i mgon / /
phyogs las rnam bar rgyal la gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byongs pa dang / /
lam zung 'jug phyag rgya chen po yi| |mchog myur du thob par byin gyis rlobs / /
! bde mchog bla brgyud kyi 'khor lo bde mchog dur smrig gi zhes sogs kyi mjug tu /
! /
rnam dag ye shes sgron me yis / /
rmongs pa'i mun pa kun bsal te / /
thub bstan rgyal mtshan 'dzin mdzad la / /
gsol ba 'debs so byin gyis rlobs / /
rnam 'dren bzhi pa'i lung rtogs kyi / /
snying po blo bzang rgyal ba'i bstan / /
'dzin mdzad rdo rje slob dpon la / /
gsol ba 'debs so byin gyis rlobs / /
blo bzang stobs bcu'i dpal ldan pa'i / /
bstan pa'i nyi ma srid gsum gyi / /
'dren mchog phyogs las rnam rgyal la / /
gsol ba 'debs so byin gyis rlobs / /
! dbal rdo rje 'jigs byed kyi brgyud 'debs skabs /
blo bzang rgyal ba'i ring lugs ma'i mjug tu /
! sgrib bral lhan skyes bde chen ye shes che / /
ngur smig rgyal mtshan 'dzin ba'i skur bstan nas / /
rim gnyis bdud rtsis skal ldan tshim mdzad bar| |gsol ba 'debs so dngos grub rnam gnyis stsol / /
blo chen rgyal kun mkhas btsun bzang po'i gar / /
bsgyur mdzad dpal ldan ye shes zhabs bsten cing / /
mdo sngags bstan pa'i rgyal mtshan 'dzin mdzad par| |gsol ba 'debs so dngos grub rnam gnyis stsol / /
blo bzang rgyal kun thugs bcud bdud rtsi'i rgyun / /
zab thugs yol gor 'khyil ba'i dpal ldan pa / /
bstan pa'i nyi ma phyogs las rnam rgyal la / /
gsol ba 'debs so dngos grub rnam gnyis stsol / /
! lam rim gsol 'debs skabs blo bzang rgyal ba'i ring lugs ma'i mjug tu /
! / /
zab rgyas chos tshul rgya mtsho'i bcung phyung ba / /
legs par bshad pa'i bdud rtsi'i dga' ston gyis / /
rigs can gsum gyi gdul bya tshim mdzad pa'i / /
ye shes rgyal mtshan zhabs la gsol ba 'debs / /
blo gros bzang po'i shing rtas nyer drangs pa'i / /
thub bstan rin chen bshad sgrub rgyal mtshan rtser| |bkong nas lung dang rig pa'i 'dod dgu'i char / /
'bebs mkhas yongs 'dzin dam par gsol ba 'debs / /
blo gros bzang po'i tshogs gnyis rta bdun gyis / /
legs drangs mkhyen brtse'i 'od stong dpal ldan pa'i| |bstan pa'i nyi ma pha rol rgung mun gyis / /
phyogs las rnam par rgyal la gsol ba 'debs /
! tshe sgrub gsol 'debs skabs 'jugs lugs gong bzhin la /
! / /
zab yangs blo gros mkhas btsun bzang po yi| |yon tan rin chen du mas yongs gang ba'i / /
bstan pa'i dbang phyug 'jam dpal rgya mtsho la / /
gsol ba 'debs so tshe yi dngos grub stsol / /
blo bzang rgyal kun spyi gzugs snang mtha'i mgon / /
thugs rje'i @# / /
dpal ldan ngur smrig tshul 'dzin pa / /
bstan pa'i nyi ma phyogs las rnam rgyal la / /
gol ba 'debs so tshe yi dngos grub stsol /
! thub dbang zhabs bad ma'i rje gong ma'i gsol 'debs kyi mjug tu /
! /
blo bzang rgyal ba kun gyi thugs rje'i dpal / /
zhes sogs dang /
dpal mgon zhal bzhi par dam sbrags byed skabs /
! /
rje btsun blo bzang dpal ldan ye shes zhabs / /
bstan pa'i nyi ma phyogs las rnam rgyal che / /
zhes gsung pas thus /
zhes pa 'di yang dben dgon dbu mjad kun dga' dpal ldan dang rtsis pa blo bzang don grub gnyis nas bskul ba ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
rje blo bzang rgyal ba kun 'dus pa'i / /
chos bshad sgrub bstan pa'i rgyal mtshan 'dzin / /
tshogs dge 'dun yongs kyi gtsug gyi rgyan / /
skyabs kun 'dus bla mar gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byongs pa dang / /
lam zung 'jug phyag rgya chen po yi / /
mchog myur du thob par byin gyis rlobs / /
ces \u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o /
dge legs 'phel / / / /
swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarga dza ga taM / /
