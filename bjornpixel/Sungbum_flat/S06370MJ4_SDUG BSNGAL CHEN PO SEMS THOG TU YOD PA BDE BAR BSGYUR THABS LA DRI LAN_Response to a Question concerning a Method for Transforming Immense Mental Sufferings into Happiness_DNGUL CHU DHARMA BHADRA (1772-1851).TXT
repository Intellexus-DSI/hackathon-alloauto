! sdug bsngal chen po sems thog tu yod pa bde bar bsgyur thabs ni /
sdug bsngal dang lan gyi bzod pa bsgom pa ste /
de yang kha rag pa'i ang yig las /
sdug bsngal sdig pa'i phyags shing yin / /
sems mi dga' byur du @# / /
ma lta ang / /
zhes dang /
rje mar ba'i zhal gdams mi las mgur du zhes pa las kyang /
bu 'khor bar bde ba ma re gsungs / /
sdug bsngal skyon du ma lta gsungs /
zhes 'byung ba ltar /
rang gis brtag shes na sdug bsngal la brten nas sdug bsngal can gyi 'khor ba las thar 'dod kyi nges 'byung skye ba dang /
rang la mchog 'dzin gyi nga rgyal dang gzhan la khyad gsod kyi blo bzlog pa dang /
sdug bsngal las skyob phyir skyabs 'gro shugs drag 'byung ba dang /
sdug bsngal gyi rgyu sdig pa sngar byas la 'gyod cing phyin chad sdom pa dang /
bde ba'i rgyu tshogs gsog cing bsngo bas rgyas 'debs pa dang /
rang nyams la dpags nas gzhan sdug bsngal gyis mnar ba la snying rje skye ba dang /
sdug bsngal gyi rtsa ba bdag 'dzin du mthong nas de'i gnyen por bdag med rtogs pa'i lta ba 'tshol zhing /
bsgom pa sogs yon tan thams cad 'byung ba'i sgo lta bu yin zhing /
lam rim du'ang 'khor ba spyi bye brag gi sdug bsngal ched du gnyer te 'bad pa du mas bsgom dgos par gsungs pa yin pas /
da dung rang steng du 'khor ba spyi dang bye brag gi sdug bsngal 'bab tshul yang dang yang du bsam ste gsos 'debs pa dang /
der ma zad kha che paN chen gyis /
sdug na kun gyi sdug bsngal khur / /
sdug bsngal rgya mtsho skam par shog /
ces pa ltar /
gzhan rgyud kyi sdug bsngal rnams kyang rang steng du len pa'i mos 'dun yang yang byed pa gnad kyi don to / /
