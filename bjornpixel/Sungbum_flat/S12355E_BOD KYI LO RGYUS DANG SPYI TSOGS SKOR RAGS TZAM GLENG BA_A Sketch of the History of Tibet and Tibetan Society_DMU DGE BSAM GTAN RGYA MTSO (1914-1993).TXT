bod kyi lo rgyus dang spyi tshogs skor rags tsam gleng ba /
bod du chos lugs byung tshul /
thog mar bod chags tshul mdor bsdus bshad na /
bod rang gi skad du sngon nas bod zer /
rgya gar ba rnams kyis bod ces pa zur chag nas b+ho Ta zer /
rgya nag pa rnams kyis sngon dus su thu b+hod zer /
de'i rjes mdo dbus gtsang gsum gyi nang gi gtsang gi ming la brten nas bod spyi la gtsang zer /
deng sang dbus gtsang phyogs la shi gtsang zer zhing /
bod mi thams cad la gtsang tso'u ? zer /
bod du mi'i 'gro ba ma chags pa'i sngon du /
stod mnga' ris kyi cha ni glang bo che dang ri dwags kyi yul /
bar dbus gtsang gi cha ni ri dwags spre'u yul /
smad mdo khams kyi cha ni spre'u dang brag srin gyi yul yin /
de yang /
stod g.ya' ri dang gangs ri /
bar brag dang spang ljongs /
smad rtsi shing dang nags tshal gyis gang /
gzhung thams cad chus gang nas yod /
mi'i 'gro ba byung tshul ni /
spre'u dang brag srin mo 'dus pa las sprel phrug mang du byung /
sprel phrug rnams nags tshal du gnas te shing tog gis 'tsho ba byas nas mang dud 'phel /
bar skabs shig nas gzhung gi chu rnams chu bor babs /
chu bo rgya mtshor babs te spang gzhung rgya chen po byung /
spang gzhung de dag tu nas /
gro /
sran ma /
so ba ma rmos lo tog rnams 'khrungs te ma rmos pa'i lo thog lnga zer /
spre'u rnams nags nas spang gzhung du 'ongs nas 'bru rnams la longs spyad /
rim gyis spu je thung dang rnga ma yang je thung la song /
skabs shig nas rnga ma med pas mi'i 'gro bar gyur /
pha rigs rnams 'char sgo myur zhing khog grim /
ma rigs rnams gdong dmar la ro gyong /
rim par 'phel bas bod yul mi'i yul du gyur te /
rus chen bzhi byung ba ni /
ye sang dkar bo /
ye smon nag po /
spyang khrig ye shes /
mon rdzu nag po dang bzhi'o / /
thog mar shing thog dang rgod skyes 'bru rigs rngon byed pa sogs kyis 'tsho thabs byas la /
rim gyis 'brog las kyis 'tsho thabs su 'phel /
sde shog gi lam lugs kyang dar la /
de'i skabs shig nas phyi'i rgyal khab kyi mi 'ga' zhig kyang 'ongs te chos lugs 'ga' re byung ba 'dra yang /
dar khyab ma byung bar mngon /
de nas bod la rgyal bo byung tshul ni /
rgya gar gyi rgyal bo dmag brgya ba zhes bya ba la bu zhig btsas pa la mig mas 'gribs su yod pa /
smin ma ljang khu /
so 'khor mar skyes pa /
sor mo'i bar dra bas 'brel ba zhig byung ba de /
'dre'i rigs yin bsams nas skrag ste zangs kyi ga'u'i nang du bcug nas chu bo gadgA ru 'phangs pa zhing ba 'ga' zhig gis rnyed nas /
gsos pa cher skyes dus sngar gyi lo rgyus rnams bshad pas yid skyo ste bod gangs can gyi phyogs su bros /
rim gyis lha ri yol ba'i rtse brgyud de btsan thang sgo bzhir byon pa na /
bod kyi phyugs rdzi bcu gnyis dang 'phrad /
phyugs rdzi rnams kyis khyod gang nas byon zhes dris pa na bod skad mi go stabs nam mkha' la mdzub mo bstan pas lha las chad pa yin snyam ste /
bod khams kyi rgyal bor 'os zer nas shing gis khyogs khri bzos te mi bzhis gnya' bar khur nas 'ong ba bod thams cad kyis lha rigs yin snyam nas gus 'dud lhur blangs /
rim gyis rgyal bor mnga' gsol /
gnya' bar khri byas te 'ongs pas ming la gnya' khri btsan po zhes btags /
rgyal bo 'dis pho brang yum bu bla sgang brtsigs /
de nas rim pa ltar /
mu khri btsan po /
ding khri btsan po /
so khri btsan po /
mer khri btsan po /
gdags khri btsan po /
srib khri btsan po rnams la gnam gyi khri bdun zer /
srib khri btsan po'i sras gri gum btsan po de la bu gsum skyes /
blon po lo ngam gyis ngo log byas te rgyal bo gri gum bsad /
sras gsum kong po phyogs su bros /
blon po lo ngam gyis rgyal srid bzung /
bod du gyen log gi 'khrugs pa'i thog ma 'di yin /
'di'i sngon la bod du khrab med la 'di dus smar khams nas khrab blangs /
mi ring bar blon po ru las skyes kyis lo ngam bsad de spo kong po'i yul nas gri gum gyi sras bya khri gdan drangs te yar klungs su rgyal sar bzhag mtshan la spu de gung rgyal zer /
'phying yul dar thang du yab kyi bang so brtsigs /
'di bang so brtsigs pa'i thog ma yin /
ru las skyes dang de'i bu mgo dkar blon po byas /
rgyal blon 'di gsum gyi ring la spang rmos nas zhing byas /
zhing la chu drangs /
shing bsregs nas sol ba bzos /
ko ba skol bzhu byas nas spyin bzos /
lcags rdo /
zangs rdo /
dngul rdo gsum bzhus nas /
lcags zangs dngul gsum bton /
gnya' shing dang thong gshol bzos nas dor gyis zhing rmos /
chu la zam pa 'dzugs pa sogs byas /
gri gum dang spu de gung rgyal gnyis la bar gyi steng gnyis zer /
spu de gung rgyal gyi sras e sho legs /
de'i sras de sho legs /
de'i sras thi sho legs /
de'i sras gung ru legs /
de'i sras 'brong zher legs /
de'i sras i sho legs /
de rnams la sa'i legs drug zer /
i sho legs kyi sras za nam zin lde /
de'i sras 'phrul nam gzhung btsan lde /
de'i sras se snol gnam lde /
de'i sras se snol po lde /
de'i sras lde snol nam /
de'i sras lde snol bo /
de'i sras lde rgyal bo /
de'i sras lde sprin btsan /
de rnams la lde brgyad zer /
lde sprin btsan gyi sras rgyal to ri long btsan /
de'i sras khri btsan nam /
de'i sras khri sgra dpung btsan /
de'i sras khri rje thog btsan /
de bzhi la 'og gi btsan bzhi zer zhing 'di yan gyi rgyal rabs nyer bdun ring chab srid bon gyis bskyangs zer /
khri rje thog btsan gyi bu lha tho tho ru /
rgyal bo de'i dus su /
chos sems 'tsho sogs mi kha shas rgya gar du phyin nas /
rgya gar gyi skad yig bslabs /
de dus bod la yi ge med stabs /
sangs rgyas kyi chos rnams bod yig tu bsgyur ma btub cing spang skong phyag rgya ba /
mdo sde za ma tog tsin+ta ma Ni'i gzungs te chos kyi glegs bam kha shas dang /
gser gyi mchod rten bcas khyer 'ongs nas rgyal bor phul bas /
rgyal bos don ma go yang ya mtshan du bzung nas pho brang yum bu bla sgang gi yang thog tu bzhag ming la gnyan po gsang ba btags te phyag mchod byas /
de la chos kyi dbu brnyes zer /
rgyal bo 'dis lo brgya dang nyi shu thub par grags /
lha tho tho ru'i sras khri gnyan gzung btsan /
de'i sras 'brong gnyan lde'u /
de'i sras stag ri gnyan gzigs /
de'i sras gnam ri srong btsan /
'di'i ring la rgya nag nas rtsis dang sman byung /
pho brang khri brtsigs 'bum gdugs zhes bya ba brtsigs /
rta bzhon nas rngon du song ste ri dwags 'brong zhig bsad pa'i sha rta sga'i sha thag la btags pa sa la lhung ba tshwa dang thug nas tshwa gter rnyed de tshwa gter thog mar bton /
gnam ri srong btsan gyi sras srong btsan sgam po /
rgya nag gi thang rgyal rabs kyi rgyal bo gnyis pa thang the tsung me khyi lo la rgyal sar 'khod /
spyi lo sa glang lor pho brang byams pa mi 'gyur gling du srong btsan sgam po 'khrungs /
spyi lo de nas bzung da lta'i spyi lo 'di yan la lo stong dang sum brgya dang so gcig song /
shing rta lo nas bzung ste lo brgyad la rgya dang bod gnyis 'khrug pa byas /
de'i skabs su a mdo'i sa'i cha phal che ba thang dmag gis bzung ba la bod dmag gis bcom ste bod kyis bzung /
lcags glang lor srong btsan sgam po lo bcu gsum thog rgyal sar 'khod /
po ta lar pho brang brtsigs /
rgya gar nag stag gzig hor /
mi nyag sogs phyi'i rgyal khab du ma la dpung 'jug dang zhi drag sna tshogs kyis dbang du bsdus /
thon mi sam+b+ho Ta rgya gar du mangs nas rig gnas bslabs te bod yig gsar du bzo bcug phyi nang bar gsum gyi blon po dang bcas pa'i gros thog nas mi chos gtsang ma bcu drug gi khrims yig gtan la phab /
thon mi sam+b+ho Tas rgya gar nas chos bsgyur /
dgung lo bcu drug thog bal bza' khri btsun khab tu bzhes /
de'i rdzongs par jo bo mi bskyod rdo rje gdan drangs /
slar yang po ta la'i pho brang rgya bskyed /
rgya nag nas rgya bza' kong jo khab tu bzhes /
de'i rdzongs jo bo shAkya mu ne gdan drangs /
ra sa 'phrul snang gi gtsugs lag khang dang /
mtha' 'dul yang 'dul gyi gtsug lag khang brgyad la sogs pa bzhengs /
slar yang /
ru yong bza' dang /
zhang zhung bza' /
mong bza' khri lcam rnams khab tu bzhes /
mong bza' la sras gung ri gung btsan 'khrungs /
gung ri gung btsan lo bcu gsum thog rgyal sar bkod cing lo bco brgyad thog gshegs /
slar yang /
rgyal bo rang nyid rgyal sar bzhugs /
lcags pho khyi'i lo dgung lo brgyad cu gya gnyis thog gshegs /
gung ri gung btsan gyi sras mang srong mang btsan rgyal sar bkod /
de'i dus su rgya dmag 'ongs /
blon po mgar gyis bod dmag mang bo khrid de rgya rnams bcom /
mgar yang dmag thog tu grongs /
slar yang rgya dmag 'ongs te bod yul du ma bcom /
po ta la'i pho brang me la bsregs /
mang srong rgyal bo gtsang gi bar snang sgang du gshegs /
de'i sras 'dus srong mang rje /
'di'i dus su rtsal bo che'i mi bdun byung /
de'i sras khri lde gtsug brtan de la sras 'jang tsha lha dpon 'khrungs pa la /
rgya rje yag 'jam li khri bzher ma'i sras gyim shing kong jo khab tu bsus kyang bod du ma 'byor gong rgyal sras gshegs /
kong jo khri lde gtsug brtan rang gi btsun mo byas pa la /
lcags rta lor khri srong lde'u btsan 'khrungs /
'di'i dus su rgya gar nas mkhan po bo d+hi sa twa dang slob dpon padma 'byung gnas gdan drangs /
bsam yas kyi gtsug lag khang bzhengs /
rgya gar nas chos sde snod gsum bsgyur /
rab byung gi sde btsugs /
bon bsnubs /
lcags 'brug lor tshad pa'i nad kyis bsnyun nas 'das /
de'i sras mu ne btsan po /
mu rug btsan po /
mu tig btsan po gsum las snga ma rgyal bor bzhugs nas bod kyi dbul phyug lan gsum bsnyams /
de'i ming la mu khri btsan po yang zer /
mu ne btsan po cher ma 'gyangs par gshegs pa'i rjes su /
mu rug btsan po bsko bar brtsams yang thog tu ma khel bas /
mu tig btsan po'am sad na legs mjing yon dgung lo bzhi'i thog rgyal sar bzhag de la sras gtsang ma /
lha rje /
lhun 'grub /
dar ma /
ral ba can te lnga yod pa las /
dang bo rab tu byung /
gnyis pa lo bco lnga'i thog gshegs /
gsum pa chung dus gshegs /
bzhi ba log spyod la dga' bas /
lnga ba khri ral ba can rgyal sar bkod /
rgyal bo 'di me khyi lo sku bltams /
'dis dge 'dun la bsnyen bkur byas /
bod yig skad gsar bcad kyis gtan la phab /
'di'i dus su rgya nag gi rgyal bo dzung dzung zhes bya ba yin la /
rgya bod tsha zhang nang ma mthun par blon po lha bzang klu dpal gyis dmag dpon byas te dmag song nas rgya yul shing kun dang /
sman tse'i bi ce'u sogs blangs nas bzung /
phyis su ce'u mkhar nyi shu rtsa bzhi thams cad bod kyi lag tu shor /
rgya nag rgyal bo dzung dzung lo bdun rgyal sar bsdad nas de'i bu che ba tha'i dzung rgyal bo zer ba shen chur bros /
de'i shul du bod rnams kyis rgya'i blon po ga'u hi bsad de slar yang rgyal srid bzung /
bod kyi mchod gnas lo paN rnams dang /
rgya'i hwa shang rnams kyis dpang bo mdzad de rgya bod kyi bar 'dum mdzad /
rgya'i gung gu rme ru ka ci'i mchod rten dkar bo yin zer zhes bya bar rgya bod kyi sa mtshams phyes te bod rgyal gyi gtsug lag khang dang /
rgya rje'i gtsug lag khang brtsigs /
der rdo ring zhig btsugs te sa mtshams nas phyi rol tu dmag gis g.yul bsham pa sogs byas mi chog pa'i yi ge brkos /
dus der rgya bod gnyis mthun zhing 'brel ba bzang bor byung bas /
gnam la nyi zla zung gcig dang /
sa la btsan po dbon zhang zhes gleng skad do / /
rgyal bo 'dis chos dang rig gnas shin tu dar bar byas /
chos la mi dga' ba'i rlas stag sna sogs kyis chu mo bya'i lo la bkrongs /
de'i gcen dar ma rgyal sar bkod /
'dis chos dang rig gnas kun bsnubs /
rgya gar nag nas 'ongs pa'i paN Di ta dang lo tsA ba rnams yul gzhan du bros shing ma byon pa 'ga' zhig bkums /
rab byung phal cher rab byung gi cha lugs dang bral bar byas /
mi nyan pa rnams rngon pa byed du bcug dpe cha phal cher sa'i 'og tu sbas shing 'ga' zhig mer bsregs shing 'ga' zhig chu la bskur /
gtsug lag khang rnams kyi sgo la zhal ba byas /
mthar lha lung dpal rdor gyis lcags kyi mda' 'phangs pa snying gar phog rgyal bo'i lag pa gnyis kyis mda' la 'ju zhing yang na lo gsum gyis gsod pa sngas /
yang na lo gsum gyis 'phyis zhes smra ba'i mu la 'das so / /
glang dar ma'i btsun mo chung ba'i sras 'od srung dang /
che ba'i sras yum brtan gnyis mnga' thang la ma 'chams par 'khrug long chen po byung /
'od srung gis g.yon ru dang /
yum brtan gyis spu ru bzung /
de nas bzung ste bod spyi la dbang ba'i rgyal bo ma byung /
de nas mi ring bar 'bangs gyen log byung /
gyen log dang bo mdo khams smad nas byung /
der brten gtsang g.yas ru nas /
de nas dbu ru dang g.yas ru nas gyen log byung /
rim gyis yul phyogs kun tu gyen log byung /
rgyal bo'i pho brang rnams kyang bsregs /
bang so rnams kyang bshig ste bod khams sil bur thor /
'od srung gi sras mnga' bdag dpal 'khor btsan /
de'i sras bkra shis brtsegs pa dpal gtsang stod du bsdad /
skyid lde nyi ma mgon mnga' ris su song ba la sras gsum skyes pa'i che ba dpal gyi mgon gyis mang yul bzung /
bar ba bkra shis mgon gyis spu rengs bzung /
chung ba sde gtsug mgon gyis zhang zhung bzung /
bkra shis mgon la sras 'khor re dang /
srong de gnyis /
snga mas rgyal srid bzung ba'i sras nA ga rA dzA dang /
de wA rA dzA gnyis yod /
'di pha bu gsum ga rab tu byung nas yab kyi mtshan la lha bla ma ye shes 'od zer /
srong de'i sras lha sde /
de la sras gsum 'khrungs pa'i /
che ba 'od lde /
'bring ba lha bla ma byang chub 'od /
chung ba pho brang zhi ba 'od /
de sogs rim gyis byung ba ni bod kyi rgyal bo'i rgyud pa yin /
khri bkra shis brtsegs pa dpal la sras bzhi byung bas /
khri sde 'bangs dang bcas pa mdo smad du byon /
mtsho khri shog rgyal mo'am mtsho sngon por grags pa'i 'gram du bsdad de khri sdes khri dpon byas /
de ma gtogs bod kyi rgyal bo'i gdung rgyud med par bod khams kun tu sde dpon dang mi chen so sos rang rang gi sa cha la srid kyi dbang bzung /
de ltar sil bur song nas lo sum brgya lhag song zer /
de'i mtshams su /
rab byung bzhi ba'i me yos lo hor jing gir rgyal bo bod du byon /
stod mnga' ris tshun chad dbang du bsdus /
gtsang du mi sna btang nas sa chen kun dga' snying bo la 'bul nod bgyis te mchod yon du gyur /
slar sog yul du gdan 'dren gyi snyan gsan phul /
rten gsum 'ga' zhig gdan drangs /
de la brten nas sog po rnams bstan pa la dad pa'i 'go tshugs te dge bsnyen sogs kyis sdom pa len pa yang byung /
jing gir gyi sras o go ta'i bu go yug dang go tan gnyis kyis khams kyi rgyal bo byed pa'i skabs /
go tan gyi dus su dor rta nag pos gtsos hor dmag bod du mngags te /
bod khams dbang du bsdus /
rgyal bo go tan gyis sa skya paN chen hor yul du gdan drangs /
sa skya paN chen gyis rgyal bo 'khor bcas la kyai rdo rje'i dbang gnang /
sog yig gsar du bzos /
go tan gyi gcung se chen rgyal bo mnga' thang shin tu che zhing /
rgya bod hor gsum dang rgya gar gyi phyed tsam dang kha che'i mtha' tshun la dbang bsgyur /
'gro mgon 'phags pa rgyal khab tu gdan drangs /
bod chol kha gsum dbang yon du phul te sa skya ba bod spyi'i bla dpon du gyur /
'gro mgon 'phags pa bla ma byas /
nye gnas shAkya bzang bo dpon chen du bskos /
bla mas bla ma'i bya ba byas shing /
dpon pos chab srid bskyangs /
dbus gtsang du bod khri skor bcu gsum byas te /
khri skor re la khri dpon re bskos /
de mthun mdo khams smad sogs su'ang dpon dang dpon tshab ci rigs bzhag snang /
bod khri skor bcu gsum ni /
'bri phag rgya ma g.ya' bzang ba / /
tshal ba bya yul lha 'brug gsum / /
bsdeb pas dbus kyi khri skor drug /
mnga' ris la stod lho byang gnyis / /
chu mig zha lu byang 'brog bcas / /
bsdeb pas gtsang gi khri skor drug /
gtsang min dbus min yar 'brog gi / /
khri skor dang bcas bcu gsum mo / /
sa skya paN chen rab byung gsum pa'i chu stag la 'khrungs /
'gro mgon chos rgyal 'phags pa rab byung bzhi ba'i shing lug lor 'khrungs /
de nas bzung ste sa skya bas lo bdun cu don lnga'i ring bod kyi spyi dpon mdzad la /
. dpon chen thog ma shAkya bzang bo /
de nas rim par /
. kun dga' bzang bo /
. zhang btsun /
. phyug po rgang kha ba /
. byang rim /
. kun gzhon /
. gzhon nu dbang /
. byang rdor /
. ag len /
. slar yang gzhon dbang /
. legs par /
. seng ge dpal /
. 'od seng /
. kun rin /
. don yod dpal /
. yon btsun /
. slar yang 'od seng /
. rgyal bzang /
. dbang phyug dpal /
. bsod nams dpal /
. slar yang rgyal bzang /
. dbang phyug brtson 'grus sde ste slar ldab dang bcas dpon rabs nyer gnyis kyi ring lo bdun cu don lnga la sa skya bas bod spyi la dbang bsgyur ba yin kyang /
tha ma 'di'i skabs su phag gru khri dpon gong du shor dogs nas /
yar klungs su khri skor bcu gsum gyi dmag lan mang du drangs kyang /
phag gru khri dpon ta'i si tu byang chub rgyal mtshan gyis gyen log byas pa ma thub par /
dbus kyi sa cha phal che ba phag gru'i lag tu shor /
slar yang sa phag 'khrugs te sa skya ba pham nas rab byung drug pa sa mo glang nas bzung ste /
ta'i si tu byang chub rgyal mtshan bod khri skor bcu gsum gyi bdag por gyur /
phag gru'i dpon rabs ni /
ta'i si tu byang chub rgyal mtshan /
lha btsun gu shrI shAkya rgyal mtshan /
lha btsun spyan snga grags pa byang chub /
lha btsun spyan snga bsod nams grags /
lha btsun gu shrI grags pa rgyal mtshan /
lha btsun spyan snga grags pa 'byung gnas /
lha btsun spyan snga ngag gi dbang bo /
lha btsun spyan snga chos kyi grags pa sogs dpon rabs brgyad dang /
bkra shis grags pa /
'gro ba'i mgon po /
ngag dbang grags pa /
kar rgyud rnam rgyal /
bsod nams dbang phyug spyan snga ngag gi dbang bo /
rin chen rdo rje'am dbang gi rgyal bo /
spyan snga grags 'byung ba /
rin chen bzang bo /
drung grags pa /
drung nam mkha' bzang bo /
drung nam mkha' dpal 'byor /
drung grags pa dpal bzang /
drung dpal 'byor rgyal bo /
ngag dbang bsod nams rgyal bo /
ngag dbang bsod nams lhun 'grub rnams so / /
dpon phyi ma gnyis kyi dus su rin spungs don yod kyis 'bangs gyen log byas te phag gru'i pho brang sne'u rdzong dang dpal 'byor lhun po bcas bcom /
bod kyi chab srid rin spungs sde bas bzung /
rin spungs sde ba'i mi rgyud ni /
nam mkha' rgyal mtshan /
nam mkha' rgyal bo /
nor bu bzang bo /
kun bzang /
don yod rdo rje /
ngag dbang rnam rgyal /
ngag dbang 'jigs grags kyi bar du mnga' thang che bar byung mod /
phyi ma'i skabs su rang gi 'bangs karma tshe brtan gyis 'bangs gyen log byas te /
gtsang gi sa cha phal cher phrogs /
de'i sras phun tshogs rnam rgyal /
de'i sras karma bstan skyong ste gtsang ba rgyal bo gsum byung /
rab byung bcu ba'i shing rta la bstan 'dzin chos rgyal gyis mgo dkar bcom /
me rta la bstan 'dzin chos rgyal gyis khal kha dang o rod gzhung 'dum par mdzad pas man ju gong mas gu shrI'i cho lo byin /
rab byung bcu gcig pa'i me glang la bstan 'dzin chos rgyal gyis man ju gong ma'i bka' bzhin chog thu bcom nas dbus su btegs /
lcags 'brug lo'i zla ba bcu gcig par bstan 'dzin chos rgyal gyis bar khams kyi be ri rgyal bo bcom /
chu rta lo'i zla ba dang bor bstan 'dzin chos rgyal gyis gtsang ba'i pho brang bsam 'grub rtse blangs /
gtsang ba rgyal bo dbang bcas tshar bcad /
bstan 'dzin chos rgyal rang nyid bsam 'grub rtser bsdad /
gtsang rgyal karma bstan skyong bzung nas khri mon du bcug dbus gtsang mtha' dag mnga' 'og tu bcug bod khri skor bcu gsum rgyal dbang la phul /
bstan 'dzin chos rgyal rang nyid rgyal bo byas te rgyal bo dang sde srid zung 'brel byas nas bod kyi chab srid bzung /
rang nyid kyis bod kyi rgyal bo lo bcu gnyis mdzad /
de'i 'phror rgyal bo nyid kyi tsha bo lha bzang gis bod kyi rgyal bo byas /
de dang 'brel ba'i sde srid ni /
grong smad pa 'phrin las rgya mtshos lo brgyad /
zangs ri ba blo bzang mthu stobs kyis lo drug grwa tshang gnyer ba blo bzang sbyin pas lo gsum /
de nas sde srid sangs rgyas rgya mtshos lo sum cu so gcig bar du sde srid mdzad /
sde srid 'di dang lha bzang gnyis ma mthun par sde srid kyis lha bzang spyugs /
lha bzang bas slar dmag khrid de 'ongs nas sde srid bsad nas pad dkar 'dzin pa dang lha bzang zung 'brel gyis lo bcu gsum /
lha bzang ba jun gar gyis bsad nas sde srid stag rtse ba lha rgyal rab brtan dang jun gar zung 'brel gyis lo gsum /
jun gar man ju gong ma'i dmag gis bdas /
sde srid stag rtse ba bsad nas /
khang chen ne dpon du bskos nas des lo bdun /
khang chen ne nga lam sbyar gsum gyis bsad nas bka' blon nga phod pa sogs kyis lo gsum /
bka' blon gsum pho lha bas bsad nas des lo nyi shu /
de'i sras tA le pA thur gyis lo bzhir rgyal bo byas /
de man ju gong ma'i khrims la thogs te bsad nas bka' blon bzhi bskos /
de'i 'phror rgyal dbang bdun pa bskal bzang rgya mtsho gshegs nas /
rgyal tshab dang am b+han zung 'brel byas nas sdod pa'i srol btod /
de nas bzung rgyal dbang bcu gsum pa thub bstan rgya mtsho'i bar du dga' ldan pho brang bas bod kyi srid bzung /
spyir bod la dbus gtsang chos kyi chol kha /
mdo stod mi'i chol kha /
mdo smad rta'i chol kha gsum yod la /
mnga' ris gung thang nas sog la skya bo yan chad dbus gtsang chos kyi chol kha dang /
de nas rma chu'i khug pa yan chad mdo stod mi'i chol kha yin /
mdo smad la a mdo zer zhing /
'bri chu'i se bo'i lung ring brgal ba'i ba yan ha ri'i shar ngos a chen gangs rgyab kyi ri dang /
mdo la ring mo gnyis kyi ming bsdoms pas de man chad la a mdo zhes grags pa yin la des na a mdo dang mdo khams smad gnyis gcig go / /
mdo smad kyi yul du bod chags tshul mdo tsam bshad na /
mdo smad lho rong rgyal mo tsha ba rong gi mi rnams ni /
srong btsan sgam po'i dus su bod nas chad pa yin /
de'i dus su rgya bod gnyis 'khrugs pa'i skabs su dbus kyi khyung bo dkar ri nag ri gser tsha gsum gyi nang gi khyung bo dkar ri nas bod kyi blon po zhig dmag dang bcas rgya bod kyi sa mtshams srung du mngags pa rgyal mo tsha ba rong du slebs te /
chu chen la co ru rdzong brtsigs nas /
tsha ba rong gi sa'i cha thams cad bod dmag gis bzung ste gzhis chags /
de dag gi rigs ni bod kyi rigs la /
bse /
rmu /
ldong /
stong bzhi yod pa /
de'i nang gi bse'i rigs yin /
bse rigs bzang rnams la bse khyung sbra zer stabs /
'di dag sbra rigs yin la /
mdo khams rong chen bzhi'i nang tshan gyis rgyal rong 'gag dog mo gsum po sbra la thob zer /
bod kyi kha rgyun la /
'gag dog mo gsum ste sbra la thob / /
sbra dpa' rtsal che ba de yi don / /
zer /
de'i sngon du mdzod dge rnga ba sogs su rgya sde chags te mkhar brtsigs sa zhing btab pa'i shul da dung yod /
zangs dkar gyi rgya mkhar thang dang lung zi'i mkhar chag rnga ba'i rgya mkhar rnams ni de dus su thor ba'i shul yin /
de dag tu sa brkos na dngos rdzas 'bud rgyu yod /
zhang zhung sbra rgyal dang kho 'phan sogs rgyal bo byas /
tsha rong rgyal bo kho 'phan gyi dus nas bzung /
tsha rong dang kho 'phan tshig sdud byas nas tsha kho zhes grags /
the bo dang zung chu tshun chod /
rma chen gangs tshun chod /
khams kyi lho rgyal tshun chod /
rgyal rong gi rgyal khams su gtogs /
skabs shig tu rgyal rong gi rgyal bo mdo bzher nag po zhes bya ba byung /
'dis rgyal rong gi yul khams kun tu dbang bsgyur /
gzi 'gag tu pho brang brtsigs /
khri srong lde btsan gyi sku tshe'i smad du yang rgya bod gnyis 'khrugs te /
bod dmag gis rgya pham /
bod kyi rgyal rgyud tshe mgon legs zer ba zhig rgyal rong sde dpon du bzhag khro chu dang chu nag sogs su ru sde du ma yod pa rnams sngar rgyal rong gi mnga' khongs yin yang de skabs mnga' 'og tu ma sgur ba la /
tshe mgon legs kyi 'khor du mda' bzo mkhan gyi dpa' bo zhig yod pa dmag dpon du bskos nas /
des dmag khrid de song nas khro chu sogs mnga' 'og tu bsdus /
mda' mkhan khro chu'i dpon du bzhag tshe mgon legs kyi rgyud pa stsa paN thar la sras gsum yod pa las /
gcig so mang nor bu'i gling dang /
gcig cog tse stag mo rdzong dang /
gcig gzi 'gag phun tshogs rdzong deng sang rdzi 'gag zer /
gsum du so sor bsdad nas dpon bzung /
'di gsum la tsha ba khag gsum zer /
de dag gi mi rgyud cig gis bstan pa'i dpon bzung ba la tsha ba khag bzhir yang grags /
bod kyi rgyal bo glang dar ma'i rjes su bod la 'bangs gyen log byung nas bod kyi rgyal sa bsnubs te /
bod 'bangs thams cad sil bur 'thor ba'i skabs nas bzung /
rgyal rong gi yul khams yang sil bur thor te rim gyis dpon khag mang du gyes /
phyis su dpon khag bco brgyad gyes pa la rgyal rong rgyal khag bco brgyad du grags /
yul 'di hor rgyal bo dang tA ming gi dus su'ang mnga' 'og tu ma chud par grags /
man ju'i dus su'ang chen lung rgyal bo'i bar du sngar ltar bsdad nas chen lung gi dus su /
nga shI tshe dbang gtsor byas nas gong ma la ngo log byas /
tshe dbang rab byung bcu gsum pa'i chu sprel lor rgyas bsad pa'i rjes su rab brtan rgyal bo gtso bor byas nas mu mthud de ngo log byas /
rgya'i dmag dpon a cang jun dmag dang bcas pas lo bcu gnyis kyi bar du 'thab nas mthar mnga' 'og tu bsdus /
rgya kha dpon med par byas pa'i shul du hru'u pe lnga bzhag btsan lha dpon bsad nas hru'u pe bzhi bzhag chu chen la hru'u pe gnyis bzhag dpon khag gzhan rnams la bab bstun gyis go sa byin nas rang sor bzhag btsan lha khag bzhi'i nang tshan gyi /
bsod nams yag hru'u pe nga ro 'brug thar dmag dpon gtso bo byas te /
rgyal rong gi dmag la phyin pa sogs lo rgyus mang /
mdo smad kyi mi rgyud gzhan dag ni /
mnga' bdag khri ral ba can gyi dus su byang gru gu'i rgyal khab tu dmag drangs nas bcom pa'i skabs su dmag nas skyen po btus pa'i dpa' bo mi dgu dmag dang bcas pa hor bod kyi mtshams su bzhag ste /
rgyal bo'i bka' ma byung bar du ldog tu med gsung bas dpa' bo mi dgu'i rgyud pa la /
ka ma log tu thogs shing /
mdo smad lho byang gi mi rgyud phal cher de dag gi rgyud pa yin no / /
de yang mgo log gi mi rgyud ni /
khams mgo log gi yul nas 'bru rigs kyi dpon zhig 'ongs te /
dpon rabs mang bo'i bar du 'gu kho'i lung bar bsdad pa'i rgyud pa la /
'bru lha rgyal /
de'i bu a 'bum ni yul dpon gling rje dang 'gal nas yul bud de smar gyi sngo mtsho khar 'ongs /
de'i bu 'bum skyabs /
'bum dge /
'bum yag gsum yod pas so sos khyim bzung bas mgo log khag gsum byung /
'bum skyabs kyi bu phag thar la tA ming zon te nas khri dpon gyi thob byin /
de la bu bzhi yod pa'i che ba rdo rje 'bum la rdo rol gyi sa cha /
'bring ba padma 'bum la 'dzi rka'i khog 'dzam thang chung ba padma yag la smad rol gyi sa cha dang mi sde byin /
rnga khog gi mi sde /
gser khog gi khral /
g.yu dang rtsang khog gi sa cha sde rnams thun mong byas /
rdo rje 'bum gyi bu che ba 'bum phyug rgyal la /
bu gnyis byung ba'i che ba a skyong /
de la bu bdun byung ba ni /
dpon gang khang rgan /
khang gsar /
rme nyo tshang /
sde nang mtsho 'gram pa /
sde nang rag pa mda'i dpon rigs thams cad a skyong gi rgyud pa yin /
a skyong gi nu bo rgyal mtshan gyi rgyud pa tshe rgyal 'bum la dpal bza' bu drug byung bar mkhar ri dpal skor zer /
smad rol 'dzi mda' man dang /
smar rong smug mda' yan gyi dpon rigs rnams 'di'i rgyud pa yin /
smar khog po ta'i mdo sogs kyi dbal shul stod smad sogs ni /
bod kyi rus chen bzhi'i nang tshan ldong rus yin te /
ri rtse mo gsum ste ldong la thob / /
ldong zhwa mgo mtho ba de yi don / /
zhes grags /
ldong la ldong shul chen bco brgyad grags pa byung /
shul chen bco brgyad kyi nang tshan dbal shul ni /
ldong dpal chen skyabs kyi mi rgyud yin la /
de'i mi rgyud la dbal shul phur ba thar zer ba byung /
phur ba thar gyi bu ge li /
ge tse /
ge 'phan gsum /
ge li dang ge tse'i rgyud pa 'bum skyabs yag dang khro go sogs yin /
ge 'phan gyi rgyud pa dbal shul ban dpon zer ba'i rgyud du kun mkhyen 'jam dbyangs bzhad pa 'khrungs /
ge 'phan gyi rgyud pa tshan gcig r+wa rgya chu khar song bas rgyud pa dbal mang sogs yin /
yang tshan gcig lho phyogs su chad pa g.yu khog rtsang khog sgeg khog gser stod /
snyu stod rnams yin /
ge tse'i rgyud pa ge tse ma lag thong gsum /
zla chu stod /
sde dge'i mnga' 'og rnams dang khro shul sogs yin /
ge li'i bu chung ba ban zhar gyi rgyud pa gser thar dpon rigs rnams /
mu thar /
khe thal /
dbal shul /
khyo kho rnams yin no / /
dbal shul sangs rgyas 'bum gyi rgyud 'dzin rka'i wa 'bri mgo bsi mda' /
rdo stod skyi ra /
rdo smad rka mda' rnams su yod la /
chos shul dang phyag shul yang 'di'i rgyud pa dang /
tog tsha rmog tsha mgo tsha sbu tsha rkang tsha sogs tsha chen bco brgyad du grags pa ldong yin no / /
phur ba thar gyi sngon du mi rgyud mtsho sngon du chad pa /
mtsho sngon gyi dbal shul rnams ni /
rab byung bcu gnyis pa'i chu yos lor mtsho sngon gyi sog po'i dpon po rnams kyi gong ma g.yung Ting rgyal bo la ngo log byas nas rgya dmag mtsho ltar brdol nas mtsho sngon du 'khrug chen byung skabs slar lho phyogs su song ba /
li thang dang nye ba'i g.yon ru ma dang /
sde gzhung ma sogs yin no / /
kha gya tsho drug yang ldong yin la /
de la tsha chen bco brgyad yod pa'i nang gi g.yu tsha yin te /
khri ral ba can rgya yul du dmag la phyin skabs /
dmag dpon du bskos pa'i g.yu tsha dmag dpon sogs kyi mi rgyud las rma phar kha'i ba yan sogs dang /
kha gya tsho drug sogs chad pa yin no / /
mdzod dge stod smad kyi dpon dang mi phal cher ni dga' rigs yin te /
mnga' bdag khri ral ba can gyi dus su blon po dga' ye shes dar rgyas dpya khral bsdu ba'i phyir du mdo smad du byon /
da lta'i mdzod dge'i stod kyi sa cha 'di yangs shing rgya che ba /
rma chu /
rme chu /
ska chu sogs chu klung chen po gsum 'bab pa /
spang ljongs dang ne'u sing du mas brgyan cing yid du 'ong bar mthong nas /
sa cha der 'brog ru bzung nas bsdad /
rim gyis mdzod dge smad kyi sa char yang 'brog ru bzung /
dga' ye shes dar rgyas kyi bu spyang shI dang dong thI gnyis kyis gros byas te /
mdzod dge stod smad kyi sa cha phyugs skyong ba'i sar bzang yang /
zhing sar mi bzang bas zhing sa bzang bo zhig 'tshol snyam nas /
co ne'i sa char phyin te gzhis bzung nas zhing las byas /
de ltar na mdzod dge stod smad dang co ne'i dpon rgyud rnams rus gcig pa yin no / /
mdo khams stod smad kyi hor zer ba'i mi rgyud rnams ni /
hor jing gir rgyal bo'i dus su bod hor rgyal gyi mnga' 'og tu tshud skabs /
hor dmag dang las byed pa sogs yong nas bsdad pa'i mi rgyud yin la /
lo bdun brgya lhag song stabs skad rigs dang goms 'dris sogs kyang bod ji bzhin du gyur zin /
sog po mda' bcu gcig sogs byang phyogs kyi sog po zer ba'i sde 'bangs rnams ni /
gu shrI bstan 'dzin chos rgyal sogs kyi rgyud pa yin la /
bod yul du slebs nas lo sum brgya bzhi brgya las ma 'gor stabs da dung yang nang logs su sog skad smra bzhin yod do / /
bod la 'bangs gyen log byung ba'i rjes su gling ge sar zer ba byung la /
chu sbrul la skyes par bshad pa dang /
lcags byi la skyes par bshad pa gnyis yod /
gnyis ka gang yin yang rab byung ma tshugs gong gi drug cu skor de'i nang du yin pa deb ther rgya mtshor gsungs /
dang bo ltar na spyi lo yin /
phyi ma ltar na spyi lo yin /
'khrungs sa ni rdza chu'i rgyud yin zer /
'bangs mi dpa' bo zhig yin la /
grogs dpa' thul so gnyis dang mna' mthun byas te /
dgra 'dul gnyen skyong gi bya ba byas pas mnga' thang che ru rgyas /
dpa' bo dmag mi mang du 'phel te gling rje ge sar zhes snyan grags rgyas /
lho phyogs 'jang sa dam rgyal bo pham par byas /
de nas dmag dang bcas zung chu dang /
mdzod dge sogs su 'ongs te dmag ru bzung ba'i sa cha gling dkar stod du grags /
de dang nye ba'i rgya dang ma 'chams par rgya mkhar du ma cham la phab /
de nas byang phyogs su chas te hor gur dkar dang gur ser gnyis la ma 'chams par lo du mar 'khrugs te /
gur dkar cham la phab /
gur ser yang pham ste rjes su 'grig 'dum byas par grags /
de dag la brten nas gling rje ge sar zhes snyan grags kyis 'dzam gling khyab /
dbus phyogs su yang dmag btegs te lho phyogs kyi ri bor ba zhig btul ba la bdud btul zhes grags /
mdo smad yongs rdzogs la dbang bsgyur /
mgo log tu pho brang brtsigs te rgyal sa de nas 'dzin grabs byas kyang ma grub pa 'dra /
de skabs shig nas gling rje khyis bsad /
dpa' thul gzhan dag kyang shi 'thor gson 'thor du gyur nas mnga' thang nyams so / /
de ltar rgyal rong ni bod nas chad snga zhing bar skabs su 'grim 'grul chad pa sogs la brten nas /
bod byings dang skad mi 'dra bar gyur pa ni bod skad shin tu brda rnying dag sor gnas pa dang rang sa nas kyang rim gyis 'gyur che ba yin la /
ji ltar 'gyur tshul sgra gdangs drag che ba'i dbang gis 'gyur bar mngon te /
mig la tir myig sna la tir sna /
rna ba la tir rna /
kha la tir kha /
mchu la tir mchu /
do shal la phreng ba /
phreng ba la lag phreng /
dor ma la rkang snam /
lag gdub la sgrog rus pa la ris pa /
sha tshil la sha tshil /
khug ma la ta khug snod yang zer gzab pa la ga zab /
dman pa la ki man /
khyi la khi /
phag la pheg khyim la khyim /
sogs 'gyur gzhi gcig pa gsal bo can shin tu mang la /
phan tshun gang rung zhig 'gyur ba'i dbang gis gtan nas mi 'dra ba shin tu mang /
de bzhin du a mdo'i skad la brda rnying mang ste /
slog pa la slag pa /
slob la stsob /
sla la rtsa /
'gro la 'gyo /
'grigs la 'gyigs /
skrag la skyag grags la gyags /
sogs mang la /
khams dang a mdo thun mong gis brda rnying 'bod pa ni /
me la mye /
mig la myig sogs yod /
spyir bod kyi skad shin tu 'gyur bar mngon te /
thon mi sam+b+ho Tas rjes su skad gsar bcad kyi sgo nas yi ge gsar bcos thengs gsum re byas par bshad /
srong btsan sgam po'i dus /
yu gur mnga' 'og tu bsdus pa'i skabs kyi khral yig cig shin cang gi sa 'og nas rnyed pa dge 'dun chos 'phel gyi deb ther dkar po'i nang du bkod 'dug mod /
yi ge bod yig yin pa ma gtogs /
bod skad yin min gtan nas mi shes pa zhig 'dug der bltas na /
de dus kyi bod skad deng sang gi bod skad dang mi 'dra bar shes so / /
de ltar bod chags tshul mdor bsdus shig bshad nas /
da ni chos lugs ji ltar byung tshul bshad par bya ste /
spyir bod du dar ba'i chos lugs la bon po dang /
ban de gnyis /
ban de la rnying ma ba dang gsar ma gnyis /
gsar ma la bka' gdams pa /
bka' brgyud pa /
zhi byed pa /
sa skya ba /
jo snang ba /
dge lugs pa ste drug yod /
de'i nang gi bka' brgyud pa la shangs pa bka' brgyud dang dwags po bka' brgyud gnyis yod /
thog mar bon po byung ba yin la /
bon ni ston pa gshen rab kyi bstan pa ste /
gshen rab ni rgya nag gi ta'o si'i ston pa lo'u kyun dang gcig pa yin par bshad /
rgya'i skad du skyes mchog la sh+yan shing zer ba'i sh+yan gyi sgra zur nyams nas bod sogs kyis gshen zhes bos par thu'u bkwan grub mthar gsungs /
de byung yul ni stag gzig 'ol mo lung zer ba yin /
de 'ga' zhig gis zhang zhung gi yul bye brag pa zhig yin par byas mod /
nub phyogs kyi rgyal khab gzhan zhig yin pa 'dra ste /
srong btsan sgam po'i lo rgyus su stag gzig nor gyi rgyal bo zer ba'ang yul de ga'i rgyal bo yin par mngon /
de'i lo rgyus su stag gzig gi yul khams kyang dbang du bsdus par bshad la /
bon gyi lo rgyus 'ga' zhig tu stag gzig gi mkhas pa du ma bod du byon par yang bshad /
paN chen dpal ldan ye shes kyis stag gzig ni u ru si'i yul zhig yin par bshad /
tA ra na tha'i slob dpon padma'i rnam thar du tu ru k+Sha dang stag gzig gnyis gcig yin par bshad la /
de ltar na /
tu ru k+Sha ni thur chi yin par ta sa'i dag yig las bshad pas gnyis ka ni deng dus kyi thur chi zer ba'i rgyal khab de yin dgos mod /
ta sa'i dag yig tu stag gzig ni po si ste dbyi lang la ngos bzung 'dug la /
dpe la lar ta zig dang /
la lar ta zhig ces bris yod kyang /
phyi rgyal gyi skad yin gshis bod yig tu 'bri dus lo tsA ba so so'i 'bri tshul tsam las don gcig yin no / /
zhang zhung ni deng sang stod mnga' ris kyi gras su zhang zhung zer ba zhig yod pa de yin no / /
stag gzig 'bru sha'i yul /
kha che /
zhang zhung rnams ni bon dar snga shos yin /
gshen rab ni stag gzig 'ol mo lung zhes bya par byung nas bon bstan /
bod spyi la dbang ba'i rgyal bo gnya' khri btsan po ma byon pa'i sngon tsam du gshen rab zhang zhung dang bod kyi 'on mda' gser khang rtse /
mnga' ris grwa tshang gi sa ri bo rin chen spungs pa /
kong yul bu chu lha khang gi shar phyogs bon ri sogs su 'ongs nas bon gyi bstan pa spel /
de'i gdung tshab mu cho ldem drug stag gzig gi mkhas pa ma tsa tra he se /
khri thog bar tsam /
'gu hu li spar ma /
rgya gar gyi mkhas pa lha bdag sngags dro /
rgya nag gi mkhas pa legs tang smangs pa /
khrom gyi mkhas pa gser rdog lce 'byams /
bod kyi mkhas pa ldem gyin tsha smad dge /
mi nyag gi mkhas pa lce tsha gar gu /
sum pa'i mkhas pa mu srungs gsang tang /
zhang zhung gi mkhas pa shir bu chen sogs rjes 'jug mang du byung ba rnams kyis bon dar bar byas /
rgya gar du dar cha che ba ma byung ba 'dra la /
rgya nag tu ta'o si zer ba bon yin la dar so mi chung tsam byung /
bod du bon po byung mtshams kyi lo tshigs ji bzhin brjod mi nus mod /
spre'u mir gyur nas rim gyis 'tsho ba 'brog las su gyur rjes /
dpon g.yog dang sde shog sogs kyi lam lugs dar nas bod spyi la dbang ba'i rgyal bo ma byung gong gi bar mtshams shig tu dar bar snang /
gnya' khri btsan po byon dus bon yod de /
bon sogs phyugs rdzi bcu gnyis kyis gnya' khri btsan po gdan drangs par bshad /
gnya' khri btsan po'i ring la yang tshe mi gshen gyi rmu rgyal gyis don bsgyur bar bshad /
de dus bod la yi ge med stabs tshig ji bzhin bod yig tu bsgyur rgyu med kyang /
don bod skad du bshad bcug pas don bsgyur zer ba'i rgyu mtshan yang de yin nam snyam /
de dag ni stag gzig nas zhang zhung dang bod du dar ba'i bon yin no / /
gnya' khri btsan po'i rjes su dar ba'i bon la /
rdol bon /
'khyar bon /
bsgyur bon gsum yod /
dang bo ni gnya' khri btsan po nas brtsis pa'i rgyal rabs drug pa'i dus su dbus 'am shod ces pa'i sa char gshen rdol zhes bya ba byung nas /
gsol mchod dang yas stag gtong lugs sna tshogs bstan /
de'i rjes 'jug rnams rdol bon yin /
de'i dus kyi bon po rnams la mar 'dre srin gnon pa dang /
yar lha mchod pa dang bar khyim thab 'don pa gsum tsam las bon lugs kyi lta ba grub mtha'i tha snyad med /
gnyis pa 'khyar bon ni /
rgyal bo gri gum btsan po blon po lo ngam gyis bsad pas gri ru shi /
'di'i sngon bod kyi rgyal bo gri ru shi ba med la /
'di rgyal bo gri ru shi ba'i thog ma yin stabs /
gri 'dul ba'i ched du kha che dang /
'bru sha dang /
zhang zhung gsum nas bon po gsum bos /
bon de gsum gyis mo btab nas legs nyes bshad /
gson po la rim gro bsgrubs /
gshin po'i gri 'dul ba sogs byas te bon rgya cher dar bar byas /
de phyin chad bon gyi lta ba grub mtha' zhig kyang bzung ste /
rgya gar gyi mu stegs dbang phyug pa'i grub mtha' 'khyar bon dang 'dres pa yin zer /
de yan gyi bon po ni rgya nag gi ta'o si dang 'dra bar sngags 'chang lta bu las rab tu byung ba'i rtags can med /
deng sang spyang rigs zhes brjod pa sogs kyi sa char rnga phyed ka brdungs nas gto bcos sogs byed mkhan dag ni de'i rgyud pa yin /
de la bon chab nag zer ro / /
gsum pa /
bsgyur bon ni /
snga phyi bar gsum las /
dang bo ni /
rgya gar gyi nang ba'i dge slong zhig nub mo smad 'tshong ma yod sar song ste nang snga bar sham thabs nor nas smad 'tshong ma'i sham thabs sngon po gyon te dge 'dun gyi tshogs dbus su song /
dge 'dun pa gzhan gyis bud med yod sar song bar shes nas gnas dbyung byas /
kho'i sems la yul 'dir bsdad na bsnyen bkur mi 'thob /
yul mtha' 'khob tu 'gro snyam ste bod yul du 'ongs /
de'i ming la paN Di ta sham thabs sngon po can zer /
khos chos mang bo brtsams nas gter du sbas pa yang kho rang gis bton pa bon dang 'dres pa rnams ni bsgyur bon snga ma zer /
gnyis pa bar du bsgyur ba ni /
rgyal bo khri srong lde btsan gyis bon gyi bstan pa bsnubs te sangs rgyas kyi bstan pa dar bar byas /
bon rnams chos la 'jug dgos pa'i khrims byas te /
rgyal ba'i byang chub zer ba la /
rin chen mchog las chos nyon byas pas khos ma 'dod pa la rgyal bos khrims bcad /
kho khros te bon rnams dang bsdebs nas sangs rgyas kyi gsung rab 'ga' zhig bon du bsgyur /
de rgyal bos thos te sangs rgyas kyi chos bon du sgyur mkhan rnams kyi ske chod zer bas mi mang rabs kyi ske bcad /
bon rnams skrag nas bsgyur 'phro dang bcas pa gter du sbas pa rnams phyis su gter nas bton pa la bon gter ma zer zhing de ni bar du bsgyur ba'i bon yin no / /
gsum pa tha mar bsgyur ba ni /
rgyal bo glang dar gyis bstan pa bsnubs rjes gtsang nyang stod nas gshen sgur klu dga' bya bas dar yul sgro lag bya ba dbus kyi bon gnas shig tu sangs rgyas kyi bka' mang bo bon du bsgyur te /
yum rgyas pa la khams chen /
nyi shu lnga ba la khams chung /
gtan la dbab pa la bon mdo /
gzungs lnga la klu 'bum dkar nag bcas btags /
sangs rgyas kyi chos bsgyur ba yin gshis /
brda chad dang ming mi 'dra ba sna tshogs btags kyang nang don phal cher 'dra la /
brda chad 'dra ba yang mang bo yod /
lha sgrub thabs dang gto mdos sogs chos dang gtan nas mi 'dra ba mang bo yod par snang ste /
'khyar bon sogs kyi lugs kyang yod par snang ngo / /
chos bon du bsgyur ba'i bon gyi bka' 'gyur yang sangs rgyas kyi bka' 'gyur 'dra ba phal cher yod /
mdo sngags gnyis ka yod la /
bon rang gzhung du mdo phyogs skor la chab nag srid pa rgyud kyi bon dang /
sngags phyogs skor la chab dkar sngags kyi bon zer /
bon gyi bka' 'gyur par ni rgyal rong gi khro skyabs yul du po ti bdun cu tsam zhig gi par yod pa las /
gzhan du par yod pa ma thos /
bsgyur bon sogs dar nas bon la rab byung dang dge slong sgrub pa sogs kyang yod la /
rim gyis nang ba sangs rgyas pa las chos nyan mkhan dang /
nang ba sangs rgyas pa'i grwa sa sogs su slob gnyer byed mkhan yang mang bo byung nas /
chos 'ga' zhig bon gyi brda skad du bsgyur /
'ga' re ma bsgyur pa sgra sor bzhag gis nyams len dang 'chad nyan byed pa sogs chos dang mang bo 'dres /
rim gyis dgon sde so so'i sgrig lam /
bla slob kyi 'chad nyan lam lugs /
sgom sgrub byed lugs /
sbyin bdag 'tshol lugs /
mnga' 'bangs la dbang bsgyur lugs /
sprul sku blu ba sogs phal cher ban de dang 'dra bar gyur /
dper na /
bon gyi rgyal ba gnyis par grags pa /
mnyam med shes rab rgyal mtshan zer ba /
rje tsong kha pa dang dus mnyam pa'i bon gyi bla ma de yang /
sa skya'i dgon pa nA len dra sogs su sa skya'i bla ma mang bo bsten te /
nang ba sangs rgyas pa'i chos lugs la sbyangs /
phyis su sangs rgyas pa'i yig cha la brten nas kho rang gis yig cha brtsams pa /
bon gyi khungs byed pa lta bu chos bon du bsgyur ba'am 'dres pa sha stag tu snang la /
dus phyis yang ban de'i lam rim gyi mgo mjug cung zad re bsgyur nas bon gyi lam rim byed pa lta bu shin tu mang /
bod du chos lugs dar ba'i snga shos ni bon yin la /
srong btsan sgam po'i sngon gyi bod kyi rgyal blon rnams ni bon mchod gnas su bzung stabs /
bod kun tu bon rgya cher dar /
srong btsan sgam po'i dus su chos dar yang bon la ched du dgag pa ma btang /
khri srong lde btsan gyi dus su rgyal bos chos lugs byed pa las /
bon lugs byed mi chog pa'i bka' bsgrags te bon bsnubs /
'on kyang mdo smad rgyal rong sogs /
sa mtha' dang lung kyog 'ga' zhig tu nub ma thub pa yang yod nges /
glang dar gyis chos bsnubs nas slar yang chos dar ba dang chabs cig tu bsgyur bon sogs slar yang dar nas sangs rgyas kyi bstan pa ltar rgya khyab tu dar ma thub /
dbus gtsang du ban de ha cang dar rgyas che ba'i dbang gis bon po shin tu nyung bar gyur /
bon dgon chung ngu re chags na'ang phal cher 'thor zhig tu song nas shul tsam las med la /
cung zad grags che ba ni gtsang du mnyam med shes rab rgyal mtshan gyi dgon pa sman ri /
'di chags nas lo lnga brgya lhag song zer /
mdo smad lho rgyud kyi bon po snang zhig zla ba rgyal mtshan zer ba gtsang du song nas sa skya'i dgon pa 'bras yul skyed tshal du slob gnyer byas te cung zad mkhas par gyur /
des btab pa'i dgon pa g.yung drung gling /
'di lo brgya yar mar tsam song zer /
khams phyogs su yang bon po shin tu nyung la /
mdo smad byang rgyud sogs khri srong lde btsan gyi rjes su chad pa yin stabs bon po re gnyis las med /
mdo smad lho rgyud kyi rgyal rong phyogs ni bod nas chad pa shin tu snga bar gong du brjod pa ltar yin gshis /
bon po cung tsam mang ba'i sa cha ni de kho na yin /
rgyal rong phyogs su sngar thams cad bon po yin la /
khri srong lde btsan gyi dus su dbus nas slob dpon bai ro tsa na rgyal rong yul du phyin nas /
rgyal rong rgyal bo mdo bzher nag po chos 'og tu bcug ste /
yul sde du ma zhig ban der bsgyur kyang da dung shin tu mang ngo / /
de nas rab byung bdun pa'i nang rje tsong kha pa'i dngos slob tsha kho ngag dbang grags pa dbus nas mdo smad du phebs te /
rnga ba nas bzung chu chen dang btsan lha'i bar gyi yul kun tu bskyod de bon po du ma bsnubs /
dgon pa brgya rtsa brgyad btab /
de rjes rje'i dngos slob rong chen ljags nag pa mdo smad du byon /
bon po du ma bsnubs /
chu 'brug lor kirti'i rong dgon btab /
de nas bzung 'di phyogs su ban de shin tu mang bar gyur kyang da dung yang bon po mang /
man ching gong ma g.yung Ting gi dus su 'dzam thang gi jo nang chos rje sprul sku rgyal rong phyogs su byon nas bon po kha shas ban der bsgyur /
jo nang dgon pa rgya kha rtag brtan gling btab /
mchod rten chen mo bzhengs /
de rjes tshe dbang rgyal bos yang mchod rten der zhig gso dang jo nang la bsnyen bkur cher bgyis /
de rjes chen lung gi dus su rgya tsha gnyis 'khrugs te tsha kho pham rjes /
chen lung rgyal bos bon dgon cung zad che ba lha steng dge lugs par bsgyur /
der dbus nas mkhan po rim par btang nas rgyal rong gi dge dgon thams cad lha steng mkhan pos bdag byed rgyu byas stabs /
chu chen dang btsan lha sogs su bon po gtan nas med par gyur /
gong ma chen lung gis bon po byas mi chog pa'i bka' khyab yam tsam bsgrags kyang khro skyabs dang /
'bar khams sogs yul 'ga' zhig tu da dung bon po ma 'gyur bar gnas pa byung /
de dang dus rags mtshungs par /
a mchog dpon po gzungs skyabs yag zer ba'i bu a mchog dge bshes bsod nams chos 'phel zer bas a mchog khag gsum dang zangs dkar khag gsum ban der bsgyur /
a mchog dkar chen dgon pa btab /
de rjes cog tse dpon sras dga' ldan gser khri blo bzang lhun 'grub kyi sprul sku cog tse gser khrir grags pa de /
lha steng mkhan por byon rjes cog tse dpon dang zung 'brel byas nas 'bar khams dgon ban der bsgyur /
rab byung bco lnga ba'i chu sbrul lo la 'bar khams dgon pa'i 'du khang gsar du brtsigs /
'bar khams sprul sku sogs bon po'i bla grwa kha shas zung chu'i khri rkyang du song ste khri rkyang gis dmag lan gnyis drangs /
snga ma'i skabs su cog tse dang 'bar khams kyi khang ba du ma bsreg mi kha shas bsad /
phyi ma'i skabs su khri rkyang gi dmag pham nas phyir bros zer /
de ltar rim gyis bon po rnams ban der 'gyur na yang da dung bon po yod pa ni /
rgyal rong gi khro skyabs /
rnga bar rtogs ldan dgon dang snang zhig gnyis /
zung chur khri rkyang yongs rdzogs /
zho ngu /
kho spo /
mdzod dge ru mda' chen /
spyang tshang rnams bon po yin pa ma gtogs /
sa cha gzhan dag tu bon po cher med do / /
kha cig gis /
ban de'i yum ni /
khri srong lde btsan gyi dus su bon po'i khams chen bsgyur ba yin zer ba ni shin tu mi 'thad de /
yum ni khri srong lde btsan gyi ches sngon nas rgya gar du yod par ma zad /
rgya nag sogs sa cha gzhan dag tu 'gyur yod do / /
yang kha cig gis /
bod yig ni thon mi sam+b+ho Tas bzos pa mi 'thad de /
srong btsan sgam po'i sngon gyi rgyal rabs dag gis chab srid bskyangs 'dug pas /
chab srid skyong ba la nges par yi ge dgos so zer ba ni /
shin tu ma nges pa'i gtam yin te /
hor jing gir rgyal bo yan chad du hor du rgyal bo du ma byung mod yi ge med la /
hor go tan rgyal bo'i dus su sa skya paN chen gyis sog yig gsar du bzos pa dang /
man ju'i rgyal rabs su yang de dang 'dra la /
gzhan yang yi ge med pa'i mi rigs bkas bkod rgyud 'dzin gyi lam lugs ji ltar dar ba ni gsal bas so / /
yang kha cig gis /
bod yig ni stag gzig gi yi ger dpe byas nas bzos pa yin zer ba ni shin tu mi 'thad de /
de lta bur dpe byed pa'i /
yul stag gzig gi yi ge dang /
yi ge des bris pa'i gzhung dang de spyod pa'i yul dang de la brten nas bod yig bzos na /
dbyangs gsal la phri snon byed dgos mi dgos /
dgos na phri snon ji ltar byas tshul sogs brjod rgyu gtan nas med pas so / /
bod du nang ba sangs rgyas pa'i chos dar tshul ni /
lha tho tho ri'i ring la gong du bshad pa ltar /
spang skong phyag rgya ba /
za ma tog bkod pa /
tsin+ta ma Ni'i gzungs rnams kyi glegs bam 'byor ba la /
chos kyi dbu brnyes zer yang /
chos nyams su len pa ma byung /
de nas gdung rabs so gsum pa srong btsan sgam po'i dus su bod la yi ge med pas /
blon po thon mi sam+b+ho Ta rgya gar la yi ge slob tu btang /
des yig mkhan bram ze li byin ka ra dang /
paN Di ta lha rig pa'i seng+ge gnyis las yig rigs dang sgra legs par bslabs /
bod du 'ongs nas rgya gar gyi yi ger dpe byas te bod yig gsar du bzos /
bod kyi brda sprod pa'i bstan bcos brgyad brtsams /
rgyal bos kyang thon mi las yi ge yun ring bslabs /
thon mis mdo sde dkon mchog sprin rgya gar gyi skad yig las bod skad du bsgyur /
'di chos bsgyur ba'i thog ma yin /
gzhan yang /
rgya gar gyi slob dpon ku sa ra /
bram ze shang ka ra /
bal bo shrI la many+dzu /
rgya nag gi slob dpon ma hA de wa tshe rnams spyan drangs /
lo tsa' ba thon mi dang de'i slob bu d+harma go sha sogs kyis lo tsA ba byas nas /
spyan ras gzigs kyi mdo rgyud nyi shu rtsa gcig la sogs pa bsgyur cing gtan la phab /
rgyal bos po ta la'i pho brang gi rtser spyan ras gzigs kyi sku sogs bzhengs /
bal bza' khri btsun gyi rdzongs skal du jo bo mi bskyod rdo rje dang /
rgya bza' kong jo'i rdzongs skal du jo bo shAkya mu ne sogs sku gsung thugs rten mang bo gdan drangs /
bal bza' khri btsun gyis ra sa 'phrul snang gi gtsug lag khang dang /
rgya bza' kong jos ra mo che'i gtsug lag khang sogs gtsug lag khang mang bo bzhengs /
rgyal bo rang gis kyang spyan ras gzigs kyi sgrub thabs la sogs pa brtsams te /
dkon mchog la mchod pa dang /
ma Ni 'don pa spyan ras gzigs dang sgrol ma sogs la gsol ba 'debs pa sogs chos shin tu dar bar byas kyang /
rab byung gi sde ma tshugs /
srong btsan sgam po rang lo brgyad cu gya gnyis pa la 'das pa'i rjes su /
rgya dmag 'ongs pa sogs kyi rkyen gyis /
jo bo shAkya mu ne ra mo che nas gdan drangs te /
ra sa 'phrul snang gi glo 'bur du sbas /
de rjes khri lde gtsug brtan mes ag tshom gyi dus su /
lha sa mkhar brag mchims phu gnam sral /
dar 'phru mkhar ltag mdo smad ling chu khri tse /
brag dmar du sga chu shar sgo /
'phang thang ka med /
ka chung ban chung /
brag dmar mgrin bzang la sogs pa'i gtsug lag khang bzhengs /
bran ka mu la ko sha dang /
gnyags dz+nyA na ku ma ra'i mdo sde las brgya ba dang gser 'od dam pa gnyis bsgyur /
rtsis dang sman dpyad la sogs pa yang bsgyur te chos dang rig gnas srol rgyas par byas /
rgya nag nas rgya rje'i sras mo gyim shing kong jo khab tu bsus /
kong jo'i jo bo shAkya mu ne rgyal rabs du mar mun par bzhugs pa lho sgo me long can nas bton te /
gtsang khang dbus mar bzhugs su gsol nas mchod pa'i yo byad du mas mchod pa byas /
'di'i bar dum bu zhig chad gnyis ka'i bshad pa rgya cher mdzad /
dbang dang sgrub pa'i lag len du ma mdzad de bstan pa dar bar byas /
yang rgyal bo de'i ring la /
rgya gar shar phyogs kyi paN+Di ta d+harma pA la /
de'i slob ma'i gtso bo sA d+hu pA la /
gu na pA la /
pradz+nyA pA la ste /
pA la gsum dang bcas pa spyan drangs /
chos mang du zhus /
de dag las zhang zhung ba rgyal ba'i shes rab kyis sdom pa blangs /
slar bal bor byon te 'dul 'dzin bre ta ka lar 'dul ba'i lag len dang bshad pa zhus /
de'i slob ma dpal la 'byor dang /
zhang mo che ba byang chub seng ge la sogs pa nas brgyud pa rnams la stod 'dul ba zhes grags /
gzhan yang /
ye shes 'od kyi gcung srong de'i sras mnga' bdag lha sde'i dus su khro phu lo tsA ba byams pa dpal gyis kha che paN chen shAkya shrI spyan drangs /
mdo dang bstan bcos mang du bsgyur te bstan pa rgyas par mdzad /
de las brgyud pa'i sdom rgyun la paN chen sdom rgyun zer ro / /
