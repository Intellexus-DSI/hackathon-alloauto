tha? @# / /
rab byung bcu drug pa'i rtsis gzhi gsar du spel te lnga bsdus sgra gcan sogs kyi ri mo bya tshul bkod pa rtsis rig sgo 'byed ces bya ba bzhugs so / /
@## / /
na mo shrI kA la tsakrA ya /
dang po'i sangs rgyas shAkya'i tog /
chos rgyal rigs ldan lo paN tshogs / /
rgyal ba gnyis pa yab sras dang / /
bla ma mchog gi zhabs la 'dud / /
yan lag lnga dang sgra gcan sogs / /
rtsis gzhi spos te ri mo yi / /
cho ga lag tu len pa'i tshul / /
dge ldan rtsis gsar lugs su dgod /
rtsa rgyud dngos bstan grub mtha'i rtsis / / /
de la rab byung rgyal po yi / /
me yos la sogs 'das pa'i lo / /
nyi mas bsgyur la nag pa sogs / /
'das zla bsres la gnas gnyis bzhag /
'og ma mig bsgyur mkha' mtshos brgyan / /
mda' ros bgos thob steng mar byin / /
zla ba rnam par dag pa'o /
gzugs dang mig ni lde mig ste / /
phyi ma phyi ma'i zla dag 'grub / / /
zla dag gnas lnga steng rim bzhin / /
gzugs dang gzugs me mkha' 'byung thigM /
mkha' nor chu bos rim bsgyur la / /
thig le stong pa de nyid mig /
dus me mda' rnams rim bzhin bsnan / /
ri mkha' ri dang dus mkha' ro / /
thig mtshams thub pas dor ba'i lhag /
gza' rnams kyi ni d+h+ru ba'o /
! /
zla dag gnas gnyis steng ma lag /
'og ma gzugs kyis bsgyur ba yi / /
steng mar 'dod dang 'og dus phyogs / /
byin la 'og ma dus khyim dang / /
steng ma nor lag gis phud pas / /
ril cha'i d+h+ru ba yang dag 'char /
! /
zla dag gnas lnga steng rim bzhin / /
mig phyogs klu dbang gzugs dang ni / /
gza' zlas bsgyur la de nyid dang / /
rtsa me rgyal ba gzugs mda' rnams / /
byin la rir dus dang ni / /
mkha' ro gnyis dang 'khor lo yis / /
phud pas nyi ma'i d+h+ru ba dag /
snga d+h+rur rang rang sgyur byed byin / /
phyi ma'i d+h+ru ba tshegs med 'char /
! /
nyin re'i rtsis la 'jug pa ni / /
gza' d+h+rUr chu tshod bug mda' dang / /
srang me dbugs mtsho @## / /
cha mi bdag /
nyi d+h+rur dbyug mtsho srang zla mig /
dbugs 'byung me chu cha shas te / /
tshes grangs ji bzhin bsgyur ba nyid / /
byin pas gza' nyi'i bar ba 'grub /
! /
ril por tshes bsres ma nus bgo /
rnyed nor gzugs me mi mnyam zhing / /
thig mig mtsho rnams mnyam pa'o / /
lhag des zla ba'i rkang ba gzung / /
dbang 'byung mda' chu yon 'khrig gzugs / /
ldog pa dang bcas yid kyi gnas / /
snga rkang zos zin sdom bya zhing / /
phyi rkang la ni za rgyu sdom / /
de yang thog mar go bde'i phyir / /
g.yon phyogs grangs kyi ri mo ste / /
bse ru 'dod pa dag la mda' / /
zung dang khyim la phyogs sdom zhing / /
me dang drag por tshes sdom la / /
rgya mtsho phyogs la bu ga gzugs / /
mda' dang bu gar lag mig yin / /
ro dang nor la rgyal ba ste / /
drang srong de nyid stong la stong / /
rkang gzung gdong mas cha shas bsgyur / /
ma zin rkang pa dang pos bsgyur / /
dus nyis thob pa yang dag rgyu / /
lhag ma mkha' ros bsgyur thob srang / /
yang lhag ros bsgyur thob pa dbugs / /
slar lhag ri mkha' ris bsgyur thob / /
cha shas yin te lhag med 'char / /
yang dag rgyu ba'i chu tshod de / /
snga rkang la bsnan phyi rkang phri / /
de ni gza' bar longs spyod du / /
nor mnyam bsnan la mi mnyam phri / /
de yang nyi dang shed mnyam phyir / /
cha shas ri ros bsgyur ba la / /
ri mkha' ris thob nor lnga pa / /
lhag de cha shas drug pa yin /
! /
nyi bar gnas gnyis gcig la ni / /
skar mtshams chu tshod zhe lngas sbyangs / /
ma ldangs 'khor lo bsnan la sbyangs / /
sbyangs shul 'dod pa mkha' me ni / /
longs na dor la lhag ma ni / /
mkha' ros bsgyur la chu tshod bcug /
mda' yon zlas thob nyi rkang gzung / /
ro mtsho bse ru snga rkang ste / /
ldog pa dang bcas dus kyi gnas / /
snga phyi zos dang ma zos sdom / /
g.yon grangs gzugs mda' dag la dus / /
mig chu phyogs la me drag sdom / /
stong la stong pa rnam par dag /
rkang gzung gdong mas lhag rnams bsgyur / /
ma zin tshe na dang pos bsgyur / /
mda' yon zlas thob yang dag rgyu / /
lhag ma mkha' ros bsgyur ba la / /
'og gi chu srang gzhug thob srang / /
lhag ma ros bsgyur rang cha bcug /
bgos thob dbugs yin de'i yang lhag /
ri ros bsgyur la cha bcug pa / /
cha shas yin te rnam dag 'char / /
yang dag rgyu ba'i chu tshod de / /
snga rkang bsnan la phyi rkang phri / /
gza' dang nyi ma'i longs spyod du / /
sngon du 'khor phyed dor ba na / /
bsnan la ma dor phri ba yis / /
gza' nyi'i longs spyod dag par 'char /
! /
zla skar ched la nyi dag der / /
yang gcig mtsho dbang tshes bsgyur byin / /
tshes 'khyud zla skar res gza' yi / /
longs spyod kyis sbyangs res grogs skar /
! /
nyi zla bsres pas sbyor ba 'grub /
! /
byed pa tshes grangs 'khrig pas bsgyur / /
gzugs dman ri yis bgos pa'i lhag /
phyi cha'i byed pa shar ba ste / /
gza' tshes nyi skar zla skar sbyor / /
byed pa yan lag lnga ru bshad /
! /
bsdus pa'i rgyud kyi rjes 'brangs nas / /
byed pa'i rtsis ni bshad par bya / /
rab byung bcu drug pa yi ni / /
me yos la sogs 'das pa'i lo / /
nyi mas bsgyur la nag pa sogs / /
'das zla bsres @# / /
la gnas gnyis bzhag /
'og ma mig bsgyur gter mda' byin / /
mda' ros bgos thob steng ldan pa / /
zla dag yin te 'phar na bshol /
! /
zla dag gnas gsum steng rim bzhin / /
gzugs dang zla me mkha' mdas bsgyur / /
steng nas dus dang rtsa yon dang / /
phyogs phul mkha' ro gnyis dang ni / /
thub pas dor lhag gza'i d+h+ru ba /
! /
zla dag gnas gnyis steng ma lag /
'og ma gzugs kyis bsgyur ba yi / /
ril por 'dod dang char gza' drag /
byin la dus nyi nor lag gis / /
dor bas ril cha'i d+h+ru wa ka ! /
zla dag gnas lnga steng rim bzhin / /
mig phyogs klu dbang lag khros bsgyur / /
rim bzhin de nyid thub dbang dang / /
rtsa zung bse ru 'byung bas brgyan / /
'dod pa ro dang mkha' ro gnyis / /
'khor los dor lhag nyi d+h+ru ste / /
sgyur byed byin pas phyi d+h+ru 'char /
! /
gza' nyi'i d+h+ru bar byed rtsis kyi / /
rtag longs byin pas bar ba 'grub / /
ril bor tshes bsres ma nus bgo /
nor gyis mnyam dang mi mnyam brtag /
lhag mas zla rkang gzung bsubs sdom / /
sngon mas cha bsgyur dus nyis thob / /
yang rgyu'o lhag ma mkha' ro dus / /
'dod bsgyur dus nyis rim bzhin thob / /
snga rkang bsnan la phyi rkang phri / /
de ni gza' dbyug man chad du / /
cha bsnan ya phri gza' phyed grub /
! /
nyi bar gnas gnyis gcig la ni / /
skar mtshams chu tshod zhe lngas sbyangs / /
'khor phyed longs na dor ba'i lhag /
mkha' ros bsgyur la chu tshod bcug /
mda' yon zlas thob nor gyis ni / /
nyi rkang gzung sdom gdong mas lhag /
kun bsgyur rang rang 'khor los bsgril / /
mda' yon zlas thob yang rgyu ste / /
slar lhag mkha' ro dus 'dod kyis / /
rim bsgyur 'og bcug 'byung 'dod thob / /
srang dbugs cha shas 'char ba 'dis / /
snga rkang bsnan la phyi rkang phri / /
gza' nyi'i dbyug man phyed dor phul / /
ma dor phri bas gza' nyi dag ! /
res grogs skar sogs grub rtsis kyi / /
skabs mtshungs byed pa'i lnga bsdus te / /
gza' la gnas gsum nyi ma yi / /
cha shas 'dod pa 'di'i khyad do /
! /
gzhan yang sgra gcan ri mo ni / /
rab rgyal me yos zla dag la / /
klu nor zlas brgyan mig gis bsgyur / /
nya la gzugs dang stong la mig /
byin la mkha' dus chu bos dor / /
lhag ma 'khor los bsgyur ba la / /
mkha' dus chu bos bgos thob skar / /
de lhag mkha' ros bsgyur thob dbyug /
yang lhag thig ros bsgyur thob srang / /
dus bsgyur dbugs dang me mig gis / /
bsgyur thob cha ste lhag med 'char / /
de yis sgra gcan rtsa ba dag /
rtsa bas 'khor lo la sbyangs gdong / /
gdong la 'khor phyed ster ram dman / /
dus me'i longs spyod rnam dag 'char / /
thig rtse gzugs yon zla bug gzugs / /
rtsa ba snga mar ster ba dang / /
gdong mjug la phri phyi ma 'char / /
byed rtsis la ni 'byung 'dod byin / /
gzhan rnams gong bzhin byas pas 'grub /
! /
grub rtsis lo bdag gza' skar ni / /
nyi mas lug khyim slebs pa dang / /
zhag khyad ma zhugs nyin de'i gza' / /
rnam dag grub pa'i lo bdag dang / /
lug khyim zla ba'i bdag po'ang yin / /
de bzhin glang sogs shes par bya / /
lug khyim nyin der gza' phur bu / /
gnas pa'i skar ma lo de'i bdag ! /
byed pa'i lo bdag gza' skar ni / /
rab rgyal me yos @# / /
la sogs pa'i / /
'das lo gnas lnga bzhag steng nas / /
gzugs tshes zla me gzugs zla nyis / /
bsgyur la steng nas lag zung rtsa / /
nor yon 'byung ba bug rtsa mig /
bsnan la 'og nas ri zla me / /
dus dang mkha' ro gnyis dang gzas / /
bgos lhag lo bdag gza' yin la / /
byed pa'i lo 'pho rnam par dag ! de yang ji tsam dbang ba ni / /
go phyir steng nas rtsa g+bang dang / /
bug mda' dbang po mi bdag yon / /
gnas bzhi de las da lta'i lo'i / /
longs spyod man gyis rim bzhin sbyangs / /
sbyangs lhag chu tshod mkha' ros bsgyur / /
srad bcug ros bsgyur dbugs bsres la / /
slar yang ri zla me yis bsgyur / /
rtsa? bcug mkha' steng lag pa skyon / /
thub pas bgos nor nag pa nas / /
gang song zla grangs lhag mkha' ches / /
bsgyur la bgod byed kyis thob bzhan? /
lhan ma mkha' ro thig bro dang / /
ros bsgyur bgos thob nor de rnams / /
rdzogs nas bdag gza' phyi mar sleb / /
rang 'khor phri na phyi lo'i 'char /
! / /
me yos 'das lo bzang pos brgyan / /
'khor los phud lhag lo skar yin /
! /
'das lo mes gsre gnas gnyis bzhag /
steng mar mig dang 'og mar mda' / /
phul la thub pas so sor dor / /
lhag ma rim bzhin rgyal blon gza' /
! /
bal po'i yul du dar ba'i lugs / /
ka ra'i ro myang lta bu'i rtsis / /
gter mtsho klu gzugs lo tshogs la / /
me yos la sogs 'das lo bsres / /
de ni shA ka'i lo zhes grags / /
de nyid mes bsgyur thub pas bgo /
thob nor logs bzhag lhag ma de / /
char gyi don du mig gis bsgyur / /
'byung ba bsnan pa char 'bras yin / /
sngon gyi thob nor me yis bsgyur / /
ris bgo la sogs lan brgyad bya / /
'bru rtswa sil drod rlung 'phel zad / /
'khrugs rnams rim pa bzhin du shes / /
mang mtha' ri zla nyung mtha' mda' / /
khyim 'bring 'bras bu de bzhin 'byung / /
shA ka'i lo de drag pos sbyangs / /
lhag ma mtshos bgod gzugs shar na / /
rdzing bur 'jug ces than pa che / /
mig shar yan lag 'jug ces pa / /
la lar char 'bab la lar min / /
me shar kun tu 'jug ces pa / /
la lar ma yin yul kun 'bab / /
thig le shar tshe zhod ces pa / /
cher 'bab chu bo rab tu rgyas /
! /
dbang phyug mjal phrad rtsis la ni / /
byed pa'i lo bdag gza' dbyug gnyis / /
gnas ni bcu gnyis bgod byas te / /
gza' la zla ba ri dbang po / /
lug khyim don du sbyin par bya / /
chu dang me mda' glang la byin / /
ri bong ri gzugs 'khrig pa ste / /
rgya mtsho me mda' karka Ta / /
zla ba mig bgrod seng ge la / /
chu gter rgyal ba bu mo ste / /
dus dang gzugs dbang srang gi don / /
bse ru ri mtsho sdig pa la / /
me dang mi bdag gzhu la ste / /
rig byed ri rtse chu srin yin / /
ro dang chu gter bum pa la / /
thig le lag mda' nya la bsres / /
so sor ma nor bsnan pa la / /
mkha' ro thub pas bsgril ba'i lhag /
gang shar khyim gza' bcu gnyis yin / /
nyi khyim 'pho ba'i tshes gza' dang / /
khyim gza' mang nyung brtag byas la / /
khyim gyi gza' mang bzhugs te mjal / /
'bras bu lo 'khrugs sdug bsngal 'ong / /
tshes kyi gza' mang bzhengs te mjal / /
char chu dus 'bab lo thog 'phel / /
mnyam na gzims te mjal ba'i 'bras / /
sa g.yos chom rkun tshad nad dar / /
rlung che thog ser rgyal 'bangs 'khrugs /
! /
grub mtha'i lo 'pho 'das lo dag /
gnas drug bzhag la gzugs mi bdag /
yid gzugs khyim dang zla nyis bsgyur / /
steng rim bdud phyogs ri mtsho thig /
mda' dang rtse stong lag byin la / /
ri mkha' ri 'dod dus mkha' ro / /
mkha' ro thub las dor lhag ma / /
grub mtha'i lo 'pho 'grub pa yin / /
sgyur byed byin pas phyi lo'i 'char /
! /
de nas lnga bsdus myur rtsis ni / /
rtsis yul lo gang nag d+h+ru 'am / /
zla bshol yod tshe dbo zla yi / /
nyi d+h+rur gang 'os tshes kyi ni / /
rtag longs byin pas zhag gcig gi /
longs spyod cung zad ma long na / /
rtsis yul lo de'i nyi rags zin / /
@# / /
de dang zhag khyad ma zhugs pa'i / /
gza' tshes rtag longs gza' d+h+rur byin / /
gza' rags zhar la 'grub par 'gyur / /
nyi rags de nyid mda' yon zlas / /
bgod par bya zhing skar dbyug la / /
thob pa mi srid chu tshod ni / /
mkha' ros bsgyur la chu srang bcug /
mnga' 'dod bgos thob srang yin lhag /
dus bsgyur dbugs dang ri ro yis / /
bsgyur thob cha ste lhag med 'char / /
byed par cha shas 'dod pas bsgyur / /
de nyid gnas gsum dgod byas la / /
zla chu dus kyis rim par bsgyur / /
rang rang 'khor los steng du bsgril / /
skyes bu gsum gyi rtag longs 'grub / /
gza' dang nyi ma rags pa gnyis / /
gling drug la bkod gling re la / /
khyim ni gnyis gnyis ming bris la / /
lug dang bu mo zla 'bras kyis / /
phri zhing srang dang nya la byin / /
glang seng gnyis la chu 'bras kyis / /
phri zhing sdig bum gnyis la byin / /
'khrig pa karkar dus 'bras kyis / /
phri zhing gzhu srin gnyis la byin / /
de yis khyim zhag spyi nor 'grub /
! /
de nas nyin res rtsis 'jug phyir / /
nag zla la sogs nyi d+h+ru la / /
gang 'dod tshes kyi rtag longs byin / /
de la nyi ma rags pas phri / /
nyi bar bya ra gang mthun 'dzin / /
de yi bar 'og re mig la / /
khyim drug spyi nor gang mthun byin / /
gza' phyed nyi ma dag par 'gyur /
! /
ril por tshes bsres chu zlas bgo /
lhag mas zla ba'i re mig gzung / /
de ni gza' bar longs spyod du / /
nor mnyam bsnan la mi mnyam phri / /
de yis gza' de dag par 'gyur /
! /
nyi dag gnas gnyis gcig la ni / /
chu tshod mtsho dbang tshes bsgyur byin / /
tshes 'khyud zla skar 'grub pa sogs / /
yan lag lnga po rim bzhin 'char /
! gza' gcig gnyis bsdab dbyug mang chad / /
gza' 'phar dbyug nyung tshes lhag ste / /
de tshe snga ma'i bsgrub lugs ni / /
chad gza' / /
de ltar shar ba'i ri mo las / /
gza' tshes longs spyod ma 'ongs pa / /
zla skar sbyor? ba dngas? par bshad / /
res gza' nam langs dus su 'pho'o / /
tshu tshod drug cu stong chos gra'i nyi dag zla chos kyi rtag longs bstos? la mkha' ros sbyangs ros grogs? la sogs phyi? ltar sgrub / /
sgra gcan myur ba sgrub lugs ni / /
gong gi thig dus chu bo yis / /
dor ba'i lhag mas bya ra bzung / /
nya stong re'u mig 'dzin pas 'grub /
! /
dbugs thob khyim slebs sgang tshad ni / /
gang brtsi zla ba'i mda' ro yi / /
lhag mas re'u mig bya ra 'dzin / /
de yang ri mos rtogs pa'i tshul / /
mda' ro'i lhag ma mkha' mes bsgyur / /
dbugs thob tshol phyir mkha' nor nyi / /
khyim slebs thig dang rtsis bya thigM /
de tshe mkha' dbang bug zla dang / /
sgang tshad dbang yon rtse byin nas / /
mda' ros bgos pa lhag 'byung na / /
nor la zla ster tshes grangs bzung / /
lhag des mda' ror phri ba'i lhag /
dbang thob nor gyis 'dod cha bzung / /
gza' nyir sbyang bas tshad rnams shar / /
mda' ro'i lhag ma thig yin na / /
ster bya de rnams bgos sogs 'dra / /
tshes grangs sum cu las lhag na / /
mkha' mes phud nas lhag des bzung / /
dbugs thob tshes grangs mar dor byung / /
zla snga'i tshes grangs de nyid la'o / /
sgang tshad zla ba rang nges can /
! /
phag zhag hor zla lnga pa yi / /
mda' ro'i lhag mas bya ra bzung / /
de nyid ri mos rtogs tshul ni / /
mda' ro'i lhag ma mkha' mes bsgyur / /
de la nor thig rgyal pos brgyan / /
mda' ros thob nor tshes grangs yin / /
lhag ma mdas thob nor 'dod cha / /
lus pas lnga cha gzung byas te / /
nyin de'i nyin mor byin pa yis / /
skar dbyug srang tshad ji bzhin shar / /
r-i Shi brgyad pa'i dbugs nyin 'char / /
lnga pa bcu gcig sgang la ni / /
dbyar dgun nyi ma ldog pa dang / /
gnyis pa brgyad pa'i sgang la ni / /
dpyid ston nyin mtshan mnyam pa 'ong /
@# / /
nyin de'i gza' longs zad tshe 'pho / /
zhib par gza' ngag lde mig ltos / /
sgang tshad nyer bdun la byung tshe / /
byed rtsis zla ba shol byung bar shes / /
sgang tshad gnam gang la shar na / /
zla ba de nyid gnyis brtsegs dang / /
tshes gcig dag la shar 'gyur na / /
zla ba de nyid phyi la bshol / /
mdor na tshes gcig la shar sgang / /
zla ba sngon ma'i sgang dang ni / /
gnam gang la shar sgang de ni / /
zla ba rang gi sgang yin no /
! /
dus bzhi mi 'gyur gzer bzhi dang / /
nyin mtshan 'phel 'grib tshad sogs ni / /
rgya bod la sogs yul gzhan gyi / /
shar tshad rgyu mtshan la brten nas / /
hor yul sa cha so so la / /
yid rton nges pa'i ri mo rnams / /
shar nyin de der 'os so skad /
! /
gtsug lag spor thad ser rtsis ni / /
me yos la sogs 'das pa'i lo / /
nyi mas bsgyur la stag zla sogs / /
'das zla bsres la gnas gnyis bzhag /
'og ma mig bsgyur me mtshams byin / /
mda' ros thob bsres zla dag go ! /
zla dag zhag gsil tshes grangs bsre / /
gnas gsum bar du yon dang 'og /
ri zung rtse byin ri mkha' ris / /
thob byin par ba sde bros thob / /
steng sbyangs lhag ma spyi d+h+ru yin / /
chu ros phye ba'i lhag thig shar / /
tshes de chad pas zla chung zer /
! /
spyi zhag gnas drug bzhag pa la / /
dang bor me byin ri yis dor / /
lhag ma res gza' gnyis par rgyal / /
ster la klu lag gis dor lhag /
smin drug nas brtsams rgyu skar ro / /
gsum par yon phul lhas dor lhag /
spar kha le nas zon par rim / /
bzhi par nor ster rts-is dor lhag /
de yis phyogs sbyangs med na ni / /
phyogs la rts-is sbyangs sme ba dgu'o / /
lnga par 'drag bsnan nyis bgos lhag /
'brug nas yos par bcu gnyis so / /
drug pa zlas brgyan khros ngor lhag /
gcig gnyis me la gsum bzhi sa / /
lnga drug lcags te bdun brgyad chu / /
dgu thig shing khams rim pas shes /
! /
gnam lo'i khams ni 'das lo der / /
mtshe mas brgyan la stobs kyis bgos / /
gcig gnyis me sogs sngar bzhin no /
! /
zla ba'i khams ni me yos sogs / /
'das lo nyis bsgyur rin chen phul / /
sor mos bgos pa'i lhag ma ni / /
hor zla dang po stag zla'i khams / /
bus ded lo zla zhag dus bzhi / /
thams cad lo rgan drug cur 'khor /
! /
gnam lo'i sme ba 'das pa'i lor / /
sme byin rts-is bgos phyogs la sbyangs / /
thig ni sor mor gter gyis sbyangs / /
de yis sme ba rtogs par 'gyur /
! /
zla sme 'das lo nyi mas bsgyur / /
mig byin rts-is dor phyogs la sbyangs / /
thig la sngar bzhin stag zla'i sme'o ! /
se zhig sogs ni gang brtsi'i lo'i / /
srog khams dbang khams gcig kha yan / /
srog gi bur 'gyur se zhig dang / /
srog gi dgra shar 'dun khur dang / /
srog gi grogs byung kha ral dang / /
srog gi ma la kho nong zer /
! /
srog lus dbang rlung sme khams lnga / /
mi 'dra'i lo ni 'byung ldan zer /
! /
gza' yi dar gud sogs brtsi tshul / /
gang tshes de dar bu yang dar / /
ma zhud dgra gud grogs gyod zer /
! /
grub rtsis gza' nyi'i d+h+ru sogs la / /
sgrub tshul ngo mtshar gzhan yod kyang / /
gong du lag len bde khyad kyis / /
spyi ltar sgrub tshul tsam zhig smras / /
@# / /
'di dag dpyis phyin shes pa la / /
rgyu mtshan rtsis kyi go ba dag /
lag len rtsis dang rab sbyar te / /
mkhas pa'i mdun sar legs par sbyongs / /
dge bas bdag gzhan tshe rabs su / /
ba shes gnyen mkhas pas rjes bzung zhing / /
gsal rgyud bshad sgrub bstan pa mchog /
rnam kun 'dzin skyong spel bar shog /
ma dag phyi nang dus sbyor ni / /
chos mtshungs lam gzhan bsgoms stobs kyis / /
yongs dag dus kyi 'khor lo yi / /
dkon mchog gsum gyi bkra shis shog / / / /
ces rab byung bcu drug pa'i rtsis gzhi gsar du spos te lnga bsdus sgra gcan dus gzer brtag thabs 'byung rtsis nyer mkho sogs dang bcas pa mdor bsdus su bkod pa 'di ni /
! gdan sa khu ral chen mo'i dka' bcu dus rams pa blo bzang rin chen dang /
'di kha'i rtsis rams pa ngag dbang brtson 'grus gnyis kyis rab dkar lha rdzas kyi me tog dang bcas te nan tan du bskul ba'i ngo ma chog pa tsam du /
\u0f38 shAkya'i btsun gzugs 'jam dbyangs dgyes pa'i bshes gnyen du 'bod pas tsha har dge bshes bla ma'i lnga bsdus rnam bshad kyi rtsa tshig dang sgo bstun pa lhur len gyi sgo nas /
rab rgyal dngos po lo'i brtan bzhugs gsol tshogs kyi skabs su dben pa'i bsti gnas brag ser khrod du sbyar ba bkra shis dge legs 'phel / / / /
