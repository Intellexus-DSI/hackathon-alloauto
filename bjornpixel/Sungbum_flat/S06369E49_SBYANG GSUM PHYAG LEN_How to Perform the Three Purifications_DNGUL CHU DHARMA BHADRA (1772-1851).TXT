! sbyang gsum phyag len ni /
mchod g.yog gis gtor ma gsum re re nas slob dpon gyi phyag tu phul ba slob dpon gyis lag pa g.yas pa mchog sbyin gyi phyag rgya kha yar bstan pas bzung ste g.yas su lan gsum re bskor zhing sngags brjod pa mchod g.yog gis blangs la snong du bzhag /
de bzhin du ting lo dang chang bu sgrags pa gsum slob dpon gyis lag pa bsdigs mdzub kha 'thur du sbub pas bzung la dril bu'i sgra dang bcas g.yon du lan gsum re bskor zhing sngags brjod /
de nas hUM /
dkyil 'khor X nga ni gnas 'dir slob ma sta gon bgyid /
ces pa nas /
gdon mi za /
zhes pa'i bar phyag rgya'i tsham rngams dang bcas pas brjod /
bgegs gtor rnams snod gcig tu bzhag pa 'khyer mi kha phar phyogs te bzung /
slob dpon gyis bden stobs brjod pa'i mjug tu gtor ma phyir skyel /
slob dpon gyis las sngags drag tu brjod cing yungs dkar gyis brab /
rol mo'i sgra drag tu bya /
mchod g.yog gis gu gul la sogs pa'i dud pa gral la sogs pa'i phyogs thams cad du bdug go /

