dpar byang smon tshig /
@# / /
rgyud kyi rgyal po dpal ldan 'dus pa mchog /
gsang mthi'i yang snying bcom ldan 'khor lo sdoms / /
khyad chos lngas pa 'phags rdo rje 'jigs byed sde / /
rin chen gsum bzhin 'di na zla yis dben / /
bskal chen grangs med gsum gyi bsgrub kyi nor / /
snyigs dus tshe 'dir lag rtser rtsol mdzad pas / /
chos zab sangs rgyas las kyang dkon no zhes / /
snyan pa grags pa lha yi rnga bzhin sder / /
de nyid bshad dang bsgrubs pa'i lag rjes te / /
de yang glegs bam dag la rag las phyir / /
gsang bde 'jig gsum rim gnyis zab mo'i khrid / /
par du bskrun pa'i rgyu sbyor 'du byed po / /
dge slong blo bzang bkra shis gang nyid de / /
de yi dge tshogs ston ka'i zla zer che / /
chos zab thun bstan rgya mtsho chos dar zhing / /
zhing mchog bstan 'dzin gangs ri rtag bstan shog /
dge 'dun sde rnams chos spyod bya bas 'da' / /
dge bcu rdzogs ldan skye dgu'i dpal du spyod / /
dge bcu'i yul ljongs gangs can 'dod pa'i lon / /
dge mtshan dang bcas bde blag 'grub gyur cig /
gzhung chen dag la sbyangs pa'i dge ba'i bshes / /
rnyogs bral blo yi me long gtsang ma'i ngos / /
bzang po'i yon tan gzugs brnyan rnam gsal bkra / /
shis pa'i dga' ston yun du spyod gyur cig /
tshe ldan dge slong thun bstan tshul khrims dang / /
skyed ma bstan 'dzin chos skyed gcen po ni / /
tshe ring bkra shis blo bzang tshe ring sogs / /
bde ldan ring 'tsho don gnyis lhun 'grub shog /
tshe 'das skyed byed padma rdo rje dang / /
gcen po ngag dbang chos 'phel chos grags sogs / /
srid pa sdug kun skyon las rab brgal te / /
nges legs byang chen rgyal sar myur rig shog /
mdor na phan bde ma lus 'byung ba'i sgo / /
dri bral gser zhun cod paN 'chang ba'i srol / /
ji srid nam mkha' gnas par mi nyams zhing / /
nam mkha' khyab par 'phel zhing rgyal gyur cig /
ces pa 'di yang rgyu sbyor gong gsal nas bskrul ngor ser lho chos ldan sprul ming pas bris pa dge legs 'phel / / / /

