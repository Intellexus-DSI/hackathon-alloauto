! / /
na mo gu ru b+dz+ra b+hai ra wA ya /
dpal mgon zhal bzhi pa sgrub dus kyi rjes gnang bya tshul ni /
tshes brgyad gnyis sam bcu bzhi gnyis gang rung la /
yid mthun gyi gnas su stegs kyi khar rdo nag khrag gis byugs pa la dkar pos gru gsum nyis rim byas pa'i bar dmar po dang /
nang dmar nag la /
sna tshogs padma 'dab brgyad kyi lte ba dang phyogs bzhir nyi gdan la 'bru nag gi tshom bu re bya /
de'i steng du mny+dzi'i khar dpa' bshos dmar nag zur gsum dang de'i phyogs bzhir de las gsum gcig gis chung ba'i mthar mtheb skyu nyer gcig gis bskor ba dkar dmar gyi rgyan ldan dar nag gi cod pan can /
mdun du '+pul gtor zur gsum rgyan ldan /
mtha' skor ram mdun du chu gnyis nyer spyod kyi mchod pa /
rang gi mdun du nang mchod /
rdor dril /
DA ma ru /
las bum /
'thor 'bru /
bgegs sbyong gi chas sogs yo byad rnams tshogs par bya'o / /
de nas yi dam rdo rje 'jigs byed kyi bdag bskyed bsgom /
hrIH Sh+T+rIH sa bsang chu bsgrub /
mchod gtor 'jigs byed ltar byin gyis brlabs la /
bsgrub gzhi hrIH Sh+T+rIH sa bsangs /
swa b+hA was sbyangs /
stong ba'i ngang las mdun du chos 'byung gru gsum gyi dbus su padma 'dab brgyad kyi lte ba dang phyogs bzhir nyi ma dang ro'i gdan re re /
dbus kyi gdan la hUM las gri gug hUM gis mtshan pa /
phyogs bzhir hUM re re dang bcas pa yongs su gyur pa las gtso 'khor lnga dus gcig tu grub pa ni /
dbus su nag po chen po zhal bzhi pa /
g.yas dkar g.yon dmar dbus mthing steng dud kha /
spyan gsum pa /
dbu skra gyen du brdzes shing sma ra dang smin ma 'bar ba /
mche ba gtsigs shing ljags 'dril ba /
drag po'i nga ro sgrog pa /
phyag g.yas gnyis kyi gri gug dang rtse gsum /
g.yon gnyis kyis thod khrag dang mdung bsnams pa /
mchan khung na bum pa dang phyag 'gag na rus 'phreng thogs pa /
me mgo skam po lnga'i dbu rgyan dang /
rlon pa lnga bcu'i do shal can /
sbrul nag pos mchod phyir thogs byas pa /
rus rgyan dang tshangs pa'i skud pas spras pa /
rkang gling dang dril bu g.yer kha'i sgra 'khrol ba /
stag lpags kyi sham thabs can /
zhabs g.yas bskum g.yon brkyang gis bzhugs pa /
de'i g.yas su g.yud mo nag mo / /
g.yon du gtum mo ljang gu /
mdun du dmar nag srin mo / /
rgyab tu ser nag sing ga li ma rnams srin mo khros pa'i rnam pa can /
gri gug dang thod pa 'dzin cing ral pa 'thur du @# / /
'phyang ba /
gcer bu rgyu ma'i ga sha can /
zhabs g.yon brkyang ba /
pho nya dregs pa'i dmag tshogs kyis bskor ba /
ye shes kyi me 'bar ba'i dbus na bzhugs pa'i gtso 'khor rnams kyi dpral bar oM /
mgrin par AH thugs kar hUM /
de las 'od zer 'phros pas gangs ti se bsil ba tshal /
po Ta la /
ha ha rgod pa'i dur khrod /
dar lung gnyan gyi pho brang /
kha'u skyed lhas /
dpal ldan sa skya la sogs pa'i rgya bod kyi gnas chen gar bzhugs nas stobs 'phrog dbang po 'khor bcas /
oM b+dz+ra sa mA dzaH hUM| sngon tshe rdo rje 'chang gi spyan snga ru /
gtum po khyod kyis ji ltar khas blangs bzhin / /
'phrin las rnam bzhi'i las la spyan 'dren na / /
sangs rgyas bstan pa bsrung phyir gshegs su gsol /
oM m+hA kA la kA la /
bi kA la /
ra tri ta /
DoM b+hi nI /
tsaN+Da lI /
rak+Sha sI /
sing+ga lI /
de wI sa pa ri wA ra /
e hye hi /
dzaH hUM baM hoH gnyis su med par gyur /
padma ka ma lA ya staM /
gong gi sngags kyi sa pa ri wA ra'i rjes su /
gr-ih+Ne di ar+g+haM nas /
shap+ta pra tI ts+tsha swA hA'i bar gyis mchod /
oM AH hUM| btags pas nang mchod phul /
rdo rje rtse lnga pa'i dam rgya spyi bor bzhag par bsams la /
sngar gyi sngags /
sa pa ri wA ra'i rjes su /
sa ma ya sma ra /
sa ma ya mA ti kra ma /
sa ma ya rak+Shan+tu /
nag po chen po zhal bzhi pa 'khor dang bcas pa rnams mchod sbyin gyi gtor ma 'di bzhes la /
rtsa brgyud kyi bla ma dam pa rnams kyis bka' las ma 'da' bar /
bstan pa dang 'gro ba'i legs tshogs spel ba dang khyad par rnal 'byor pa bdag gi chos sgrub pa'i bar gcod dgra bgegs rnams zhi ba dang /
dbang drag gi sgo nas 'dul zhing chos srid yon tan thams cad dar zhing rgyas par mdzad du gsol /
thal mo gsum brdab /
stobs 'phrog dbang po 'khor dang bcas pa'i ljags rdo rje'i 'od zer gyi sbu gus gtor ma'i bcud drangs te gsol bar gyur /
gong gi sngags sa pa ri wA ra'i rjes su na maH sarba ta thA ga te b+h+yo bi shwa mu khe b+h+yaH sarba thA khaM ut+ga te /
s+pha ra N+hi maM /
ga ga na khaM gr-i h+Ne daM ba myA da swA hA /
lan gsum gyis gtor ma dang /
phyi nang gi mchod pa sngar ltar 'bul /
lha chen nag po zhal bzhi yab yum 'khor dang bcas pa khyed rnams kyis mchod sbyin gyi gtor ma 'di bzhes la /
bstan pa dang bstan 'dzin sde dang bcas pa skyong zhing /
khyad par rig pa 'dzin pa bdag gi 'gal rkyen zhi zhing bsam pa 'grub pa dang /
byang chub kyi bar du srung skyob mdzad du gsol /
zhes 'phrin las 'chol /
he ru ka dpal gtum drag srin po'i gzugs / /
bdud sde'i snying la bro rdung dpa' bo che / /
yum chen bzhi dang sde brgyad dregs pa yi / /
'khor tshogs dam can rgya @# / /
mtsho'i tshogs la bstod / /
rang yi dam du gsal ba'i thugs ka'i hUM las 'od zer 'phros /
dpal mgon gtso 'khor gyi thugs kar phyog pas thugs rgyud bskul te las rab 'byams thams cad sgrub par gyur /
oM mahA kA la kA la /
bi kA la /
ra tri ha /
DoM b+hi nI /
tsaN+Da lI /
r+k+Sha sA /
sing+ga lI /
de wI hUM b+h+yo hUM /
zhes bzla /
yig brgya brtan par byas la /
dpal mgon zhal bzhi yab yum gyis /
sku gsung thugs kyi yon tan rnams / /
gzhan phyir mngon du mdzad pa bzhin / /
slob ma rnams la stsal du gsol / /
zhes gsol ba gdab cing gnang ba zhu'o / /
de nas mtshan ldan gyi slob ma la khrus phyag maN+Dal bgegs sbyong sngon du 'gro bas /
'o lags /
sems can gyi don du sku bzhi'i dbang phyug rdo rje 'chang gi go 'phang thob par bya /
de sgrub pa'i lam gyi bar chad bsal ba'i phyir /
dpal mgon gdong bzhi pa zhal khra can du grags pa'i rjes su gnang ba zhu snyam pa'i kun slong gsal btab nas gsan par 'tshal /
gsan bya'i chos ni /
gsang 'dus rtsa rgyud dang /
bde mchog bshad rgyud las gsungs shing /
mgon po klu sgrub la sogs pa'i mkhas grub dam pa rnams las brgyud de gnyan lo tsA ba dar ma grags kyis bod du dar bar mdzad pa nas bdag gi mgon skyabs yongs 'dzin rin po che blo bzang bstan 'dzin dpal bzang po'i bar du mi bar khyis ma chod par brgyud pa'i chos srung khyad par can 'di'i rjes gnang 'bul ba yin pas /
thog mar gsol ba 'debs pa 'di'i rjes zlos mdzod /
kun mkhyen ye shes phung po can / /
srid pa'i 'khor lo rnam 'joms pa / /
de ring bshad pa'i rin chen gter / /
gtso bos bdag la bka' drin stsol / /
lan gsum /
gnas khang bsil ba'i cha slob dpon yi dam rdo rje 'jigs byed /
bsgrub gzhi dpal mgon zhal bzhi pa yab yum 'khor bcas /
steng dang mtha' skor du bla ma yi dam sangs rgyas byang sems mkha' 'gro chos srung gis bskor ba gsal btab ste /
rgyun bshags yan lag bdun pa'i sgo nas mthun mong ba byang sdom 'dzin pa 'di'i rjes zlos mdzod /
dkon mchog gsum la bdag skyabs mchi + /
'gro la phan phyir sangs rgyas 'grub par shog /
lan gsum /
sems can thams cad kyi don du sangs rgyas thob pa'i phyir rigs lnga spyi dang bye brag gi dam sdom rnams bsrung bar bya'o snyam pas /
mthun mong ma yin pa sngags sdom 'dzin pa 'di'i rjes zlos mdzod /
sangs rgyas byang chub sems dpa' kun + /
sems can mya ngan 'das la @# / /
dgod / /
lan gsum /
slob ma rnams hrIH Sh+T+rIs bsangs /
swa b+hA was sbyangs /
stong pa'i ngang las slob ma rnams kyi go sar chos 'byung gru gsum gyi dbus su + /
thugs kar hUM gis mtshan par gyur /
ces bskyed /
dngos gzhi la sku'i rjes gnang ni /
gsol ba 'debs pa 'di'i rjes zlos mdzod /
dus gsum sangs rgyas thams cad kyi ngo bo bla ma rin po ches /
bdag la nag po chen po zhal bzhi pa'i sku'i rjes sa gnang bstsal du gsol /
lan gsum /
slob dpon gyi thugs ka'i hUM las 'od zer 'phros /
mdun gyi mgon po 'khor bcas dang /
khyad par gangs ti se /
bsil ba tshal /
po Ta la /
ha ha rgod pa'i dur khrod /
dar lung gnyan gyi pho brang /
kha'u skyed lhas /
dpal ldan sa skya la sogs pa'i rgya bod kyi gnas chen gar bzhugs kyi mgon po'i sku'i byin rlabs nus mthu thams cad mgon po 'khor bcas kyi sku che chung dpag tu med pa char bab pa bzhin du byon nas slob ma rnams kyi lus la sib sib thim nas byin gyis brlabs pa'i mos pa mdzod /
sngags kyi mthar /
A be sha ya a a /
zhes brjod cing spos rol bya /
des sku'i rjes gnang thob /
lus kyi bar chad bsal /
mgon po'i sku'i 'phrin las bsgrub pa la dbang bar byas so / /
gsung gi rjes gnang ni /
gsol ba 'debs pa 'di'i rjes zlos mdzod /
dus gsum sangs rgyas thams cad kyi ngo bo bla ma rin po ches /
bdag la nag po chen po zhal bzhi pa'i gsung gi rjes su gnang ba stsal du gsol /
lan gsum /
slob dpon gyi thugs ka'i hUM las 'od zer 'phros /
mdun gyi mgon po 'khor bcas dang /
khyad par gangs ti se /
bsil ba tshal /
po Ta la /
ha ha rgod pa'i dur khrod /
dar lung gnyan gyi pho brang /
kha'u skyed lhas /
dpal ldan sa skya la sogs pa'i rgya bod kyi gnas chen gar bzhugs kyi mgon pa'i gsung gi byin rlabs nus mthu thams cad mgon po 'khor bcas kyi sngags kyi yig 'bru mthing nag rang sgra sgrog pa char bab pa bzhin du byon nas slob ma rnams kyi lus la sib sib thim nas byin gyis brlabs pa'i mos pa mdzod /
sngags dang spos rol sngar bzhin bya /
bzlas lung ni /
slob dpon gyi thugs ka'i hUM las 'od zer 'phros /
mdun gyi mgon po'i thugs kar nyi gdan la hUM gi mthar sngags @# / /
'phreng gis bskor ba la phog pas /
de las sngags 'phreng mar me gcig las gnyis chad kyi tshul du byung /
mdun bskyed kyi zhal nas thon /
slob ma rnams mgon por gsal ba'i zhal du zhugs /
snying gar nyi gdan la hUM gi mthar 'khod pa'i mos pa mdzod la sngags 'di'i rjes zlos gyis /
oM mahA kA la kA la /
bi kA la /
ra tri ta /
Dom+b+hi nI /
tsaN+Da lI /
r+k+Sha sI /
sing+ga lI /
de wI hUM b+h+yo hUM /
lan gsum /
slob dpon la me tog 'thor ba dang bcas 'di'i rjes zlos mdzod /
bcom ldan bdag la stsal lags kyis| |bdag la nye bar mdzad du gsol / /
lan gsum /
slob dpon gyis me tog slob ma'i spyi bor bzhag /
bcom ldan 'di la stsal lags kyi / /
'di la nye bar mdzad du gsol / /
sngags kyi dngos grub stsal du gsol / /
brtul zhugs brtan par mdzad du gsol / /
rig pa 'dzin pa 'di rnams kyi rgyud la dpal stobs 'phrog nag po 'khor dang bcas pa'i rig sngags kyi nus mthu thams cad 'jug par gyur cig /
ces brjod /
des gsung gi rjes gnang thob /
ngag gi bar chad bsal /
mgon po'i gsung gi 'phring las bsgrub pa la dbang bar byas so / /
thugs kyi rjes gnang ni /
gsol ba 'debs pa 'di'i rjes zlos mdzod /
dus gsum sangs rgyas thams cad kyi ngo bo bla ma rin po ches /
bdag la nag po chen po zhal bzhi pa'i thugs kyi rjes su gnang ba stsal du gsol /
lan gsum /
slob dpon gyi thugs ka'i hUM las 'od zer 'phros /
mdun gyi mgon po 'khor bcas dang /
khyad par gangs ti se /
bsil ba tshal /
po Ta la /
ha ha rgod pa'i dur khrod /
dar lung gnyan gyi pho brang /
kha'u skyed lhas /
dpal ldan sa skya la sogs pa'i rgya bod kyi gnas chen gar bzhugs kyi mgon po'i thugs kyi byin rlabs nus mthu thams cad gri gug dang thod khrag /
rtse gsum mdud rnon /
chang bum dang rus 'phreng la sogs pa phyag mtshan gyi bye brag dpag tu med pa'i rnam par char bab pa bzhin du byon nas 'od sngon po'i rnam par zhu ste /
slob ma rnams kyi lus la sib sib thim nas byin gyis rlabs pa'i mos pa mdzod /
sngags dang spos rol sngar bzhin bya /
des thugs kyi rjes gnang thob /
yid kyi bar chad bsal /
mgon po'i thugs kyi 'phrin las bsgrub pa la dbang bar byas so / /
gtor ma'i bka' bsgo ni /
rten gtor bteg pa slob ma rnams kyi mgo bor bzhag par mos te /
sngags kyi mthar /
sa ma ya sma ra /
sa ma ya mA ti kra ma /
sa ma ya rksHan+tu /
rgyal ba rdo rje 'chang /
'phags @# / /
mchog klu sgrub /
ba ling ta pa /
sangs rgyas ye shes zhabs /
mar me mdzad bzang po /
dpal bde ba /
bi ma la gup+ta /
kha che rin chen rdo rje /
kha che rin chen grags pa /
ri sul gyi rnal 'byor ma| gnyan lo tsA ba dar ma grags /
gnam kha'u ba dar ma rgyal mtshan /
sa chen kun dga' snying po / /
slob dpon bsod nams rtse mo /
rje btsun grags pa rgyal mtshan /
sa paN+Di ta kun dga' rgyal mtshan /
'phags pa blo gros rgyal mtshan /
zhang ston dkon mchog dpal /
na bza' brag phug pa bsod nams dpal /
bla ma dam pa bsod nams rgyal mtshan /
bla chen kun dga' rgyal mtshan /
'jam dbyangs nam mkha' rgyal mtshan /
bdag chen blo gros rgyal mtshan /
rdo rings pa kun bzang chos kyi nyi ma /
tshar chen blo gsal rgya mtsho /
mkhan chen bslab gsum rgyal mtshan /
rje btsun dbang phyug rab brtan /
mgon po bsod nams mchog ldan /
rab 'byams smra ba rin chen rgya mtsho /
kun dga' mang thos rgya mtsho /
sngags ram pa stobs ldan rgya mtsho /
bzhang sprul dkon mchog 'jigs med dbang po / /
rje btsun dam pa yongs 'dzin blo bzang bstan 'dzin dpal bzang po la sogs pa'i bka' dang dam las ma 'da' bar /
rdo rje slob ma 'di rnams dang lus dang grib ma bzhin du 'grogs la /
dam pa'i chos sgrub pa'i 'gal rkyen bar gcod thams cad sol /
mthun rkyen las bzhi'i 'phrin las gang bcol ba thams cad thogs pa med par bsgrub par mdzod cig /
dzaH hUM baM hoH zhes bstim mo / /
mjug tu /
dam tshig khas len /
lus dang maN+Dal 'bul ba /
bsngo smon shis brjod rnams spyi dang 'dra'o / /

