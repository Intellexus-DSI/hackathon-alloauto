@# / /
zhabs brtan smon tshig gsol 'debs drang srong dgyes glu zhes bya ba bzhugs so / /
byams dang snying rje'i rtsa ba rab tu brtan / /
rlabs chen spyod pa'i yal 'dab rnam par g.yo / /
spangs rtogs yon tan 'bras bzang legs smin ba'i / /
thub dbang bdud rtsi'i spun zla dge legs stsol / /
khams dang mthun pa'i legs bshad kau bu rIs / /
blo dman gtul bya'i sems kyi ku mu da'i / /
spub rgya grol mdzad d+harma sid+d+hi'i mtshan / /
bshes gnyen bsil sbyin mkhan por gsol ba 'debs / /
lhag bsam rta ljang shing rtas nyer drangs ba'i / /
gzhi gsum phyag len snar ba'i mu khyud kyis / /
sa mthar thub bstan puN+Ta ri ka'i zhal / /
'byed mdzad bka' drin can la gsol ba 'debs / /
gang gi phung khams skye mched dwangs shel la / /
rgyal kun nye dkyil rdzogs par shar ba'i mthus / /
dad ldan 'dul bya'i sems rgyud spra ba la / /
legs tshogs mdzad la x phyogs bcu'i sangs rgyas thams cad mchod pa las / /
bla ma'i ba spu'i khung bu gcig mchod pa'ang / /
bsod nams che bar gyal bas gsungs pa la / /
yid ches gus ba'i sems kyis x rab 'byams rgyal ba sras bcas byin brlabs dang / /
rang gzhan legs byas dge ba'i mthu stobs kyis / /
zhing 'dir bla ma'i sku tshe brtan ba dang / /
rnam dkar mdzad 'phrin phyogs mthar 'phel gyur cig /
'gro kun tshul khrims dag pa'i gru gzengs mchog nges 'byung byang sems dar chen mdzes par g.yo / /
yang dag lta dang rim gnyis rlung shugs kyis / /
sku gsum ti mi'i grong du 'jug par shog /
gnas skabs su yang 'jig rten khams kun tu / /
nad 'khrugs mu ge la sogs mi 'byung bar / /
chos dang dpal 'byor mtsho ltar rgyas pa dang / /
'gro kun dga' bdes rol ba'i bkra shis shog / / /
ces ! ces lha btsun d+harma sid+d+hi'i gsol 'debs zhabs brtan smon tshig dang bcas pa drang srong dgyes glu zhes bya ba 'di ni / /
bla ma nyid kyi slob ma dad ldan dge slong grags pa rgya mtsho dang / /
dpyod ldan dge tshul ngag dbang dpal 'byor gnyis kyis bskul ba'i don du /
! btsun gzugs ngag dbang dpal ldan gyis khu re chen mor sbyar ba'o / /
dge'o / /
@# / /
bstod pa byin rlabs sgo 'byed ces bya ba bzhugs so / /
