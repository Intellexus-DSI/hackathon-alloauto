ta ? @# / /
sa bdag gdon 'grol gyi cho ga bde legs dpal ster zhes bya ba bzhugs so / /
@## / /
na mo gu ru sing ha nA da ye / /
bla ma rje btsun seng ge sgra'i / /
zhabs la gus pas phyag 'tshal te / /
sa bdag gdon 'grol cho ga ni / /
gsal zhing blang bde 'bri bar bya / /
'did sa bdag gdon 'grol gyi cho ga ji ltar bya tshul brjod pa la /
dkyil 'khor bri ba dang /
yo byad gsog pa dang /
cho ga dngos so / /
dang po ni /
ras gog sogs la tshangs zur gyi thig spyi ltar btab pa'i lte ba nas phyogs rer cha chung bcu drug sod ba na rtsa thig /
de nas phyir cha chung gcig song ba na rtsig thig /
de nas cha chung gnyis la 'dod snam /
cha chung gcig la pha gu /
cha chang gnyis la gser gyi ska rags /
cha chung gcig la bya 'dab /
yang cha chung gcig la mda' yab ste /
thig bdun po 'di zur thig nas tshangs thig gi phyogs su gdab /
de la rtsa thig ni tshangs thig @## / /
la cha chung gnyis kyis ma reg pa /
de bzhin du rtsig thig 'dod snam gnyis po cha chung gsum gyi mtshams su bzhag ste 'di gnyis kyi rtse mo thig drang bos sprel /
pha gu sogs gsum ni cha chung lnga'i mtshams /
mda' yab ni zur thig cig shog kyi bar du thal mar btab /
de nas rtsa thig gi nang rtse nas phyir sgo 'khyud cha chung bzhi dang /
de nas zur gyi phyogs su sgo 'gram cha chung gnyis dang /
de nas phyir sgo logs cha chung gsum btab pa'i rtse nas sgo logs gcig shos kyi bar cha chung brgyad pa'i thig drang bos sbrol na sgo'i nang dbyibs 'byung /
de nas sgo logs kyi rgyab tu cha chung gcig song ba na 'dod snam nas mnga' yab kyi bar cha chung lnga ba'i thig drang po cig gdab ste rtsig rgyun no / /
nang thig ni /
dbus nas cha chung ldas bskor ba'i lte ba /
de nas cha chung bcus bskor ba'i bdab ma /
de nas gcig gas bskor ba'i mu khyud de zlum thig gsum btab pa'i 'dab ma'i sa ni brgyad du bgos te 'dab ma brgyad bri /
de yang 'dab ma'i dpung pa'i bar cha chung drug de nas mchu zlum por 'gro ba la cha chung bzhi bya /
kha dog sogs ni /
'og gzhi byin bo shar dkar lho ser nub dmar byang ljang dam /
yad na nang du chu ris sngon bos gang bar bri gsung ba ltar bya /
rtsa rtsig gnyis kyi bar stong la rtsig pa lnga phyi nas rim gyis sngo ser dmar ljang dkar po bri /
'dod snam dmar po la mchod pa'i lha mo phyogs rer bzhi re ste bcu drug /
bzhugs stabs dang kha dog ma nges pa /
mchod rdzas thogs pa zhal nang du lta ba bri /
zur bzhir zla phyed dkar po la rin po che dmar po rdo rje sngon po rtse gsum pas mtshan pa rtse phyir bstan pa bri /
pha gu ser po la zur gsum dang gru bzhi sogs rin po che'i phra bkod pa /
gser gyi ska rags gzhi nag po la chu srin gyi kha nas 'phyad ba'i rin po che'i dra ba dra phyed dril bu rnga yab sogs dang bcas pa bri /
bya 'dab gzhi nag po la shar bu dkar po sbyi blugs mchu med pa mgo thur du bstan pa 'dra ba /
mda' yab gzhi nag po la bad 'dab phyed pa'i dbyibs can dkar po ste /
bad 'dab phyed pa re re bsgrigs te bsgrengs ba ltar bya /
rtsa thig gi nang gi zur bzhi sgo dang sgo 'khyud kyi phyi mtshams rnams su zla phyed rdo rje bri /
nang gi padma ni sna tshogs padma ste /
phyogs bzhi'i 'dab ma dmar /
@# / /
shang lho dang nub byang gi 'dab ma gnyis ser /
lho nub dang lte ba ljang /
byang shar sngon po /
mu khyud sngon po la rdo rje rtse gsum par rkang pos bskor ba bri /
yang padma 'di'i lte bar padma dmar po 'dab ma brkyang pa bris pa'i lte bar seng ge'i sgra /
'di'i shad gyi 'dab ma la wa ru Na /
sna tshogs padma'i 'dab ma brgyad la klu chen brgyad de /
klu rnams seng ge'i sgra la kha phyogs pa /
'di rnams kyi sku 'dra'am tsa ka li'am phyag mtshan nam sa bon nam tshon 'bru'i tshom bu rnams las gang 'grub bya'o / /
gnyis pa ni /
dkyil thang 'di nyid mchod khri mtho zhing gtsang ma zhig gi khang bkram ba'i rgyab tu seng ge sgra'am lha gang yang rung ba'i thang sku bsham /
dkyil 'khor gyi mdun du seng ge sgra la dkar gtong zlum po ril bu bcas dang /
de'i g.yas g.yon gang bder wa ru Na sogs klu rgyal dgu /
klu rigs bzhi /
sa bdag klu gnyan rnams la dkar gtor pad 'dab can ril bu bcas snod so sor bshams /
gtor ma 'di rnams skor rgyan gyis mdzes par bya /
de'i mdun du / /
nA ga ge sar /
kaT+Ta ka ri /
nA ga puSh+pa /
rgya mtsho'i lpu ba /
chu srin sder mo /
dbang lag /
bal po se'u /
spu shel rtse /
dmar shang lcug ma /
gur gum /
ut+pa la /
'dam bu /
dar chon sna snga /
ras skud dmar po /
li khri /
ga bud /
shel /
shu dag dkar po /
snyid zho sha mkhal ma zho sha /
stag shun /
tsan dan dkar dmar rnams 'phyed na snod so sor bsham pa'am /
ma 'byor na de nams bsres pa'i phye ma 'o ma'am chu dang bcas snod gcig tu bsham /
da'i mdun du chu gnyis nyer spyod kyi mchod pa tshar bzhi'am mtshar gnyis sam ma mtha' tshar gcig ste mdun bskyed kyi g.yas nas mgo brtsams te bshams /
yang na 'bul ba'i go rim ltar dkyil 'khor gyi mdun du mchod pa /
de'i mdun du sman /
de'i mdun du gtor ma bshams kyang rung /
'di rnams kyi mdun du grub na tshogs zhing gi mchod pa tshar gcig bshams /
! de nas bsgrub bya'i mdun nam 'os pa'i phyogs su mdos stegs gru bzhi pa spang leb bam glang ma bsgrigs pa sogs kyis ji ltar 'tsham pa bzos ba'i steng du /
bral pa lci ba sogs bsres ba lta bu'i bcog pa ma yin bar sa? 'am 'jim pa gtsang ma srab 'thug snyug glad sogs bcug rung tsam byugs nas bstar pa la g.yas g.yon gnyis su thig gis bgos te /
grub na gnyis ka ya tshon gyis ri brag ne 'us da sogs bris te nyams dga' ba'i gnas gnyis yod pa ltar bya /
de ltar byas ba'i / /
g.yas kyi dbus su rin po che dang sman bsres pa'am zan gced ma las dbus su lwa ru Na /
mthar klu chen brgyad kyi gzugs bcos te yon bdag la bstan te bzhag /
g.yon gyi nang du sa bdag gi gzugs ri rab sgeng @# / /
bar bcad pa dang 'dra ba ste / /
ri rab kyi rgya mtsho'i nad du nub pa'i gzugs mi bya bar steng du 'phags pa'i gzugs bya ba ni sked par bcad pa'i don du byed la /
de yang gru bzhi pa bzhi rtsegs te bya zhing /
bang rim 'og ma las steng ma je chung du byas pa'i steng gi zur bzhir ba glang gi mgo bzhi kha phyir bstan pa bya /
klus bdag gnyis ka'i mtha' bskor du /
khyud gla ba ma bya phag ste 'di bzhi po ma gtogs pa'i srog chags sna tshogs kyi gzugs bya /
klu rgyal dgu'i lus dbyibs sogs 'don cha nas 'byung ba ltar bya la /
kha dog rnams kyang grub na cho gnas 'byung ba ltar dang /
sa bdag ni mdog nag bor byed snang ngo / /
de nas stegs kyi zur bzhir ring thung 'tsham pa'i shing bzhi btsugs pa la srad bu bris shing /
de la dar ras dmar po'i 'phan cod pa na dang ras skud dmar po'i lnga ldi du mas brgyan / /
de dag gi par rnams su lo ma me tog rtswa sngon dang lngon shing gel ba rnams btsugs te ne'u sing dang nags tshal lta bur bya'o / /
de'i mdun du cog tse'i khar klu dar sa bdag gnyis la dkar gtor pad 'dab can ril bu dang bcas bshams /
de'i mdun du /
chag tshad ku ba /
gzem 'phad chen /
mu tig shel gong /
sbu shel rtse /
khra bo gzi /
rgya spos /
mgron bu /
leb brgan dar /
bu ram /
snying zhog rgya mtsho'i lbu ba /
gur gum /
mkhal ma zho sha /
bcod mdung dmar po /
dbang lag /
chu srin sder mo /
dud dkar /
mtshal rgod /
nga chu /
ras skud dmar po /
rma bya'i sgro mdongs /
gser dngul byi ru mu tig mu men te rin chen sna lnga /
nas 'bras gro sran til te 'bru lnga /
zho 'o ma mar te dkar gsum /
ka ra bu ram sbrang rtsi ste mngar gsum rnams 'byor na tshad ma dang /
ma lcogs na ci 'byor bsham /
de'i mdun du chu gnyis nyer spyod tshar gnyis sam tshar gcig bsngo yul gyi g.yas nas brtsams te bshams /
\u0f38 sgrub pa po'i mdun du khri'i steng du rdor dril /
khrus gzhong /
me long /
khrus ngar /
gu gul /
yungs dkar /
bsrung skung dkar po /
bgegs gtor sha chang la phug dang bcas pa tshar gnyis /
gzhi bdag gtor ma bcas bshams /
'di'i bgegs gtor gcig dang gzhi bdag gtor ma ni mdun bskyang kyi gtor ma phul ba'i rjes su bsngo rgyu yin la /
bgegs gtor gcig ni gshegs gsol gyi tshe bsngo rgyu yin no / /
ku sha rma bya'i sgro dang /
bsgrub bya bgu ba'i dri chu'i snod sogs kyang 'tshogs par bya /
! de nas rdor dril gyi rgyab tu 'am khri gzhan zhig gi steng du dbang bum dang sman bum gnyis shug pa sogs sam me tog dad loms kha brgyan pa dar gyi mgul chings bcas bshams la /
@# / /
dbang bum gyi nang du gla rtsi ma 'dres pa'i bum rdzas dri bzang gi chu dang bcas bas dan bar dgang /
steng du gzungs rdor bzhag /
rtsi sman gyi bum dar klu sman gyi phye ma /
ra dkar ba /
dman gyi 'o ma /
dri bzang gi chu bcas blugs /
dbang bum gyi mdun du mchod pa tshar gcig bsham par bya /
sgrub pa po rnams kyis breg chen gso sbyong la gnas ba'am /
ma grub na'ang chang dang du ba sogs mi gtsad ba'i rigs la 'dzem pa dang /
kha lag bkru ba sogs gtsang sbra dang ldan par bya'o /
! /
gsum pa cho ga la /
sangs rgyas chos tshogs ma lan gsum gyis skyabs 'gro bya /
rang nyid skad cig gis rdze btsun seng ge'i sgrar gsal ba'i thugs ka'i hrIH. las 'phros pa'i 'od zer gyis bla ma dang dbyed med ba'i rje btsun seng ge'i sgra la sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs /
oM gu ru siM ha nA da sarba bud d+ha bo d+hi satwa b+h+yaH. zhes phyag bya /
oM sarba ta thA ga ta ar+g+haM bA dyaM puSh+pe d+hU bo A lo ke ga na d+h+ye ni laM dya shabta bra tIts+tsha hUi swAhA /
zhes mchod /
dkon mchog gsum la bdag skyabs mchi / /
nas /
'grub bar shog / /
cis bdun rnam dag dang /
sems can thams cad bde ba dang bde ba'i rgyu dang nas gnas par gyur cig /
ces tshad med bzhi bsgom /
badzra muH. tshogs zhing rang gnas su gshegs bar gyur /
'di ni tshogs zhing gi skabs so /
gong du tshogs zhing gi mchod pa byin rlabs 'di'i cho ga snga ma rnams su ma bshad 'dug pas ma byas kyang chog la /
byed par spro na 'og nas 'byung pa ltar bya'o / /
de nas /
oM shU n+ya ta dz+nyA na badzra swa b+hA wa at+ma kau nyahaM /
stong pa nyid du gyur /
stong pa'i dad las baM las padma dmar po 'dab ma brgyad pa'i lte bar /
siM las seng ge dkar po mgo g.yas su bstan pa /
ral pa dmar ser 'khyug pa /
rin po che'i dra pas g.yogs pa'i steng na a las zla ba'i dkyil 'khor nya gang ba /
de'i steng du hrIH. las padma dkar po hrIH. sa mtshan gra las 'od zer 'phros /
'gro ba'i don byas /
tshur 'dus yongs su gyur pa las /
rang nyid rje btsun seng ge'i sgra sku mdog dkar po zhal gcig phyag gnyis pa /
spyan gsum pa /
ral ba'i thor tshugs can /
gzhon nu dka' thub pa'i tshul 'dzin cing /
g.yas mchog sbyin dang /
g.yon bus mo'i rgyab dos nas zla gdan la brten pa'i mtheb mdzub kyis padma'i rtsa ba nas bzung ba'i rtse mo gnyis su gyes ba'i steng na ral gri sngo bsangs dang /
dri zhim po'i 'bru @# / /
bcud sne tshogs kyis gang ba'i brong pa bsnams ba /
sku'i g.yas su sbrul sngon bo dar dkar po kha nas khrag 'dzag bas dkris ba'i rtse gsum zla gdan la btsugs pa /
ras skud dmar po'i tshangs skud dang /
ras bzang po'i sham thabs can /
sku las 'od zer lnga dang bcas pa'i de bzhin gshegs pa'i tshogs 'phro ba /
rgyal po rol ba'i stabs kyis bzhugs pa /
de'i spyi bor oM /
mgrin par AH. thugs kar hUM /
thugs ka'i hUM las 'od zer 'phros /
rang bzhin gyi gnas nas bsgoms 'dra'i ye shes pa dpang lha dang bcas pa spyan drangs /
dzaH. hUM baM hoH. dam yi gnyis su med par gyur /
dbang lhas dpang bskur /
'od dbag med kyis dbu brgyan par gyur /
mchod rdzas rnams phul du byung ba'i lha rdzas su gyur /
oM Ar+ya sing ha nA da ar+g+haM? nas /
shap+ta pra tIts+tsha hUi swAhA /
zhes mchod /
sangs rgyas kun gyis rab tu bsngags / /
yon tan dam pa kun gyi gzhi / /
spyan ras gzigs zhes mtshan gsol ba'i / /
rteg bar brtse la phyag 'tshal lo /
zhes bstod /
rang gi thugs kar zla pa'i steng du hrIH. 'i mthar sngags phred gis bskor pa las 'od zer 'phros /
rang gzhan thams cad kyi nad gdon sdig sgrib spyi dang khyad bar klu dang sa bdag gi gnod pa thams cad sbyangs /
rgyal ba sras bcas kyi byin rlabs rnams bsdus te sngags phreng la thim par gyur /
na mo rat+na ta yA ya /
namH. Ar+ya a lwa lo ki te shwa ra ya /
bo d+hi satwa ya /
matA satwa ya /
mahA kA ru Ni kA ya /
tadya thA /
oM a ka Te /
bi ka Te /
ni ka Te /
ka taM ka Te /
ka ro Te ka ro Te bidya swA hA /
zhes gzungs rid dang / /
oM AH. hIH. sing ha nA nga hUM phaT /
ces gzungs zung gnyis ci 'grub bzla /
padma'i rigs kyi yig brgya brjod /
bsrung skud dkar po yod na sngags btab /
rang gi snying ka nas ye shes pa byung ste mdun gyi nam mkhar bzhugs par gyur /
sngar bzhin mchod bstong bya /
bdag sogs rnams gyi chos dang zhes sogs kyis 'dod don la gsol ba gdab /
badzra muH. mdun du bzhugs pa'i ye shes pa rang bzhin gyi gnas su gshegs /
rang nyid seng ge sgra'i dam tshig par gsal ba'i gnas gsum du oM AH. hUM gis mtshan par gyur /
dge ba 'di yis skye bo kun / /
sogs kyis bsdo smon bya /
'di ni bdag bskyed kyi skabs so /
! de nas dkyil 'khor /
oM padmA n+ta kr-ida hUM phaT kyis bsangs /
shu rgya tas stong par sbyangs /
stod pa'i dang las b+h+ruM las @# / /
rin po che'i gzhal yas khang gru bzhi sgo bzhi sogs mtshan nyid thams cad dang ldan pa yangs shing rgya che ba'i nang du sna tshogs padma 'dab ma brgyad pa'i dbus su paM las padma dmar po'i lte bar siM las seng ge dkar po zhes ba nas / /
rgyal po rol ba'i stabs kyis bzhugs pa / /
zhes pa'i bar bdag bskyed bzhin la rang nyid ceb pa dor ro / /
gtso bo'i gdan gyi padma dmar po'i shar gyi 'dab ma la waM las klu rgyal wa ru Na dkar bo / /
'og gi sna tshogs padma'i 'dab ma brgyad la phuH brgyad yongs su gyur pa las /
shar du mtha' yas sngon po / /
lhor nor rgyas ser po / /
nub tu 'jog po dmar po / /
byang du stobs rgyu nag po / /
mer padma dkar po / /
bden bral du padma chen po dkar po /
rlung ba du dung skyong dmar po /
dbang ldan du rigs ldan ljang khu ste / /
klu rgyal dgu po thams cad kyang stong lha'i lus can / /
smad sbrul mjug tu 'khyil ba /
dbu la gdengs ka bdun bdun dang ldan zhing / /
phyag gnyis bra la mo sbyar nas gtso bo la gus pas 'dud cing bka' nod pa / /
de dag gi 'khor du klu rgyal rigs / /
rje rigs / /
bram ze'i rigs / /
dmangs rigs / /
gdol pa'i rigs dang / /
sa bdag klu gnyan gyi rigs rnams kyis bskor ba / /
de rnams kyi spyi bor oM dkar po / /
mgrin par AH dmar po / /
thugs kar hUM sngon po /
thugs ka'i hUM las 'od zer 'phros / /
rang bzhin gyi gnas nas bsgoms pa dang 'dra ba'i ye shes pa rnams spyan drangs /
ma lus sems can kun gyi nas gnas 'dir gshegs su gsol / /
gdengs ka nor bu 'bar ba'i 'od kyis ni / /
sa 'og mun pa ma lus sel mdzad cing / /
bston la rab dga' mthu stobs bsam mi khyab / /
klu rgyal 'khor bcas gnas 'dir gshags su gsol / /
rgya mtsho chen po'i klong dkyil nas / /
gtsug na rin chen klu yi rje / /
wa ru Na dang mtha' yas dang / /
nor rgyas 'jog po stobs kyis rgyu / /
padma padma chen po dang / /
dung skyong dang ni rigs ldan te| |klu chen dgu po 'khor dang bcas / /
gnas 'dir mchod kyis gshegs su gsol / /
rgyal rigs rje rigs bram ze rigs / /
dmangs rigs gdol pa nag po dang / /
klu byam nyan dang sa bdag sogs / /
sbul pa 'bum sde 'khro dang bcas / /
sngon gyi thugs dam dran dang dgongs / /
'gro ba'i don du gshegs su gsol / /
oM e hye hi / /
Ar+ya sa de ha nA da sab @# / /
nA ga rA dza b+hu mi pa ti sa pa ri wa ra sa ma ye swAhA / /
dzaH hUM baM hoH rang rang gi dam tshig pa so so dang gnyis su med par gyur / /
slar yang thugs ka'i hUM las 'od zer 'phros / /
dbang gi lha rnams sbyan drangs /
khyed rnams kyis 'di la mngon par dbang bskur du gsol / /
zhes gsol ba btab pas / /
bdud rtsi'i chus dbang bskur /
sku gang /
dri ma dag /
chu lhag ma spyi gtsug tu gnas pa yongs su gyur pa las gtso bo la 'od dpag med dang / /
klu rgyal rnams la gtso bos dbu brgyan par gyur / /
ces mdun bskyed kyi rten brten ba'i dam tshig pa bskyed ba / /
ye shes par gug gzhug /
dbang bskur rgyas gdab rnams bya / /
chod pa padman+ta krid kyis bsangs / /
swa b+hA was sbyangs / /
stong ba'i dang las oM las rin po che'i snod yangs shing rgya che ba rnams kyi nang du mchod rdzas rnams dwangs shing thogs pa med pa nam mkha' dang mnyam par gyur / /
oM ar+g+haM AH hUM / /
nas badzra shap+ta AH hUM gis byin gyis rlabs / /
thugs rje che ldan seng ge'i sgra / /
spul pa'i klu rgyal 'khor bcas la / /
mchod yon dam pa gus pas 'bul / /
brtsebs bzhes la dngos grub stsol / /
oM Ar+yA sid ha nA da sarba nA ga rA dza b+ha ma pa ti sa pA ri wa ra ag+haM pra tI ts+tsha hUM swAhA / /
de bzhin du rol mo dang shap+ta'i bar sbyar te mchod / /
khams gsum sems can thams cad dang / /
khyad par klu gnyan sa bdag gi /
nad dang sdug bsngal kun sel ba'i / /
seng ge'i sgra la phyag 'tshal lo / /
dam pa'i chos la rab tu dga' / /
'gro ba'i don la gcig tu brtson / /
mthu stobs rdzu 'phrul bsam mi khyab / /
klu rgyal rnams la phyag 'tshal lo / /
mtha' yas sems can don mdzad phyir / /
rigs gzugs sna tshogs ston mdzad pa'i / /
sprul pa'i sa bdag klu gnyan rnams / /
'khor bcas kun la phyag 'tshal lo / /
zhes bstod /
de nas sman rnams oM AH hUM lan gsum gyis byin gyis rlabs la / /
nA ga ge sar sman gyi mchog /
dri ro nus bcud phun tshogs 'di / /
dkyil 'khor lha la mchod par 'bul / /
'gro ba'i don du bzhes su gsol / /
kaN+Ta ka ri nA ga puSh+pa dang / /
rgya mtsho'i lbu ba chu srin sder mo dang / /
dbang po lag pa bal bo se'u dang / /
spu shel rtse dang dmar shang lcug ma dang / /
gur udral 'dam bu'i nags tshal dang / /
dar tshon sna lnga ras skud dmar po dang / /
li khri dmar po ga bur shel dang ni / /
shu dag dkar po snyed po zho sha dang / /
mkhal ma zho sha stag gi shun @# / /
ba dang / /
tsan dan dkar dmar bcas ba'i sman rnams kyis / /
dkyil 'khor lha yi tshogs la mchod par bgyi / /
bzhes nas yon bdag 'khor bcas bsrung skyob mdzod / /
zhes mchod nas /
gtor ma rnams bsangs sbyangs /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i lha rdzas las grub pa'i gtor ma rnams dwangs shing thogs pa med pa'i bdud rtsi'i rgya mtsho chen por gyur /
oM AH. hUM gsum dang /
oM swa b+hA wa pi shud d+hi nas sA d+ha ni swAhA /
zhes sngags drug phyag rgya drug gis byin gyis brlabs la /
mgron rnams kyi ljags 'od zer gyi spu gus gtor ma'i bcud thams cad drangs te gsol par gyur /
oM AH. hIH. srid ha nA da i daM pa liM ta kha kha khA hi khA hi /
lan bdun gyis gtso bo dang /
oM nA ga rA dza wa ru na A di na sa bA ri wa ra i daM /
sogs gsum gyis lwa ru na klu chen brgyad bcas dang /
oM nA ga ku la pany+tsa sa pA ri wa ra i daM sogs gsum gyis klu rigs lda dang /
oM b+hu mi pa ti sa pA ri wa ra i daM sogs gsum gyis sa bdag klu gnyan rnams la phul /
thugs rje chen po seng ge'i sgra /
sprul pa'i 'khor tshogs bcas pa rnams / /
bdag cag rnams kyis gus pa yis / /
phul ba'i gtor ma 'di bzhes la / /
spyin bdag 'khor dang bcas pa yi / /
sdig sgrib nad gdon sogs spyi dang /
khyad par klu dang sa bdag las / /
byung ba'i sdug bsngal ma lus pa / /
bsal nas tshe ring nad med dang / /
zas nor long spyod 'phel ba dang / /
mdor na bsam pa'i don rnams kun / /
ying bzhin 'grub pa'i 'phrin las mdzod / /
ces 'phrin las bcol / /
gzhi bdag gtor ma 'bru gsum lan gsum gyis byin gyis brlabs /
namH. sa ba ta thA ga ta a lwa lo ki te oM sam+b+ha ra sam+b+ha ra hUM / /
gsum gyis bsngo /
de bzhin gshegs pa bzhi'i mtshan brjod /
phun sum tshogs 'dod yon lnga ldan pa'i / /
bdud rtsi'i rgya mtsho'i gtor ma 'di /
gnas 'di'i yul lha gzhi bdag rnams / /
'khor dang bcas la 'bul bar bgyi / /
bzhes nas spyin bdag 'khor bcas kyis / /
gzhi byas 'gro 'dug gang du yang / /
las dang bya ba ci byed kyang / /
ko long phrag dgo ma mdzad par / /
'gal rkyen bar chad kun sel zhing /
mthun rkyen yid bzhin sgrub bar mdzod /
bgegs gtor 'bru gsum gyis byin kyis brlabs /
oM sarba big+h+nan na maH. sarba ta thA ga te b+h+yo zhes pa nas @# / /
gr-it+na daM ba liM ta ye swAhA /
gsum gyis bsngo /
hUM steng 'og bar dang phyogs mtshams su / /
gnyug ma ra gnas pa'am glo bur du / /
lhags ba'i gdon bgegs tshogs spyi dang / /
khyad par sbyin bdag 'khor bcas la / /
gnod 'tshe'i bsam sbyor byed pa dang / /
da lta las 'di byed pa la / /
gnod 'gal phag sgrub byang pa yi / /
gdon bgegs ji snyed mtha' dag la / /
mchod sbyin gtor ma 'di spyin gyis / /
dga' bas bzhes la deng phyin chang / /
gnod 'tshe'i bsam sbyor yongs bor nas / /
zhi zhing dge pa'i sems bskyed mdzod / /
'di ni mdun bskyed zhar byung dang bcas ba'i skabs so /
! /
de nas dbang bum /
padma n+takraMd kyis bsang ba / /
shU rgya tas sbyangs / /
stong ba'i dang las b+h+ruM las rin po che'i bum pa phyi bum pa la nang gzhal yas khang gru bzhi sgo bzhi sogs mtshan nyid thams cad ldan pa zhes pa nas /
'khor bcas kun la phyag 'tshal lo / /
zhes pa'i bar mdun bskyed ji lta ba bzhin bya / /
de nas hUM zhes brjod de gzungs thag nas bzung la /
rang gi thugs ka'i hrIH. las 'phros pa'i 'od zer gzungs thag la 'khril te sod nas bum pa'i lha la phog pas thugs rgyud bskul te bdud rtsi'i rgyun bab ba dang /
yang bum pa'i lha rnams kyi sku las 'phros pa'i 'od kyis phyogs bcu'i rgyal ba sras bcas kyi byin brlabs thams cad bsdus te bum pa'i chu la thim par gyur / /
gtso bo'i gzungs ring nyer gcig gzungs thung sum brgya /
oM lwa ru Na ye nA ga rA dza hUM nAM hUM swAhA /
gzhan 'dra ba la wa ru Na'i tsha bcu /
a nan+ta /
ba su ki /
takA ka karko Ta /
padma /
mahA padma /
shang+kha pA la /
kA li ka /
rnams rim bzhin sbyar ba klu rgyal rnams kyi sngags dang /
oM nA ga ku la bany+tsa shan+tiM swAhA /
oM nA ga pra ti bo ya swAhA /
oM nA ga bra b+hany+tsa pu nye ba swAhA /
oM nA ga te thA ga ta hrIH. ta hUM swAhA /
klu rigs bzhi'i sngags rnams brgya rtsa re bzla /
gzungs thag rtsi sman gyi bum pa'i steng du sbos la /
rang dang mdun bskyed kyi lha tshogs rnams kyi thugs ka'i hUM las 'od zer 'phros /
phyogs bcu'i rgyal ba sras bcas thams cad kyi byin rlabs nus mthu thams cad 'od dang bdud rtsi'i rnom par bsdus te rtsi sman gyi chu la thim par gyur /
gtso bo'i sngags dang /
oM ru ru spu ru dzwa la tiShA sid d+hi lo tsa ni sarba anwa sA d+ha ni swAhA /
zhes shig gso byed kyi sngags dang /
oM de bya a mri ta nan ta ra b+hi sha ma ti bra tIts+tsha ba sa nan na maH. swAhA /
zhes sman bdud rtsir bsgyur ba'i @# / /
sngags rnams brgya rtsa de bzla / /
sngags kyi bzla grangs 'di rnams ma lcogs na ci 'grub bzlas kyab chog /
yig brgya brdong cing gzungs rdor bsdu /
sngon tshe rdzogs pa'i /
sangs rgyas kyis / /
sman rnams 'gro la phan pa'i phyir /
khyin gyis rlabs pa'i bden pa nges / /
nad pa rnams kyi nad gsos shing / /
nyes pa thams cad 'joms byed pa'i / /
sman rnams /
bdud rtsir 'gyur bar shog /
'di ni bum sgrub kyi skabs so /
! de nas mdos la padma n+ta kr-id kyis bsangs /
swa b+hA was sbyangs /
stod pa'i dang las yon gyi bdag po'i mdun gyi phyogs su ri brag dang nags tshal ne'u sing phun sum tshogs pa /
chu mig 'bab chu ljon shing me tog dang bcas pa mang pos shin tu mdzes par bkra zhing /
'phan dang lnga ldi sogs kyis legs par /
spras pa'i gnas bzang po rnam pa gnyis su gyur pa'i g.yas kyi nang gi dbus su klu rgyal chen po wa ru Na dkar po /
de'i shar du mtha' yas sngon po /
lhor nor rgyas ser po /
nub tu 'jog po dmar po /
byad du stobs rgyu nag po /
mer padma dkar po /
bden bral du padma chen po dkar po /
rlung du dud skyong dmar po /
dbang ldan du rigs ldan ljang khu ste /
thams cad kyang stod lha'i lus can /
smad sbrul mjug tu 'khyil ba /
sprul gyi gdengs ka bdun bdun dang ldan zhing /
phyag gnyis thal mo sbyar nas rgyal ba'i bka' la gus pa dang sems can la phan pa'i bsam pas bzhugs pa /
gnas g.yon pa'i nang du sa bdag nag po ri rab gru bzhi pa'i gzugs can /
ba glang gi mgo bo bzhi dang ldan pa /
klu dang sa bdag de gnyis ka'i 'khor du rgyal rigs sogs rigs lngar gtogs pa'i klu sa bdag rnams dang /
gnas bdag gzhi bdag grong bdag sogs spyi dang /
khyad par du gnas gzhi 'di nyid gtso bor byas pa'i yul phyogs gang yang rung par gnas pa /
sbyin pa'i bdag po mi nor 'khor dang bcas pa rnams la sngon gyi las kyis dgra bor gyur pa'am /
'phral gyi rkyen dang rigs rgyud /
snga ma'i 'gro 'dug gi bya byed ma legs pa sogs kyi rkyen gyis rkang lag sogs lus dang dbang po la skyon byung ba /
longs spyod gnas mal sogs la gnod pas ko long ru nga sogs su gyur pa /
'khon du 'dzin pa /
bu lon 'ded pa /
lan chags gnyer ba sogs gnod 'tshe'i bsam spyod byed pa'i klu dang sa bdag gi rigs gzugs dbyibs rnam pa sna tshogs bas bskor ba /
rang /
@# / /
lhar gsal ba'i thugs ka'i hrIH. las 'phros ba'i 'od kyis klu sa bdag 'khor bcas kyi mthar lcags ri'i tshul du bskor bas klu gdug pa can sogs kyis sbyin bdag sogs la gnod mi nus bar gyur /
zhes brjod cing bsgom /
lag pa g.yon pa'i mthe bong dang mthe'u chung gnyis brkyangs /
lhag ma gsum bcad sa pa'i mthe bong gi rgyab tu g.yas pa'i sor mo lnga phral te gzhag pa klu dga' bar byed pa'i gdengs ka'i phyag rgya byas la /
rang gi thugs ga'i hIH. las 'od zer 'phros /
klu dang sa bdag rnams rang rang so so'i gnas nas skad cig gis spyan drangs /
gdengs ka nor bu nas mchod kyis gshegs su gsol / /
sa bdag chen po 'khor bcas dang / /
rgyal rigs rje rigs bram zo'i rigs / /
dmangs rigs gdol pa nag po sogs /
mchod ba'i gnas 'did gshegs su gsol / /
khyad par sbyin bdag 'khor bcas la / /
gnod 'tshe'i bsam sbyor byed pa yi / /
klu dang sa bdag 'khor dang bcas / /
mchod ba'i gnas 'dir gshegs su gsol / /
bsam don sbyor tsub yongs spangs te / /
zhi dul sems kyis gshegs su gsol / /
mdzes shing nyams dga'i gnas mchog 'dir / /
mchod gtor bzhes phyir dgyes bzhin bzhugs /
oM sarba nA ga rA dza b+h+ru mi pa ti sa pA ri wa ra dzaH. dzaH. dzaH. hUM baM hoH. rang rang gi gzugs so so dang gnyis su med par gyur /
ka ma ya ye stwaM /
zhes mdos mgron bskyed pa dang dbug gzhug sogs byas la /
de nas yon bdab la /
khyed rang gi mdun gyi gzugs 'gros 'di rnams las g.yas pa'i gtso bo klu rgyal dgu /
g.yon pa'i gtso bo sa bdag chen po /
gnyis ka'i mthar klu dang sa bdag spyi dang khyad par du khyed cag 'khor bcas la khon dang lan chags su gyur ba'i gzhi bdag glu sogs kyis bskor par mos la /
da lta gtor ma dang mchod pa 'brul ba dang bstod pas de rnams tshim zhing dga' bar soms shig /
ces brda sprad nas /
mchod gtor rnams padma n+ta krid kyis bsangs /
sbyangs /
stong pa'i dang las rin po che'i snod yangs nid rgya che ba rnams kyi nang du mchod gtor rnams lha rdzas las grub pa'i bdud rtsi'i rgya mtsho chen por gyur /
oM AH. hUM /
lan gsum gyis byin gyis brlabs la /
oM nA ga dA dza wa ru Na A di na sa pA ri lpa ra i daM ba liM ta kha kha khA hi khA hi /
lan gsum gyis klu rnams dang /
oM b+hu mi pa ti sa pA ri wa ra i daM sogs gsum gyis sa bdag 'khor bcas la gtor ma phul /
oM nA ga rA dza blu mi pa ti @# / /
sa pA ri lba ra ar+g+haM nas shabta'i bar gyis mchod / /
sman rnams sangs drug phyag rgya drug gis byin gyis rlabs nas / /
klu dang sa bdag thams cad dang / /
khyad par sbyin bdag 'khor bcas la / /
gnod 'tshe'i bsam sbyor byed pa yi / /
sa bdag klu gnyan 'khor bcas la / /
dkar gsum mngar gsum bdud rtsi'i chu / /
rin chen sna lnga klu yi gter / /
klu sman dar zab sna tshogs dang / /
rang rang dgyes pa'i dam rdzas rnams / /
ting 'dzin sngags dang phyag rgya yis / /
byin gyis brlabs te 'bul lags na / /
phyogs bcu'i klu yi pho brang du / /
bdud rtsi'i char rgyun 'bab gyur cig /
ces sman dbul / /
mtha' yas nor rgyas la sogs klu dbang rnams / /
yid bzhin rgya mtsho chen po yangs pa na / /
yid 'ong rin chen sna tshogs kyis brgyan ba'i / /
pho brang 'byor pa chen po'i dbus na bzhugs / /
dbu la sbrul mgo'i gdengs kas mdzes pa'i dbus / /
yid bzhin nor bus bsam pa rdzogs byed cing /
bdag gzhan don rnams phun tshogs 'grub pa'i gter / /
dbul pa'i mran sel 'od 'bar rnams kyis brgyan / /
gdengs can 'byor ba'i tshogs rnams thams cad rdzogs / /
mthu stobs rdzu 'phrul che la mda' brnyes pa'i / /
klu dbang 'khor dang bcas la gus pas 'dud / /
yon bdag mi nor bcas pa bsrung skyob mdzod / /
sa bdag chen po 'khor tshogs bcas pa dang / /
sbyin bdag rnams la /
gnod 'tshe byed pa yi / /
klu dang sa bdag pha ma bu tsha sogs / /
ji snyed mchis pa kun la phyag 'tshal bstod / /
ces bstod / /
de nas rtsi sman gyi bum pa thogs te /
bum chu 'di gzugs 'gros 'di rnams la gtor bas khyed cag gis sa brkos pa shid bcad pa sogs kyis klu dang sa bdag gi lus dang gnas khang sogs la gnod par rgyur pa rnams sos shing bsam sbyor ngan pa rnams zhi bar mos pa gyis / /
zhes brda sbyang la gtso bo'i sngags dang / /
shi ba gso byed kyi sngags lan bdun sogs brjod nas bum chu gtor bar byas nas / /
hAMH da ni thugs rje chen po ste / /
ba sbu'i bu ga thams cad nas / /
gso pa'i bdud rtsi'i rgyun babs pas / /
klu rgyal 'khor bcas khyed rnams kun / /
zab mo'i sngags kyi gzi brjid kyis / /
bsreg dang btso ba'i sdug bsngal dang / /
mtshon cha rnam ba sna tshogs kyis / /
bsnun cing gtubs pa'i sdug bsngal sogs / /
sdug bsngal sna tshogs myong ba rnams / /
'chi med 'tshe ba'i sman @# / /
rnams kyis /
bsreg cing btso bo gsos gyur cig /
lus dang dbang po rgyas gyur cig /
mthu stobs ldan zhing bde gyur cig /
sdug bsngal kun las thar bar shog /
dga' dang byang chub sems ldan zhing /
dbang po rnams kyi spyod yul du /
'dod dgu'i longs spyod ldang gyur cig /
nyams pa'i lus sogs gsos shing rgyas / /
yan lag tshang zhing bde gyur cig /
klu nad thams cad gsos gyur nas / /
sdug bsngal kun las thar bar shog /
dan song gsum las yongs grol te /
tshangs pa'i tshe dang ldan gyur cig /
chos spyod dbang po dul nas kyad / /
seng ge'i sgra yi zhal mthong shog /
sngags dang sman sogs byin rlabs kyis / /
bsam dan sbyor rtsub zhi gyur nas / /
bcings pa'i nad las grol bar mdzod / /
bsdu na de tsam dang /
rgyas bar na /
chag tshad ku ba'i bdud rtsi yis / /
mgo bo nyams pa gsos gyur cig /
gzem 'phang chem bdud rtsi x skra lo nyams pa gsos x mu tig shel gong x klad pa x spu shel rtse yi x rna ba x khra bo gzi yi x spran mig x rgya spos dri yi x sna ni x mgron bu dkar po'i x so ni x le brgan dar gyi x ljags ni x bur ma bzang po'i x sha ni x snying po zho sha'i x don snying x rgya mtsho sbu ba'i x glo ba x gur gum bzang po'i x mchin pa x mkhal ma zho sha'i x mkhal ma x btsod mdud dmar po'i x rgyu ma x dbang po lag pa'i x lag pa x chu srin sder mo'i x rkad pa x dud dkar g.yas 'khyil x rus pa x mtshal chen da chu'i x khrag ni x ras skud dmar po'i x tshe srog x rma bya'i mdongs kyi x bkrag mdangs x rin chen sna lnga'i x nor dbyi ga x 'bru sna lnga yi bdud rtsi yis / /
yul khams nyams pa gsos gyur cig /
nA ga rA dza phuH. shan+tiM ku ru swAhA /
ces tshig mtshams rnams su bum chu gtor bzhin par brjod do /
'phrin las bcol ba ni /
kyai klu rgyal dgu dar klu rigs bzhi / /
klu bdud klu btsan thams cad dang / /
sa bdag sa srin la sogs pa / /
khyed rnams la ni mchod gtor tshogs / /
phul nas 'phrin las bcol ba la / /
bdag dang rgyu sbyor yon bdag kun / /
bya ba mang zhing spyod rtsing bas / /
sa brkos brag bshig nas slog cing / /
rdo bcag chu dkrugs shing rnams bcad / /
mi gtsang thab gzhob sogs byas @# / /
pas / /
klu gnyan sa bdag khyed rnams kyi / /
lus dang yan lag don snying dang / /
gnas khang longs spyod nyams pa sogs / /
thugs dang spyan zur la phog ba'i / /
nyes pa thams cad sos gyur cig /
de ltar gsos bas khyed rnams kyi / /
mthong dug reg dug mche pa'i dug kha rlangs dug dang spyar dug gis bskyeb pa'i mdze 'bas shu ba dang / /
phol mig pas ldag g.yan pa dang / /
me dbal dreg gum rkang 'bam dang / /
dmu chu la sogs nad rnams kun / /
mi 'byung zhi bar mdzad du gsol / /
gdengs ka'i phyag rgya byas te dam tshig bsgrag pa ni /
hUM nga ni thugs rje chen po ste / /
dam chos bdud rtsings sbyin gyi / /
klu dang sa bdag 'khor bcas kun / /
chos 'chad bden tshig nyan par gyis / /
gal te bden tshig mi nyan na / /
rig sngags rgyal po'i bka' bcag pas / /
gso ba'i sman rnam thams cad kun / /
mtshon cha'i char du gyur nas ni lus kyi gnad la gzir bar byed / /
bcad cing bcad cing dum bur 'gyur / /
mdar gsum la sogs gtor ma yang / /
dug chen ha la ha lar 'gyur / /
smyo dang rmongs par gyur nas ni / /
tshab chen pos gzir bar byed / /
des na dus rnams thams cad du / /
dam tshig 'di ni rtag tu srungs / /
sdig pa ci yang mi bya zhing / /
dge ba phun sum tshogs par spyang /
rang gi lus la dbe long la /
gzhan la gnod pa ma byed cig /
oM AH. hIH. sing ha nA da sa ma ya rak+Sha rak+Sha hUM phaT /
ces brjod de dam tshig la gnas par bsam /
de nas gtso bo'i gzungs thung gi rjes su /
sarba nA ga rA dza sa pA ri wa ra duH kha pra sha man ye a b+hi Shi ts+tsha /
zhes lan gsum dang /
yang gzungs kyi rjes su /
sarba nA ga klu la pany+tsa sa pA ri lpa ra duH. kha man sbyar gsum dang /
yang gzungs kyi rjes su /
sarba b+hu mi pa ti sa pA ri wa ra duH. kha sogs sbyad pa gsum brjod / /
bum pa'i lha rnams kyi sku las bdud rtsi 'od zer dpag tu med pa byung zhas klu dang sa bdag rnams la thim pas de rnams kyi sdug bsngal thams cad zhi zhing bde ba thams cad dang ldan pas dgyes nas sbyin bdag mi nor 'khor bcas la bsrung skyob byed par gyur ces brjod cing bsams la dbang bskur bya'o /
dbang bum gyi lhag gshegs zhu bya ba ni /
badzra muH. bum bskyed kyi ye shes pa rang bzhin gyi gnas su gshegs /
dam tshig pa 'od du zhu @# / /
nas bum pa'i chu dang dbyer med du gyur / /
de nas dbang bum gyi chus mdun bskyed kyi lha la khrus gsol ba ni / /
ji ltar bltams pa sogs dang / /
rgyal pa'i sku gsung thugs la sogs dang /
khyed sku rang bzhin sogs te / /
sngags dang sbyar nas khrus bya / /
rgyas par na / /
'di ni sbyin pa'i sogs phyin drug dang sbyar ba'i khrus byas la / /
'di dag sku la nas bi sho d+ha na ye swAhA /
zhes sku phyis te chu bum pa nyid du blugs nas bsgrub bya bkru ba ni / /
bum pa gnyis kyi chu bsre ba'am dbang bum gyi chus bkru zhing / /
gtsug na yid bzhin nor bu can / /
mig ni gdangs pa lto 'phye'i rigs / /
klu chen brgyad po mthong ba'i dug /
bzod dka'i dug rnams phyir phyung zhig /
dril gsil bcas / /
oM AH. hrIH sing ha nA da hUM phaT ces dang /
ru ru s+phu ru'i sngags brjod la / /
sbyin pa'i bdag po che ge mo zhes bya ba'i zhe'am / /
rnams kyi zhes pa skabs bstun byas la / /
sdig pa dang sgrib pa thams cad sham+tiM ku ru swAhA / /
de bzhin du thams cad shan+tiM ku du swAhA zhes pa 'og ma kun la sbyar te /
nad x rims x gdon x nye bar 'tshe ba x /
dus ma yin par 'chi ba x 'khon dang grib x byad dang byur x skal pa dan pa x rmi ltas dang mtshan ma dan pa x mtshan mo nag mo'i gdon x bdud kyi zhags pa x bgegs dang log 'dren x lo skeg zla skeg zhag skeg dus skeg sogs bkra mi shis pa x khyad par du klu dang sa bdag gi gnod pa las byung ba'i nad sogs sdug bsngal thams cad shan+tiM ku ru swAhA /
zhes bkru la / /
rgyas par na 'og gi sho lo ka re re'i mthar / /
sdags brjod cing sdig pa dang sgrib pa sogs sbyor ba'am /
bsdun thams cad rdzogs pa'i mthar sbyar te bkru /
de yang / /
lus can mgo bo tha dang la / /
zhe sdang dreg po rgyal po'i rigs / /
rigs bzhi klu brgyad yid kyi dug /
bzod dka'i dug rnams phyid phyung zhig /
gsher la gnas ba mdzangs pa'i rigs / /
gtsang ma phal la gnod mi byed / /
klu bran 'bum sde reg pa'i dug /
bzod dka'i dug rnams phyir phyung zhig /
zhe ngan gnag pa byol song rigs / /
rmig bzhi lcags la na bun 'thibs / /
gnyan chen 'bum sde rlangs dug /
bzod dka'i dug rnams phyir phyung zhig /
dmar ba'i tshe 'dzin zhe sdang can / /
bden pa mi nyan kun la gnod / /
sa bdag sde bzhi mche ba'i dug /
bzod dka'i dug rnams phyir phyud zhig /
dregs pa sde brgyad 'bar ba yi / /
glen pa nga rgyal mthu @# / /
bo che / /
'gro ba 'di la gang gnod pa / /
bzod dka'i dug rnams phyir phyung zhig /
sbyor gzhan rab tu khros pa'i pho nya ni / /
sprul pa 'bum sdes 'gro la gnod pa skye la / /
sman dang sngags dang phyag rgya ting 'dzin gyis / /
bzod dka' mi bzod dug rnams phyir phyung zhig /
sngags dang sbel tshig rnams sbyar te lan gsum mam lan gcig bkru /
byab pa ni /
bsgrub bya'i kha nang du bum chu cung zad 'dzin du bcug la /
rang nyid g.yas rdo rje dang bcas pas rma bya'i sgro bzung ste /
rma bya'i mdongs kyi steng du zla dkyil la gnas pa'i sngags phreng gi 'od kyis bkrus pas ma dag pa'i nad gdon sogs bya ba zhing ded pas kha nang gi chu la thim par gyur /
bar bsams la /
spon sngar gyi bkru pa'i skabs kyi tshigs bcad sdug gnyis ka brjod de bya ba la /
bsdun dril bu dkrol zhing /
sgros bya bas te /
seng ge sgra'i gzungs thung dang /
che ge mo'i sdig pa dang sgrib pa thams cad a pa na ye swAhA /
zhes sogs gong gi shan+tiM ku ru rnams a pa na ye zhes bsgyur te lan gcig gam gsum bya ba /
mthar kha nang gi chu de bskrus pa'i chu nang du 'pho /
bsrung ba ni /
bsgrub bya'i spyi bo sogs su rdo rje rgya gram du bzhag ste /
rang gi thugs ka'i hUM las 'od zer 'phros /
bsrung bya'i lus la phog pas de'i spyi bo nas rkang mthil gyi bar gyi sha rus lpags pa sogs thams cad gnod byed gang gis kyang mi tshugs pa'i rdo rje'i rang bzhin du gyur par bsams la / /
sngags brjod cing /
che ge mo 'di zhe'am /
spyin pa'i bdag po rnams sdig pa dang sgrib pa thams cad las rak+Sha rak+Sha /
zhes pa nas /
nad sogs sdug bsngal thams cad las rak+Sha rak+Sha ye swAhA /
zhes brjod cing yon bdag la bsrung skud btags te /
rgyal ba sras bcas byin rlabs dang / /
seng ge'i sgra yi thugs rje yis / /
'gro ba 'di la bsrungs zin gyi / /
sus kyang gnod pa ma byed cig /
rtsa rgyud kyi bla ma rnams kyi bden pa dang / /
sangs rgyas kyi x chos kyi x dge 'dun gyi x rje btsun seng ge sgra'i lha tshogs rnams kyi x chos skyong bsrung ma rnams kyi bden pa dang /
rten 'brel bslu ba med pa'i bden pa'i stobs kyis sbyin bdag mi nor 'khor dang bcas pa rnams /
klu gnyan sa bdag gi gnod pa sogs nad gdon bar chad mi mthun pa'i phyogs thams cad las rgyal bar gyur cig /
dza ya dza ya sid d+hi sid d+hi pha la pha la hoH. bgegs gdon nad rigs mtha' dag zhi ba dang / /
sogs dang /
nyin mo bde @# / /
legs sogs brjod de me tog gtor /
de nas /
ma rnyed yongs su sogs kyis mngos mgron rnams la bzod gsol bya /
sngar bshams pa'i bgegs gtor mngos kyi mdun du bzhag la /
oM AH. hUM gsum gyis byin gyis brlabs /
oM sarba bi g+h+nan na maH. sarba nas grih+na daM pa liM ta ye swAhA /
gsum gyis sa bdag 'khor bcas la bsngo /
gang zhig mtshan mo rgyu ba yi / /
nas gzhan la gnod pa ma byed cig ces bka' bsgo /
mngos phyir bsgyur la /
gu gul gyi dud pa btang /
oM chen po'am chung du gang dag gi /
zhes pa nas rtag tu dam tshig la gnas shing / /
'dir ni spyin bdag 'khor bcas la / /
gnod 'tshe'i bsam sbyor yongs spangs nas / /
sa bdag 'khor bcas rang gnas dengs / /
oM b+hu mi pa ti sa pA ri wa ra badzra muH. sa bdag 'khor bcas dang gnas su gshegs par gyur / /
ces brjod cing se gol gdab /
da ni klu rnams gshegs su gsol / /
rgyal rigs dkar po shar du gshegs / /
bram ze ser po lho ru x rje rigs dmar po nub tu x dmangs rigs sngon po byad du x gdol pa nag po mtshams su x sa yi bdag po sa la gshegs / /
chu yi bdag po chu la x rdo yi bdag po rdo la x shing gi bdag po shing la gshegs / /
rang rang so so'i gnas su gshegs / /
sarba nA ga rA dza sa pA ri wa ra badzra muH. klu rgyal 'khor bcas rang rang gi gnas su gshegs par gyur / /
zhes brjod cing mgron rnams so so'i gnas su song bar bsam /
'di ni glu sa bdag gi gdon las dgrol pa'i cho ga dngos kyi skabs so /
! /
da nas mjug gi bya ba la /
mdos skyel tshul ni /
sgrub grogs gcig gis bum pa gnyis kyi chu gcig tu klugs nas thogs te seng ge sgra'i sngags brjod cid bum chu 'thor bas sna drangs /
de rjes rim pa bzhin bgegs gtor dang gzhi bdag gto rma /
yon bdag bkrus pa'i chu /
klus bdag gi gzugs /
mdos mgron la bsngos pa'i mchod gtor sman rnams bsdus te brjod /
slob dpon gyis rdor dril bzung / /
sgrub grogs gzhan yod na rnga sbubs sogs kyi rol mo'i sgra dang bcas skyel la /
de yang mdos phyir dbyung ba'i tshe gu gul gyi dud pa btang /
rang gi thugs ka'i hUM las 'od zer 'phros /
phyogs bcu'i rgyal bsras bcas sbyi dang khyad ba du mkha' 'gro chos skyod rnams kyi byin rlabs nus mthu thams cad 'od zer kha dog sna lda'i rnam par bsdus te yungs dkar la thim par gyur par bsams la /
suM b+ha ni'i sdags lan gsum brjod cing yungs dkar gyis brab / /
glags @# / /
tshom pa'i bgegs rnams thos te phyi'i rgya mtsho'i pha rol du song bar bsgom /
de nas phyir thon te 'gro pa'i tshe slob dpon rang nyid dril bu dkrol ba /
seng ge sgra'i sngags 'don bzhin par bskyal nas /
bgegs gtor dri chu sogs na chu mig lta bu'i pha rol lam 'os pa'i sar dor /
klu sa bdag gi gzugs rnams chu migs nags glong ngam ni'u sing lta bur phang bstan te bzhag la /
re zhig la bya khyis mi 'khyer pa'i thabs bya /
sman dang mchod gtor rnams ci de'i g.yas g.yon sogs gang rung du bzhag nas /
sgrub pa po rnams kyis /
'byung po gang ngag 'dir ni lhags gyur te / /
sa'am 'on te mkha' la 'khor kyang rung / /
skye rgu rnams la rtag tu byams byed cing / /
nyin dang mtshan du chos la spyod gyur cig /
ces dang /
che pa'i che mchog sogs sam /
spro na /
gang la ser sna rnam chags pa / /
zhes sogs brjod cing me tog gtor la /
klus bdag rnams dang sbyin bdag rnams la tsho bsod 'phel ba sogs kyi bde skyid phun sum tshogs par bsam /
de nas /
klu dang sa bdag rnams kyi mthar bskor pa'i 'od kyi rab dgrol bar gyur par bsams la /
rta mgrin nam yi dam gang yang rung ba'i sngags 'don zhin tshur 'ong ngo / /
de yang mngos skyel mkhan rnams sngon du 'gror bcug la /
slob dpon sgrub grogs bcas rteng mnan te tshur gom pa gsum tsam gyi sar log nas bsrung 'khor bsgom par bya ste /
'di ltar /
rang gi thugs ka'i hUM las kha dog sna lnga pa'i 'od zer sbyin pa'i bdag po mi nor 'khor dang bcas pa rnams kyi steng 'og phyogs mtshams thams cad du khyab par 'phros pas /
'og thams cad rdo rje'i sa gzhi /
logs su rdo rje'i ra ba /
steng du rdo rje'i gur / /
gur gyi 'og tu rdo rje'i bla bre ste thams cad kyang rdo rje 'bar pa'i rang bzhin bar mtshams med ba dum bu gcig tu gyur pa'i phyi rol du bskal pa 'jig pa'i me lta bu kha ngog sna lda'i me dpung phyogs bcur 'phrom pas gdon bgegs gang gis kyang gnod mi nus pa'i bsrung ba'i 'khor lo chen por gyur /
oM badzra rak+Sha ra k+Sha ye swAhA /
zhes brjod /
de ltar phan tshun 'gro ba'i tshe phyi mig mi blta ba dgos so / /
de nas nang du 'ongs te /
mdun bskyed kyi gtang rag bya ba la /
mchod pa padmAn+takr-id kyis bsangs sbyangs /
stong pa'i dang las oM las rin po che'i snod yangs shing rgya che ba rnams kyi nang du mchor rdzas rnams dwangs shing thogs pa med pa nam @# / /
mkha' dang mnyam par gyur /
oM ar+g+haM AH. hUM nas /
oM badzra shab+ha AH. hUM gis byin gyis brlabs /
oM A r+ya sing ha nA da sarba nA ga rA dza b+hu mi pa ti sa pA ri wa ra ar+g+haM nas shabta'i par gyis mchod /
khams gsum sems can thams cad dang / /
zhes pa nas /
'khor bcas kun la phyag 'tshal lo /
zhes bstod /
lhag chad kyi nyes pa zhi ba'i phyir padma'i rigs kyi yig brgya brjod /
gang yang bdag blo x ma rnyed yongs su x lhag pa dang ni x zhes nongs pa bzod par gsol /
khyed la bstod cing x sbyin bdag rnams kyi x zhes 'dod don la gsol ba gdab /
dge ba 'di yis skye bo kun / /
x sems can nad pa ji snyed pa / /
myur du nad las thar gyur cig /
'gro ba'i nad ni ma lus pa / /
rtag tu 'byung ba med par shog /
'jig rten bde zhing lo legs dang / /
x yid la 'dod pa kun 'grub shog /
ces bsdo smon bya /
khyed kyis sems can don kun mdzad / /
x 'byon par mdzad du gsol / /
badzra muH. mdun bskyed kyi ye shes pa rang bzhin gyi gnas su gshegs /
dam tshig pa bdag nyid la thim par gyur par bsams la /
yon tan rab rdzogs ma'am /
che ba'i che mchog mas shis brjod bya'o / /
'di ni mjug gi cho ga yan lag dang bcas pa'i skabs so / /
smras pa / /
snyigs dus klu dang sa bdag rnams / /
zhe sdang gdug rtsub lhag par che / /
mi rnams dag kyang las mang /
zhing / /
byed spyod rtsid bas gzhi bdag rnams / /
'khrugs nas mi phyugs nad rims sogs / /
gnod 'tshe'i bya bci byas kyang / /
gdon 'grol cho ga 'di byas na / /
bzlog par the tshom med do zhes / /
tshad ldan mkhas pa mang po dag /
mthun par gsungs pas rang gzhan la / /
phan par 'dod pa'i shes ldan dag /
cho ga 'di la bsten na 'tshengs / /
zhes rje btsun seng ge sgra'i sgo nas sa bdag gdon 'grol bya tshul bde legs dpal ster zhes bya ba 'di ni /
\u0f38 baN chen thams cad mkhyen pa'i gsung dang /
skyabs mgon /
\u0f38 a kyA rin po che'i legs bshad dang /
mkhas pa chen po grags pa bshad sgrub pa'i legs bshad rnam gnyis sogs gdon 'grol gyi @# / /
cho ga mang po dag la brten nas \u0f38 btsun chung blo bzang tshul khrims kyis sbyar ba'o / /
'dis kyang 'gro ba yongs kyi phan bde ma lus pa 'grub par gyur cig / / /
mang+ga laM / / / /
! 'di'i par gyi yi ge pa ni dge tshul bkra shis nyi ma'o / / / /
