@# / /
rje btsun ma sgrol dkar yid bzhin 'khor lo'i sgo nas zhi ba'i sbyin sreg bya tshul 'chi bdag mun pa 'joms pa'i bdud rtsi'i 'od dkar zhes bya ba bzhugs so / /
@## / /
rab 'byams rgyal ba kun gyi 'phrin las ni / /
shel dkar lcug phran ldem pa'i 'gying bag gar / /
'chi med bdud rtsi'i 'khri shing mngon dga' ma / /
bla ma lhag pa'i lha mor gus... btud nas / /
gang gi 'phrin las zhi ba'i sbyin sreg la / /
brten nas nad gdon 'gal rkyen kun zhi zhing / /
tshe dpal dge legs 'dod rgur 'phel ba'i thabs / /
gzhung dang dam pa'i gsung bzhin 'dir 'god bya| |de la 'dir rje btsun ma 'di nyid kyi rjes su gnang ba thob cing bsnyen pa sngon du song ba'i rnal 'byor pas bsnyen pa'i kha skong ngam /
rang gzhan gyi mi mthun pa'i phyogs zhi phyir /
zhi ba'i sbyin sreg bya tshul la gnyis /
cho ga'i yan lag dang /
dngos gzhi'i rim pa'o / /
dang po la /
thab kyi rnam bzhag /
rdzas dang yo byad kyi rnam bzhag /
de ji ltar bsham pa'i tshul dang gsum las /
dang po ni /
nyi ma bzang po la thab gang du bya ba'i sa phyogs su sa'i bdag po la 'bul rgyu'i dkar gtor mchod pa dang bcas pa bshams /
skyabs sems sngon du 'gro... @## / /
bas /
rang nyid skad cig gis sgrol ma dkar mo'i skur bzhengs par gyur /
-i mra tas bsangs /
swa b+hA was sbyangs /
stong ba'i ngang las oM las rin po che'i snod yangs shing rgya che... ba rnams kyi nang du oM 'od du zhu ba las byung ba'i mchod yon nas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AH hUM /
nas /
shap+ta AH hUM gis mchod pa byin gyis brlabs /
sngar bzhin bsangs sbyangs /
stong pa'i ngang las oM las rin po che'i snod yangs shing rgya che ba'i nang du oM AH hUM zhu ba las byung ba'i gtor ma phul du byung ba'i lha rdzas su gyur /
oM AH hUM /
lan gsum gyis gtor ma byin gyis brlabs /
rang gi thugs ka'i hUM las 'od zer 'phros /
sa bdag gnas bdag zhing skyong klu la sogs pa 'khor dang bcas pa thams cad spyan drangs te mdun du bzhugs par gyur /
oM b+hu mi pa ti sa pa ri wA ra oM akA ro mu khaM sarba d+harma NaM adya nu t+pa n+na twa t+ta oM AH hUM phaT swAhA /
lan gsum gyis bsngo /
oM b+hu mi pa ti sa pa ri wA ra ar+g+haM pra tI ts+tsha hUM swAhA /
nas /
shap+ta pra tI ts+tsha hUM swAhA /
zhes pas mchod /
dril bsil dang bcas /
gang dag 'dir gnas lha dang klu / /
gnod sbyin srin po'am ni gzhan / /
de dag rnams la sa 'di ni / /
bdag zhu khyed kyis stsal du gsol / /
zhes lan gsum gsol ba btab pas /
rig pa 'dzin pa ci bde bar gyis shig ces gnang ba byin te rang gnas su gshegs par gyur par bsam las bslang /
de nas lag pa g.yas rdo rje dang bcas pas la bzhag ste /
oM ha na ha na kro d+ha hUM phaT /
rdo rje khro bos bgegs rnams bcom zhing rdo rje gsum gyis sa'i nyes skyon thams cad sbyang bar gyur /
ces dang /
las sngags brgya rtsa bzlas te kun rdzob kyi sbyang ba dang /
sa la sogs pa'i chos thams cad rang bzhin gyis rnam par dag pa'i stong pa nyid du gyur /
ces don dam pa'i sbyang ba bya /
de nas sa rang bzhin gyis dkar ba'am sa dkar pos byug pa khod snyoms par byas la /
thog mar dbus btsal la tshangs zur gyi thig gdab /
de nas thig skud khru phyed pa zhig gis dbus nas zlum por bskor /
de nas khru phyed pa de la sor bzhi bsnan nas bskor /
de nas yang de la sor bzhi bsnan nas bskor ba ni rim pa bzhin thab dang mu ran dang kha khyer ro / /
de nas zlum thig phyi ma dang tshangs thig 'phrad mtshams nas sor gnyis dor bar mtshan ma byas la /
de'i steng nas zur bzhir bya rjes btsal te zur thig nas zur thig gi bar du gru bzhir gdab... pa ni stegs bu'o / /
dbus su sor bzhis bskor ba'i lte ba dang /
de nas sor brgyad bskor ba la pad 'dab byas pa'i lte bar zla ba la tAM dkar po'am /
ut+pal lam /
tshom bu dkar po gang rung bkod /
thab kyi kha khyer la rdo rje'am 'khor lo'i phreng bas bskor ba /
stegs bu'i zur bzhir zla phyed kyi steng du rdo rje rtse gsum... @# / /
pas mtshan pa 'god /
zlum thig nang ma'i steng nas yam shing dang rgyu mtshungs pa'i bud shing skam po srog chags med cing dri mi zhim med pa'am /
'brog dgon pa'i ba lang gi lci ba skam po srog chags med pas kyang rung ste zlum por brtsigs /
thab kyi phyi nang gi logs... gnyis ka las dkar po byugs shing /
stegs bu'i mthar zheng khru phyed tsam kun nas 'khor bar ba lci dang /
bdud rtsi dkar po dang ldan pa'i dri dkar pos byugs la /
me tog dkar po dngos sam 'bru dkar sil ma dgram par bya'o / /
thab dang slob dpon gyi bar du me yol brtsigs pa dang de'i thab la bstan pa'i ngos... la baM yig dkar po bris la /
de gangs kyi ri bor bsam na me'i dug gis mi tshugs par bshad /
gnyis pa rdzas dang yo byad kyi rnam bzhag la bzhi /
chu bzhi /
mchod rdzas /
bsreg rdzas /
yo byad gzhan gyi rnam bzhag go /
dang po ni /
bsang gtor dang zhal bsil snod gcig tu byas te chu bzhi ka la... snod gsum du gsung bas /
des na dung dang nya phyis sogs kyi snod dkar po gsum gyi nang du rdzas nas dang 'o ma dang tsam pa ka'am pad dkar kham bu'i me tog sogs me tog dkar po dug rigs ma yin pa dang /
ku sha dang til nag dang 'bras yos /
tsan+dan dkar po'am ga bur sogs dri dkar po'i chu /
zho dang /
'o ma /
sbrang /
ka ra /
bu ram ste phyi'i bdud rtsi lnga dang bcas pa rnams blugs par bya zhing /
de yang snod gsum por 'o ma blugs par rdzas gzhan rnams rdog po ldug pa'am /
me tog dkar po'am 'bras dkar lta bu rdog po dang gzhan rnams brdung ba'i phye ma 'debs pa gang bde bya /
spos dri zhim pos... bdug /
gnyis pa mchod rdzas ni /
me tog dkar po dngos sam dod du 'bras lta bu'i 'bru dkar /
tsan+dan dkar po ar skya sogs kyi bdug spos /
mar dkar bzhus pa dang sdong bu dkar pos byas pa'i mar me /
tsan+dan dkar po ga bur sogs dri bzang po'i phye ma btab pa'i dri chab /
'o mas sbrus pa'i lha bshos te nyer spyod lnga 'jig rten pa dang 'das lha so sor tshar re /
gos dar dkar po'i gos zung so sor zung re /
mar khu bzhus par stod ja dang go yu go la'i phye ma btab pa'i so rtsi /
'di'i go yu ni rgya yul du ping ling zer ba de yin cing /
go la ni de'i lo ma yin zhes lcang skya thams cad mkhyen pas gsungs /
spro na 'das lha dang me lha la 'bul rgyu'i gtor ma rgyu mar dkar sogs las bzos pa'i dkar po zlum shing mdzes pa bya /
gsum pa bsreg rdzas ni /
'om bu dang /
nyeb rib ma dang /
shugs pa dang /
shol po dang /
ba lu la sogs pa'i shing gi rtse mo'i cha las srid du sor bcu gnyis /
sboms su mthe'u chung gi tshad lo ma gnyis pa rlan dang bcas pa mnyam por bcad pa'i rtse mo gnyis sbrang rtsi dang 'o ma dang mar du bsnyugs la bdud rtsi dang bcas pa'i dri'i chus bran pa'i yam shing bya /
de yang 'od snye las /
rnying lci phra dang kyog po dang / /
ring thung lo ma med pa dang / /
srog chags kyis zos rul pa dang / /
shun bral chag dang bu ga can / /
rtse mo gnyis ldan sbom pa spangs / /
zhes gsungs pa'i skyon dang mi ldan pa gal che'o / /
mar khu ni mar dkar po bzhus pa /
ku sha ni sngo ljang rtsa rtse ma nyams shing 'dab ma ma grugs pa mar dang 'o mas spags pa /
dur ba sngon po rtsa rtse ma nyams pa 'o mas sbags pa /
ku sha dang dur ba 'bul dus stabs bde ched rkang gnyis re lhan du skud dkar gyis bsdam pa'i phyag len kyang 'dug /
'bras ma grugs pa ni 'bras ma chag pa la zer ba yin la /
shun pa phud pa'i 'bras la ma chag pa nyung bas shun pa can 'bul ba snang mod /
cis kyang shun pa can dgos pa ma yin gsungs /
zho zan ni mar dang zhos sbrus pa'i zan no / /
zas mchog ni 'bras rlangs btsos byas pa zho dang bsres nas mngar gsum gyis sbags pa /
til dang nas dang sran ma rnams ni rnyed na dkar po legs shing /
ma rnyed na... @# / /
gzhan yang rung /
til dang 'bras dang yungs kar dang so ba dang nas dang sran ma dang gro rnams rdul dang sbun pa sa rdo sogs med pa dri bzang gi chus sbang la mar gyis sbags par bya'o / /
rdzas khyad par ba ni /
thun mong ma yin pa'i rdzas ut+pa la dang 'bru mar gyis byugs pa'i ku sha nas til 'o ma 'bras zan dur ba tsan+dan pri yang ku thang chu dri zhim pa'i me tog 'bras yos rnams sbrang rtsi dang 'o ma dang mar du bsnyugs pa bdud rtsi dang dri bzang gi chus bran pa'o / /
'di'i 'bras zan ni /
'bras rlangs btsos byas par mar khu dang ka ra btab pa la kha cig 'dod cing /
kha cig 'bras chur btsos nas gong bur 'dril ba la 'dod /
'bras yos ni mi 'tshig pa'i ched du 'bras chus sbang nas brdos par byed /
bgegs zhi ba'i ched du sbyin sreg byed na gu gul gyi ril bu mar la bsnyugs pa bsreg par rgyud rig pa mchog las gsungs /
bud shing yang bsreg rdzas yin pas gtsang ma dgos la /
dge slong gis sbyin sreg byed tshe gzhan zhig gis 'bru rnams la rung ba'ang bya'o / /
bzhi pa yo byad gzhan ni /
thab kyi kha khyer la bkram rgyu'i ku sha sngo lhang rtsa rtse ma nyams shing gas grugs med pa ha cang mi ring ba... gnyis gnyis rtse mo gshib pa bzhi dang /
thab khung la g.yog rgyu'i ku sha'i chun po rtsa rtse gnyis phra la dbus sbom pa ba lang gi rna ba'i dbyibs can gcig /
bsang chu 'thor byed dang /
bsang gtor 'bul byed kyi ku sha'i chun po gnyis /
rlung g.yab ljang gu'am dkar po /
me spor byed kyi lbe lbe /
gzhan yang dgad gzar blag bum pa rdor dril la sogs yo byad thams cad tshogs par bya'o / /
'bul ba'i tshul ni /
rje bla mas /
dngos grub rgya mtsho las /
gdan bzhi'i 'grel par mar gyis bkang ba'i gzar bu chen po dang chung du kha sprang de dgang blugs gcig phul la /
zhes dgang gzar gyi khar blugs gzar kha phub nas 'bul ba yang b+hA ba b+ha dras bshad do / /
yam shing dang dur ba dang ku sha rnams mthe bong dang ming med kyis dbul zhing 'bru la sogs pa blugs gzar gyis bzung du rung ba rnams de nyid kyis so / /
yam shing ni gnyis gnyis sam re re dang ku sha dang dur ba rnams ni gnyis gnyis sbyar la dbul lo / /
'bul ba'i gnas ni khu ba'i rdzas rnams ni zhal dang /
yam shing dur ba ku sha bdug spos rus phye sogs ni lha rnams kyi sku'i 'od kyi dkyil 'khor dang /
zho zan bza' ba zhal bsil til nas la sogs pa ni phyag dang dri thugs ka... dang /
me tog ni dpu dang /
zhabs bsil ni zhabs dang /
mar me mchod yon ni mdun du dbul ba shAn+ti pa dang a b+h+ya bzhed de zhes gsungs pa dang mthun par dbul bar bya'o / /
gsum pa de dag ji ltar bsham pa'i tshul ni /
sgrub pa po'i g.yas phyogs su stegs ji ltar rigs pa ras dkar sogs kyis g.yogs pa'i steng du snod spyad 'dzom na me lha gnyis la so sor 'bul rgyu'i bsreg rdzas tshar gnyis 'bul ba'i go rim ltar bsham /
de'i nang rol du nyer spyod tshar gnyis /
de'i mthar gtor ma dang gos zung so rtsi rnams 'bul ba'i go rim ltar bshams /
snod spyad rnams rang bzhin gyis dkar ba'am tshon sogs kyis dkar por bsgyur /
g.yon phyogs su chu bzhi'i snod gsum dang /
de'i mdun du many+dzi'i khar bzed zhal gsum ku sha'i 'thor g.yab dang bcas pa /
bsang chu 'thor g.yab rdo dril rnams bshams /
mdun du mar khu /
dgang blug /
rlung g.yab /
ku sha'i chun po lnga dang bcas pa bzhag /
mchod yon dang gzar bu dang slob dpon gyi gdan yang tshon nam 'bru sogs kyis pad dkar 'dab brgyud bkod pa bya /
thog mar me sbar ba'i ma tshang shar ram lhor bya zhing /
me ni 'o ma can dang /
rtsub shing las byung ba'i me dang /
me tha...@# / /
mal pa dang /
dgon pa'i me dang /
sbyin sreg gi me gang yang rung ba'o / /
gnyis pa cho ga dngos gzhi'i rim pa la /
sbyor dngos mjug gsum las /
dang po ni /
dkar po'i phyogs kyi tshes gcig sogs gza' skar bzang po'i srod kyi dus nas... 'go brtsam ste khrus byas /
dri zhim pos byugs /
chas gos dkar po dang ldan pas 'jam zhing bde ba'i stan la byin pa g.yas par byin pa g.yon pa bzhag nas pus mo gnyis smad pa padma'i 'dug stangs kyis kha shar du phyogs pas 'dug ste /
byams pa dang snying rje'i sems dang /
sbyin sreg gi 'khor gsum thams cad de kho nar cir yang ma grub par nges pa bskyed nas bdag dang lha dang mchod sbyin gyi rdzas dang thab dang dgang blugs la sogs pa rnams sgyu ma lta bur shar ba'i ngang nas yang yang de'i dran pa gso zhing cho ga la rim gyis 'jug par bya'o / /
de yang thog mar /
rje btsun ma yid bzhin 'khor lo'i bdag bskyed bzlas pa gtor 'bul dang bcas pa rdzogs par bsgom zhing sku las 'od zer dkar po 'phro bar bsam /
de nas bsang chu sgrub dgos pas de'i tshul ni /
bum chu'i steng du nyi ma'i dkyil 'khor gyi dbus su hUM yig gi mthar las sngags kyis bskor ba las 'od zer 'phros rgyal ba sras bcas kyis byin rlabs nus mthu thams cad 'od zer gyi rnam par bsdus te bum chu la thim pas nus ldan du gyur par bsam la /
oM badzra amr-i ta kuN+Da li ha na ha na hUM phaD /
ces pa brgya tsam bzlas /
de nas sngags de'am snying po la swAhA btags pa lan brgya'am nyer gcig bzlas te chu bzhi sgrub /
mthar sngags 'phreng hUM dang bcas pa bum chu la thim pas nus ldan du gyur par bsam /
de nas /
gzhi bdag gtor ma btang /
smra ba gzhan dag bcad de /
'di nas sbyin sreg ma tshar gyi bar du lag pa rdor dril dang ma bral bar byas la /
oM badzra amr-i ta brjod de lag g.yas pas bsang chu blangs te /
thab dang mchod rdzas dang /
rang la'ang g.yon nas g.yas skor du bsang gtor lan gsum bya /
de nas slar yang me lha'i mchod rdzas rnams la bsang chu gtor la amr-i tas bsang /
swa b+hA was sbyangs /
stong pa'i ngang las oM las rin po che las grub pa'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
snang gsal /
dri chab /
zhal zas /
rol mo /
gzhan yang 'phan gdugs la sogs pa'i mchod rdzas bsam gyis mi khyab pa /
dwangs shing thogs pa med pa nam mkha'i khams thams cad gang ba 'di nyid bcom ldan 'das ma yid bzhin 'khor lo'i lha tshogs sangs rgyas dang byang chub sems dpa'... thams cad kyi spyan lam du 'byung zhing rgyas par gyur cig /
oM ar+g+haM swAhA /
oM pA dyaM swAhA /
oM any+tsa ma NAM swAhA /
oM pro k+Sha NAM swAhA /
oM badzra puSh+pe AHhUM / /
nas /
shap+ta AHhUM /
rol chen bya /
na maHsarba bud+d+ha bo d+hi satwa naM /
oM sarba bid pU ra pU ra /
su ra su ra A... warta ya A warta ya ho badzra s+pha ra Na khaM /
zhes lan gsum brjod /
de nas lag pa gnyis rdo rje khu tshur las gung mo gnyis rtse sprad pa rdzas rnams la gtang de /
oM oM swAh's rdzas bkrus par bsam /
oM AHswAhAs yam shing dang /
oM shrIM swAhAs zhun mar /
oM dzriM swAhAsa 'bru dang /
oM... ku ru ku ru swAhAs /
de dag las gzhan pa'i rdzas rnam kyi mtshan nyid dang mi ldan pa'i nyes skyon thams cad byang zhing dag nas sa dang bar snang nam mkha'i khams thams cad khyab pa kun tu bzang po'i rnam sprul las byung ba'i mchod pa'i sprin chen po... @# / /
bdud rtsi'i rang bzhin can du gyur /
de nas me /
oM AHhUM /
lan gsum brjod de snod du bzhag la zhun mar gyi sgron me sbar zhing /
me de la amr-i tas bsang chus g.yas skor du lan gsum bsang /
gtsang zhing shin tu skam pa'i rtswa'i chun po dang bcas... pa thab kyi nang du bcug la /
oM dzwa la dzwa la hUM /
zhes brjod de gzi brjid bskyed /
hUM| zhes brjod de rlung g.yab kyis me sbar /
las sngags /
oM badzra amr-i ta lan bdun brjod la /
mar khu blugs gzar ba'i bdun gyis me gso /
de nas ku sha rnams lag tu bzung la /
oM badzra satwa AH zhes lan bdun brjod la /
ku sha byin gyi brlabs /
de nas /
oM| ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod nas ku sha'i chun po bzhi /
rang gi g.yon dos nas brtsam ste /
thab kyi kha khyer la /
rang gang la kha bltas pa'i ngos la shar du byas pa'i lugs kyis rtse mo shar dang lho dang nub dang byang du bstan la snga ma'i rtse mos phyi ma'i rtsa ba non par bkram zhing /
thab khung du rtse mo shar du bstan pa'i ku sha ba lang gi rna ba lta bus g.yog go /
ku sha bkod tshar ba dang /
rdor dril 'dzin pa'i lag pa thal mo sbyar nas /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes gsol ba btab ste de dag ni sbyor ba'o / /
dngos gzhi'i cho ga la gsum las /
thog mar 'jig rten pa'i me lha mchod pa ni /
amr-i tasa bsang /
swa b+hA lwasa sbyangs /
stong pa'i ngang las hUM ring po dkar po zhu ba las byung ba'i ye shes kyi thab kha dog dkar zhing dbyibs zlum po /
mu ran kha khyer dang... bcas pa /
kha khyer la rdo rje'i 'phreng bas bskor ba grwa bzhir zla phyed rdo rjes mtshan pa /
dwangs shing thogs pa med par gyur /
thab kyi nang du paM las sna tshogs padma dang /
raM las nyi ma'i dkyil 'khor gyi steng du raM las bgrang 'phreng raM gyis... mtshan pa yongs su gyur pa las me lha sku mdog dkar po r+wa skyes la chibs pa /
zhal gcig phyag gnyis kyis g.yas bgrang 'phreng dang g.yon spyi blugs 'dzin pa gsus khyim che zhing ral pa'i thor tshugs can /
gos dkar po gsol zhing /
srad bu dkar po'i se ral kha thogs pa /
sbom zhing thung la gzi brjid che ba /
de'i dpral bar oM /
mgrin par AH thugs kar hUM gis mtshan par gyur /
rang gi thugs ka'i 'od zer gyis shar lho nas bsgom pa dang 'dra ba'i me lha drang srong gi... tshogs kyis bskor ba spyan drangs par bsam la /
lag pa g.yas mi 'jigs pa sbyin pa'i phyag rgyas mthe bong g.yob cing /
oM| tshur sbyon tshur spyon 'byung po che / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag... bsnyen par mdzod / /
oM Dak+ki hUM dzaH thab kyi me mtshams kyi kha khyer gyi ku sha'i gdan la bzhugs par gyur /
las sngags brjod cing bsang chu gtor nas phyi 'brang gi bgegs bskrad /
rgyas par spron 'og nas da lta nyid du 'byung ba ltar chu bzhi phul /
'khyud rgya dang bcas se... gol gtogs shing /
dza| hUM baM hoHdam tshig pa dang gnyis su med par gyur /
oM AHhrIHpra war sad ka raM prok+Sha NAM pra tI ts+tsha hUM swAhA /
zhes pas ku sha'i chun pos zhal bsil gyi snod nas bzed zhal dang por lan gsum du gtor bas bsang gtor dbul lo / /
snod de nyid nas lag @# / /
pa khu tshur bcangs pa'i mtheb mdzub kyis me tog blangs te khu tshur kha 'og tu bstan nas mthe'u chung nas rim gyis dkrol ba'i phyag rgya dang sngar gyi /
prok+Sha NAM gyi gnas su /
any+tsa mA NAM /
zhes bzed zhal dang por me tog 'dor bas zhal bsil dang /
rdo rje snyim pa kha phye ba'i... phyag rgya dang ar+g+haM zhes sbyar bas snod gnyis pa'i chu bzed zhal gnyis par blugs pas mchod yon dang /
khu tshur bcangs pa'i mtheb mdzub kyis chu nang nas me tog blangs la /
lan gsum bskor te khu tshur kha gyen du bstan pa'i mdzub mo nas rim gyis dkrol ba'i phyag rgya dang /
pA dyaM zhes sbyar bas... bzed zhal gsum par me tog 'dor bas zhabs bsil dbul zhing /
oM agna ye a dI bya a dI bya A bi sha A bai sha m+hA shrI ye ha bya ka bya bA hA nA ye badzra puSh+pe AHhUM /
de bzhin du sbyar te /
bA hA nA ye badzra shap+ta AHhUM /
pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
zhes pas bstod /
oM badzra a na la mahA b+hA ta dzwa la dzwa la ya sarba b+hasmi ku ru sarba duSh+TaM hUM phaD tri shya dzaH hUM baM hoHsa ma ya staM /
sa ma ya haM /
zhes lan gsum gyis dam tshig bsgrag go /
de nas /
me lha'i ljags rdo rje'i rnam pa can dkar po la raM yig dang /
dgang blugs kyi kha la tAM yig 'od zer dang bcas pas mtshan par gyur par bsam la /
lag pa g.yon pa'i khu tshur bcangs pa'i steng nas mthe bong bkab pa de bzhin gshegs pa'i khu tshur gyi mdzub mo brkyang ste gan rgyal du bzhag pas dgang gzar mar gyis bkang ba bzung /
g.yas pa yang de bzhin gshegs pa'i khu tshur du byas pa'i mdzub mo brkyang ba thur du sbub pas blugs gzar gyi yu ba bzung /
g.yon pa'i mdzub mo'i thad kar g.yas pa'i khu tshur bzhag nas dgang gzar gyi khar blugs gzar gyi mgo bzhag ste 'dzin pa byang chub mchog gi phyag rgyas /
lag pa gnyis pus mo'i nang nas phyir mi 'da' bar g.yas su bskor te me lha'i zhal cung zad gdangs par dgang blugs gsum... mam bdun /
oM agna ye A dI bya A dI bya /
A bi sha A bi sha mahA shrI ye ha bya ka bya bA hA nA ye swAhA /
zhes me lha'i /
sngags lan bdun gyi dang po dang tha ma la swAhA'i gong du spel tshig sbyor ba gsungs pas de'i tshul ni /
bdag cag dpon slob 'khor dang bcas pa... thams cad kyi thar pa dang thams cad mkhyen pa bsgrub pa la bar du gcod pa dang /
sdom pa gsum dang 'gal ba'i bcas pa dang rang bzhin gyi kha na ma tho ba dang bkra mi shis pa rnams dang khyad par du yang tshe bsod dpal 'byor rgyas @# / /
pa la bar du gcod pa thams cad shIn+taM ku ru ye swAhA /
zhes pa lta bu spyi 'gro rgyas bsdus gang yang rung ba'am /
bsnyen pa'i kha skong gi tshe /
khyad par du yang cho ga dang sngags kyi chad lhag la sogs pa'i nyes pa thams cad shIn+taM ku ru ye swAhA /
zhes dang /
bla dpon chen po'i rim gro lta bur /
dpal ldan bla ma dam pa che ge mo zhes pa'am /
sa skyong mi'i dbang po che ge mo'i sku tshe mdzad pa 'phrin las la bar du gcod pa thams cad ces pa lta bu /
dge 'dun spyi'i rim gro lta bu la /
chos sde'am /
sgrub ba sde che ge mo'i dge 'dun 'dus pa'i tshogs kyi sku tshe bsod nams chos spyod kyi bya ba la bar du gcod pa thams cad ces dang /
sbyin bdag gi rim grol /
sbyin pa'i bdag po che ge mo 'khor dan bcas ba'i tshe bsod... dpal 'byor rgyas pa la bar du gcod pa thams cad shIn+taM ku ru ye swAhA /
zhes pa lta bu dang /
yang na /
bdag gam sbyin pa'i bdag po'i tshe'i bar chad dus ma yin pa'i 'chi ba'i 'jigs pa thams cad sogs dmigs bsal 'jug lugs... snga ma dang 'dra /
skabs 'dir me la bgegs yod med brtag nas med na mi dgos la yod na las sngags dang bsang chus bsangs te /
las sngags la bgegs thams cad shIn+taM ku ru ye swAhA /
zhes pa sbyar te dgang blugs bdun me lha la phul nas slar yang las sngaD kyis bsang gtor byas te dgang blugs bdun nam gsum mam gcig me lha'i sngags kyis dbul /
de nas /
rdzas rnams 'bul ba la 'bul ba'i sngags dang spel tshig sbyor lugs ni /
yam shing rnams byang chub kyi shing gi rang bzhin gyi bdud rtsir gyur /
oM agna ye A dI bya zhes pa nas /
bA hA nA ye oM bo d+hi prik+Sha ya /
bdag cag dpon slob ces pa nas /
khyad par du yang gzi brjid phun sum tshogs pa la bar du gcod pa thams cad shIn+taM ku ru ye swA /
zhes dang /
de yang mar khu la /
me lha'i sngags kyi mjug tu /
oM agna ye bdag cag dpon slob nas /
khyad par du yang 'byor pa phun sum tshogs pa la bar du gcod pa thams cad shIn+taM ku ru ye swAhA /
til la /
oM sarba pA paM da ha na badzra ye /
bdag cag dpon slob nas /
khyad par du... yang sdig pa thams cad shI n+taM sogs 'dra /
dur ba la /
oM badzra A yu Sh+re khyad par du yang tshe mthar pyin pa la bar du gcod par thams cad shIn+taM ku ru ye swAhA /
'bras ma grugs pa la /
oM badzra puSh+Da ya /
x khyad par du yang bsod nams rgyas pa la bar du gcod pa thams cad shIn+taM x zho zan dang zas mchog la /
oM sarba saM bA de x khyad par du yang bde ba mchog la bar du gcod pa thams cad shIn+taM ku ru x ku sha la /
oM a pra ti ha ta badzra yi x khyad pa du yang bsrang ba mchog la... bar du gcod pa dang grib dang mi gtsang ba thams cad shIn+taM x yungs kar la /
oM sarba ar+tha sid d+ha ye x khyad par u yang bgegs thams cad shIn+taM so ba la /
oM badzra bi dza ya x khyad par du yang nor dang brgyas pa la bar... du gcod pa thams cad shIn+taM x nas la /
oM mahA be gA ya x khyad par du yang myur ba'i shugs phun sum tshogs pa la bar du gcod pa thams cad shIn+taM x sran ma la /
oM m+hA ba lA ya x khyad par du yang stobs rgyas pa la bar du gcod pa... @# / /
thams cad shIn+taM x gro la /
oM badzra g+has ma ri x khyad par du yang nad thams cad shIn+taM ku ru ye swAhA /
zhes pa rnams kyis go rim bzhin dbul /
rdzas khyad par ba la rdzas sngags ma bshad pas me lha'i sngags kyis dbul shing... spel tshig sbyar bar 'dod na /
khyad par du yang mchog dang thun mong gi dngos grub sgrub pa la bar du gcod pa thams cad shIn+taM zhes sbyor bar rab dkar bum bzang las bshad /
yam shing sogs la spel tshig 'dogs lugs bsnyen pa'i kha skong gi sbyin sreg la /
gzi brjed phun sum tshogs pa la bar du gcod pa dang cho ga dang sngags kyi chad lhag gi nyes pa thams cas shIn+taM ku ru ye swAhA /
zhes sbyar /
des mar khu sogs la'ang rig 'gre'o / /
des mtshon pas /
bla ma'i zhabs brten dan rang gzhan gyi don du spel tshig sbyor lugs kyang shes par ya'o / /
de nas oM AHhrIHpra wa ra sad ka raM any+tsa ma NAM pra tA ts+tsha hUM swAhA /
zhes dang any+tsa ma NAM gyi gnas su pro k+Sha NAM /
bcug pa phyag rgya dang bcas pas zhal bsil dang bang gtor dbul /
de nas mar khu blugs gzar gang me nang... phul /
oM badzra dzwa la raM /
me lha me 'bar ba'i rnam par gyur /
ces brjod /
gnyis pa 'jig rten las 'das pa'i me lha mchod pa ni /
'das lha'i mchod rdzas rnams badzra amr-itsh bsangs /
swa b+hA lwas sbyangs /
stong pa'i ngang las oM las rin po che'i snod... yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
snang gsal /
dri chab /
zhal zas /
rol mo la sogs pa rnams dwangs shing thogs pa med pa nam mkha' dang mnyam par gyur /
oM ar+g+haM AHhUM /
oM pAdyaM x oM any+tsa ma NAM /
oM prok+Sha NAM /
puSh+pe /
zhes pa nas /
shap+ta AHhUM /
dang /
rU pa nas spar+Sha AH hUM gi bar byin gyis brlabs /
de nas lag pa gnyis rdo rje khu tshur kha sbyar ba'i gung... mo gnyis bsgreng nas rtse sprad pa'i phyag rgyas bsreg rdzas rnams la reg cing /
oM oM swAhA /
zhes bkrus par bsam /
oM AHswAhAsa yam shi /
oM Sh+rI swAhA sa zhun mar /
oM dzri swAhA sa 'bru /
oM ku ru ku ru swAhA /
de dag las gzhan pa'i rdzas rnams kyi mtshan yid dang mi ldan pa'i nyes skyon thams cad byang zhing dag nas sa dang bar snang nam mkha'i khams cad khyab pa kun tu bzang po'i rnam sprul las byung ba'i mchod pa'i sprin chen po bdud rtsi'i rang bzhin du gyur /
de nas /
amri ta sa thab bsang /
swa b+hA was sbyangs /
stong pa'i ngang las thab kyis nang du me gru gsum 'bar ba'i dbus su /
paM las padma dkar po 'dab ma brgyad pI lte bar /
a las zla ba'i dkyil 'khor gyi steng du tAM yig dkar po de las 'od zer 'phros /
'phags pa mchod /
sems can gyi don byas /
tshur... 'dus yongs su gyur pa las rje btsun ma 'phags ma yid bzhin 'khor lo sku mdog ston ka'i zla ba ltar dkar zhing /
nor bu chu shel dri ma med pa ltar dwangs shing 'od 'phro ba /
zhal gcig phyag gnyis spyan gsum dang ldan pa /
lang tsho bcu drug lon pa'i na tshod can phyag g.yas mchog sbyin gyi phyag rgya mdzad pa /
g.yon ut+pa la dkar po'i yu ba mtheb srin gyis thugs kar bzung ba'i 'dab ma snyan gyi thad kar rtsa ba gcig la rtse mo gsum du gyes pa'i dbus kyi me tog kha bye ba /
g.yas spud nas 'bras bu nyod pa /
@# / /
g.yon kha ma bye ba gang bu'i rnam pa can /
de gsum gyis dus gsum gyi sangs rgyas mtshon pa /
dbu skra mthon mthing ral pa'i zur phud ltag par bcibs shing /
lan bu ring du 'phyang ba /
nu 'bur rgyas shing /
rin po che'i... rgyan sna tshogs kyis brgyan pa /
dar sna tshogs kyi stong g.yogs dang /
dar dmar po'i sham thabs can /
zhabs rdo rje'i skyil krung gis bzhugs pa /
phyag zhabs kyi mthil rnams la spyan re re ste ye shes kyi spyan bdun mnga' ba /
zla ba'i rgyab yol dang 'od... kor can /
sku las 'od zer dkar po'i tshogs 'phro bar gyur /
de'i spyi bor oM /
mgrin pra AH thugs kar hUM /
thugs ka'i hUM las 'od zer 'phros pas rang bzhin gyi gnas nas rje btsun sgrol ma dkar mo la sangs rgyas dang byang chub sems dpa'i tshogs kyis bskor ba spyan drangs /
ma lus sems can kun gyi mgon gyur cing / /
bdud sde dpung bcas mi bzad 'joms mdzad lha / /
dngos rnams ma lus yang dag mkhyen gyur pa'i / /
bcom ldan 'khor bcas gnas 'dir gshegs su gsol / /
oM badzra sa mA dzaH zhes pas spyan drangs /
dzaHhUM baM hoH sa gnyis su med par thim /
slar yang thugs ka'i hUM las 'od zer 'phros pas dbang gi lha de bzhin gshegs pa rigs lnga 'khor dang bcas pa oM badzra sa ma dzaH sa spyan drangs /
de bzhin gshegs pa thams cad kyis 'di la mngon par dbang bskur du gsol /
zhes gsol ba btab pas /
oM sarba ta thA ga ta a b+hi She ka ta sa mA ya shrI ye hUM /
zhes gsung zhing bum pa'i chus spyi bo nas dbang bskur /
sku gang dri ma dag /
chu'i lhag ma yar lud pa las tshe dpag med kyis dbu brgyan par gyur par bsam la /
de nas /
dag cing dri med yid 'ong ba'i / /
sngags kyi bsang gtor mchog 'di dag /
bdag gis dad pas 'bul lags kyis / /
bzhes nas bdag la bka' drin stsol / /
oM AH hrIH pra... wa ra sad ka raM pro k+Sha NAM pra tI ts+tsha hUM swAhA /
de bzhin du /
bsang gtor gyi gnas su / /
zhal bsil /
mchod yon /
zhabs bsil /
zhes dang /
prok+ShI gnas su / /
Any+tsa ma NAM /
ar+g+haM /
pAdyaM /
zhes sbyar /
de nas /
lha yi me tog dam pa 'dis / /
dkyil 'khor mchod pa... bgyid par 'tshal / /
thugs ni brtse bas nyer dgongs te / /
'phags mas mchod pa 'di bzhes shig /
oM Ar+ya tA re sa pa ri wA ra puSh+pe pra tI ts+tsha hUM swA hA /
de bzhin du me tog gi gnas su /
bdug spos /
snang gsal /
dri chab /
zhal zas /
rol mo /
rnam dang /
puSh+pe'i gnas su /
d+hU pe /
a lo ke / /
gan+d+he /
nai wi dye /
shap+ta bcug pa'i nyer spyod lhag ma rnams dang /
rin chen dbang gi rgyal po bai dUr+ya / /
sngon po la sogs kha dog dbyibs kyi gzugs / /
rnam gsum gzugs kyi rdo rje mar byas nas / /
dkyil 'khor lha yi spyan la... dbul bar bya / /
oM A r+ya x rU pa pra tI ts+tsha hUM swAhA /
ma zin 'byung ba'i tshogs pa las byung ba'i / /
brjod bral dbyangs la sogs pa sgra yi tshogs / /
rnam gsum sgra yi rdo rje x dkyil 'khor lha yi snyan la x oM A r+ya x shap+ta x ga bur a kar dzA ti la sogs pa / /
legs par sbyar las byung ba dri yi tshogs / /
rnam gsum dri yi rdo rje x dkyil 'khor lha yi shangs la x gan+d+hi x lus mchog rtas byed bdud rtsi'i zas sogs kyi / /
mngar skyur kha dang bska la sogs pa'i ro / /
rnam gsum ro yi x dkyil 'khor lha yi ljags la x rA sa x @# / /
lus la reg pa tsam gyis bde ster ba'i / /
dpag bsam gos la sogs pa reg bya'i tshogs / /
rnam gsum reg bya'i rdo x dkyil 'khor lha yi sku la dbul x oM A r+ya tA re x spar+sha pra tI ts+tsha hUM swAhA /
zhes 'dod yon dang /
de nas dril stabs dang bcas /
mkhyen brtse dri med rgyas pa'i rang bzhin gyi / /
pad dkar bsil zer can gyi gdan steng na / /
lhag pa'i lha mo gangs ri'i mdangs 'phrog ma / /
rab mdzes lang tsho'i dpal yon can der 'dud / /
ces sogs rje dge 'dun... grub pa dpal bzang pos sgrol ma nyid zhal gzigs dus mdzad pa'i bstod pa byin rlabs can tshe dang ye shes spel bar byed pa'i rin po che zhes bya ba 'dis bstod /
lha'i ljags rdo rje'i rnam pa can dkar po la raM yig gis mtshan pa gyur par bsam la /
oM tA re tu t+tA re tu re... swAhA /
bdag cag dpon slob ces sogs bsnyen pa'i kha skong /
bla ma'i zhabs brtan rang ngam sbyin bdag gi rim gro lta bur dmigs bsal spel tshig gang rung gong ltar btags pas mar khu blugs gzar gsum mam bdun phul nas gsol ba btab pas 'phrin las mdzad... par zhal gyis bzhes par bsam /
de nas /
yam shing rnams byang chub kyi shing gi rang bzhin du gyur par bsam la /
oM tA re tu t+tA te tu re swAhA /
oM bo d+hi pri k+Sha ye bdag cag dpon slob yon mchod 'khor dang bcas pa rnams kyi thar pa dang thams cad mkhyen pa sgrub pa la bar du gcod pa dang /
sdom pa gsum dang 'gal ba'i bcas pa dang /
rang bzhin gyi kha na ma tho ba dang /
bkra mi shis pa dang /
khyad par du yang gzhi brjid phun sum tshogs pa la bar du gcod pa thams cad shIn+taM ku... ru ye swAhA /
zhes grangs ji ltar rigs pa 'bul /
mar khu la /
oM tA re tu t+tA x swAhA /
oM a gna ye /
bdag cag dpon x khyad par du yang 'byor pa phun sum tshogs pa la bar du gcod pa thams cad shIn+taM ku ru ye swAhA /
til la /
oM tA re x swAhA /
oM sarba pA paM da ha na badzra ye /
bdag cag x khyad par du yang sdig pa thams x dur ba la /
oM tA re x swAhA /
oM badzra A yu She /
bdag cag x tshe mthar phyin a la bar du x 'bras la /
oM tA re x swAhA /
oM badzra puSh+Ta ya /
bdag cag x bsod nam+s... rgyas pa la x zho zan la /
oM tA te x swAhA /
oM sarba saM bA de /
bdag cag x bde ba mchog la x ku sha la /
oM tA re x swAhA /
oM a pra ti ha ta badzra ye /
bdag cag x bsrung ba mchog la bar du gcod pa dang /
grib dang mi gtsang ba thasM cad x yungs kar la /
oM tA re x swAhA /
oM sarba ar+tha sid+d+ha ye /
bdag cag x bgegs thams cad x nas so ba la /
oM tA re x swAhA /
oM badzra bi dza ya /
bdag cag x nor dang 'bru rgyas pa la x nas la /
oM tA re x swAhA /
oM mahA be ga ya /
bdag cag x myur ba'i shugs phun sum tshogs pa la x sran ma la /
oM tA re x swAhA /
oM mahA bA la ya /
bdag cag x stobs rgyas pa la x gro la /
oM tA re x swAhA /
oM badzra g+ha sma ri /
bdag cag x nad thams x zhi ba'i rdzas khyad par ba la /
oM tA re tu t+tA re tu re swAhA /
bdag cag x mchog gi dngos grub sgrub pa la bar du gcod pa thams cad shI n+taM ku ru ye swAhA /
de ltar rdzas re re yang grangs mang du 'bul tshe /
grub na lha'i sngags dang bsreg rdzas kyi sngags dang spel tshig gsum ka @# / /
sbyar ba dang /
bsreg rdzas re re mnyam du 'bul /
de ltar ma grub na /
bsreg rdzas dang po la gsum ka sbyar /
de man chad la lha'i sngags re re dang spel tshig re re nas sbyar la dbul /
de ma grub na /
bdun bdun gyi mthar lan re sbyar ba dang /
de yang ma grub na thog... mtha' gnyis su lha'i sngags /
bsreg rdzas kyi sngags /
spel tshig gsum ka sbyar /
gzhan rnams lha'i sngags re dang bsreg rdzas re dus mtshungs su byas nas dbul /
bsreg rdzas kyi gtso bo yam shing dang /
zhun mar 'bul thebs re dang sngags re sbyar ba sbyin sreg re re'i grangs su brtsi ba... yin zhing /
mar khu blugs gzar re rer bgrang bar bya /
blugs gzar re la grangs kha nas thon tshad byas na /
lha la bslu ba'i bsam pas rang ngan song sgrub par song bas de ltar mi bya la /
bsreg rdzas 'bul ba'i grangs ni /
sreg blugs gcig gam /
gsum mam /
bdun nam /
nyer gcig gam brgya dang stong la sogs pa dbul bar bya'o / /
zhes shAn+ti pas bshad pa ltar nges pa med de /
ya ma shing dang mar gtso bo yin pas mang ba dang /
gzhan rnams de las nyung ba dang /
sdig pa zhi ba dgos pa'i gtso bo yin na til mang ba 'bul zhing /
tshe'i bar chad zhi ba don du gnyer na dur ba mang bar dbul /
bsod nams rgyas pa la 'bras ma grugs pa mang bar 'bul bar bya'o / /
de ltar bsreg rdzas rnams phul nas las bcol bas /
rje btsun ma'i thugs ka nas spros pa'i sangs rgyas rnams kyi bum pa bdud rtsi dkar pos gang ba thogs nas /
bsgrub bya zla ba'i dkyil 'khor la gnas pa la khrus byas pas sdig sgrib nad gdon la sogs pa dang /
khyad par tshe'i bar chad thams cad zhi zhing dag nas lus shel ltar gyur par nan tan du bsam /
rang gi rtsa ba'i bla ma'i sku'i rim gro lta bu yin tshe /
bdud rtse dkar pos gang ba thogs nas /
dpal ldan bla ma dam pa zla ba'i dkyil 'khor gyi steng du bzhugs pa la khrus gsol bas sku tshe mdzad pa 'phrin las la bar du gcod pa'i mi mthun phyogs thams cad dag nas sku lus shel ltar dag par gyur /
ces sbyar /
de nas mar khu dgang blugs gsum mam bdun la sogs pa /
oM tA re tu t+tA re tu re swAhA sa 'bul /
de nas /
oM AH h+'+riH pra wa ra sad ka raM ar+g+haM pra tI ts+tsha hUM swAhA /
zhes pas mchod yin dbul /
oM AH hrIH sogs la /
pro k+Sha NAM dang /
Any+tsa ma NAM btags la bsang gtor dang zhal bsil 'bul /
oM badzra was sya swA hAs sogs zung me nang du dbul zhing lhal na bza' phul bar bsam /
oM badzra tam+bu la ye swA hA /
zhes pas so rtsi dbul /
de nas /
oM A r+ya tA re sa pa ri wA ra puSh+pe nas shap+ta'i bar dang /
rU pa nas /
spar+sha'i bar gyis sngags rgyang pa'am tshigs bcad dang bcas te mchod /
'khor ba las sgrol tA re ma / /
tu t+tA ra yis 'jigs brgyad sgrol / /
tu res na ba rnams las sgrol / /
sgrol ma yum la phyag 'tshal lo / /
padma dkar po'i dbus gnas pa'i / /
zla ba yi ni gdan steng du / /
rdo rje skyil klung bcas mdzad ma| |mchod sbyin ma la phyag 'tshal lo / /
ston ka'i zla ba'i mdangs dang ldan / /
zla ba yi ni rgyab yol can / /
sna tshogs rgyan gyis rnam par bkra / /
ut+pal bsnams la phyag 'tshal lo / /
bcu drug lo lon lus dang ldan / /
rdzogs sang+s... rgyas kun de yi sras / /
'dod sbyin sku de 'chang ba'i yum / /
'phags ma sgrol mar phyag 'tshal lo / /
'khor lo dkar po 'od zer 'bar / /
rtsibs brgyad la ni yi ge brgyad / /
yongs su bskor ba'i rnam pa can / /
'khor lo can la phyag 'tshal lo @# / /
gtor ma 'bul bar 'dod na /
dgang gzar gyi nang du gtor ma bzhag ste thabs kyi dbus su bzung ba'am /
me yol gyi steng du 'jog pa gang bde byas la /
bsang sbyangs /
stong pa'i ngang las oM las rin po che'i snod yangs shing rgya che ba'i nang du oM AH hUM zhu ba las byung ba'i gtor ma phul du byung ba'i lha rdzas su gyur /
oM AH hUM /
lan gsum /
lha'i ljags rdo rje'i 'od zer gyi sbu gus gtor ma'i bcud thams cad drangs te gsol bar gyur /
oM A r+ya tA re sa pa ri wA ra yi daM ba ling+ta kha kha khA hi khA hi /
lan gsum sogs kyis phul la /
gong ltar mchod cing bstod /
oM AH hrIH pra wa ra sad ka raM ar+g+haM pra tI ts+tsha hUM swA hA /
zhes mchod yon phul /
me tog dang bcas pa'i thal mo snying gar sbyar nas yo byad ma tshang ba la sogs pa'i nyes pa zhi ba'i phyir du /
gang yang bdag blo rmongs pa yis / /
nyes byas chung cad gang bgyis pa / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod mdzad rigs / /
zhes bzod par gsol nas /
de nas /
yid bzhin... 'khor lo tshe 'phel ma / /
lha mo khyod la gsol ba 'dis / /
bdag gi tshe yi bar chad dang / /
nad dang sdug bsngal thams cad las / /
nus ldan khyod kyis bskyab tu gsol / /
mchod dang thun mong dngos grub kun / /
ma lus bdag la gnang bar mdzod / /
'phags ma khyod la dad byas pas / /
de la rtag tu bu bzhin dgongs / /
bdag kyang khyod la gsol 'debs kyi / /
thugs rje'i lcags kyus bzung du gsol / /
lha mo sku mdog zla 'dri'i mdog /
sgeg cing dul ba'i cha byad can / /
gzugs ldan rin chen rgyan... gyis spras / /
mdzes pa dar gyi smad g.yogs can / /
padma zla ba'i dbus gnas su / /
zhabs gnyis rdo rje skyil krung mdzad / /
zhal gcig phyag gnyis 'dzum bag can / /
dus gsum sangs rgyas bskyed pa'i yum / /
lha mo khyod la rtag tu 'dud / /
khyod... la cha tsam bstod pa yis / /
bdag cag byang chub bsgrub pa la / /
dus 'di nas bzung byang chub bar / /
mi mthun rkyen rnams zhi gyur te / /
mthun rkyen phun sum tshogs par shog /
ces 'dod don la gsol ba gdab /
chad lhag gi nyes pa zhi bar bya ba'i sems kyis /
oM badzri satwA AH zhes pa gsum mam bdun sogs brjod de /
oM padma satwa sa ma ya zhes sogs yig brgya bzla /
oM| khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par... mdzad du gsol / /
badzra muH ye shes pa rang bzhin gyi gnas su gshegs /
dam tshig pa rang nyid la thim par gyur /
ces brjod cing bsam /
gsum pa mthar 'jig rten pa'i me lha mchod pa ni /
thab tu mar khu blugs gzar gang bul la /
oM badzra dzwa la raM /
me lha me... 'bar ba'i rnam pa las bzhengs par gyur /
oM agna ye zhes pa nas /
bA hA nA ya /
puSh+pe pra tI ts+tsha hUM swA hA /
nas /
shap+ta pra tI ts+tsha hUM swA hA /
zhes nyer spyod rol mos mchod /
oM AH hIH pra wa ra sad ka raM prok+Sha NAM pra tI ts+tsha hUM swA hA /
zhes bsang gtor dang /
de bzhin du Any+tsa ma NAM sbyar ba'i zhal bsil 'bul /
oM badzra tam+bu la ye swA hA /
zhes so rtsi dang /
oM badzra was sya swA hAs gos zung me nang du 'bul /
slar yang /
oM agna ye /
nas /
bA hA nA ye /
oM bo d+hi prik+Sha ye /
bdag cag dpon slob ces pa nas /
shin+taM ku ru ye swA hA /
zhes sogs kyis yum shing nas khyad... @# / /
par ba'i bar gyi bsreg rdzas lhag ma rnams phul la /
dril bu dkrol zhing /
'jig rten dbang phug tshangs dbang mgon gyi sras / /
me lha'i rgyal po Ta k+kis dbang bskur ba / /
shes rab mchog gis nyon mongs thams cad sreg /
'dzin byed me lha nyid la rnam par 'dud /
ces bstod de /
oM AH hrIH pra wa ra sad ka raM Any+tsa ma NAM pra tA'i ts+tsha hUM swA hAs zhal bsil dang /
de bzhin du prok+Sha NAM gyis bsang gtor 'bul /
oM agna ye /
nas /
bA hA nA ya puSh+pe nas shap+ta pra tI ts+tsha hUM swA hA /
zhes nyer spyod rol mos mchod /
gtor ma -i mra tas... bsang /
swab+hA was sbyangs /
stong pa'i dang las oM las rin po che'i snod yangs shing rgya che ba'i nang du oM AH hUM zhu ba las byung ba'i gtor ma phul du byung ba'i lha rdzas su gyur /
oM AH hUM /
lan gsum gyis byin gyis brlab /
oM agna ye /
zhes pa nas /
bA hA na ya a kA ro mu khaM sarba d+harmA NaM A dya nut+pan+na twa t+ta oM AH hUM phaT swA hA /
zhes lan gsum gyis gtor ma phul /
oM agna ye /
x bA ha na ya puSh+pe /
nas /
shap+ta AH hUM swA hA /
nyer mchod rol mos mchod /
dril stabs dang bcas /
me ste bsreg bya zla ba'i lha / /
drang srong rgyal po gdon gyi bdag /
shar lho me lha'i tshogs bcas la / /
chod cing bstod de phyag kyang 'tshal / /
chod sbyin gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyi sdongs grogs mdzod / /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan... ma ngan / /
bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
om AH hrIH pra wa ra sad ka raM ar+g+haM pra tI ts+tsha hUM swA hAs mchod yon phul /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyin / /
mgon khyon de kun bzod par mdzod /
sogs kyis bzod par gsol /
me lha'i rgyal pos bdag cag dpon slob 'khor dang bcas pa... rnams kyi 'gal rkyen mi mthun pa'i phyogs thams cad zhi zhing mthun rkyen legs tshogs thams cad yid bzhin du 'grub par mdzod cig /
ces pa lta bu skabs dang bstun pa'i 'dod pa'i don zhu /
oM badzra satwa AH rang gi don dang zhan gyi don / /
sgrub byed bsreg bya za ba... gshegs / /
ji bzhin dus su tshur spyon cing / /
bdag gi dngos grub thams cas sgrub / /
zhes pas bskul la /
oM muH ye shes pa rang gnas su gshegs nas dam tshig pa me 'bar ba'i rnam par gyur par bsam mo / /
gsum pa mjug gi cho ga ni /
'o thug sgrub na thab khung gi me la... mnyedzi bzhag pa'i steng du snod nag po ma yin pa /
dri dkar pos byugs shang mgul par me tog gi 'phreng ba bcings pa hUM las byung bar mos te bzhag pa'i nang du 'o ma dang /
'bras ma grugs pa dang /
mar dang /
sbrang rtsi dang /
ka ra ste rdzas lnga gzar bu gnyis gang rung gis blug la /
rang gi bdag po'i ldags bzla zhing bskol te bdud... rtsi'i rang bzhin du gyur par bsam /
de nas phud bla ma dang dkyil 'khor ba'i lha la 'bul rgyu snod gtsang mar blug /
de nas chos skyong dang /
phyogs skyong dang /
gzhi bdag /
de nas rdo rje slob dpon sgrub grogs dang bcas par brims la /
oM dI bya agni sa ma d+hi d+h+ya nI prA Na ye swA hA /
zhes pas sngags te bla ma dang lha la dbul zhing /
@# / /
de bzhin gshegs pa'i lhag ma 'di / /
sdig pa rnam par nyams byed gsol / /
zhes brjod /
de sgrub pa po rnams dang sbyin bdag dang lhag ma don du gnyer ba rnams kyis longs spyad la bsngo ba dang shis brjod kyis brgyan par bya'o / /
long yod na me ma shi'i bar dkrug... pa dang brdal ba dang 'gom pa sogs mi bya zhing /
med na 'o ma dang dri chab dkar pos me gzhil la /
thab kyi rdul tshon dang thal ba sogs las bum sogs bum par blugs la chu bo la sogs par bskur zhing las kyi rjes mi mngon par bya'o / /
smras pa /
'gro khams baiDU dwangs pa'i kun gsal mkhar / /
rgyal kun... 'phrin las 'gag med bcu drug cha / /
yongs rdzogs 'chi med bdud rtsi stong phrag gi /
mchog sbyin yid 'ong lha mo ston ka'i zla / /
sreg blugs cho ga zab mos mchod pa'i tshul / /
tshad ldan dam pa'i gzhung dang man ngag bzhin / /
cung zad rgyas par bkod las rnam par... dkar| |'o ma'i chu gter gnam du 'phyur 'dra des / /
'phags ma'i byin rlabs nyi ma 'bum gyi gzis / /
'gro ba'i 'chi bdag mun pa'i dpung bcom ste / /
tshe bsod 'dab brgya bzhad pa'i ge sar rdul / /
byang chen sbrang rtsi'i bcud du smin gyur cig /
ces rje btsun ma sgrol dkar yid bzhin 'khor lo'i sgo nas zhi ba'i sbyin sreg bya tshul 'chi bdag mun pa 'joms pa'i bdud rtsi'i 'od dkar zhes bya ba 'di ni /
deng dus bstan 'dzin dam pa rnams kyi zhabs brtan sogs rang gzhan gyi don du sgrol dkar gyis byin sreg mdzad po phal cher 'on rgyal sras kyi gsung nyin byed snang ba'i steng nas mdzad pa dar khyab che yang /
der 'jig rten pa'i me lha mchod pa sogs med pa'i cho ga cung zad bsdus drags pa lta bur brten /
de las cung rgyas pa bya tshul bya rgyud spyi'i gzhung dang mi 'gal ba zhig bsgrigs dgos zhes gcig tu sgrub la brtson pa dben gnas bkra shis chos gling gi bla ma blo bzang chos 'phel lags nas bskul ba don yod par bya phyir /
sku bcar... mtshan zhabs dar han dga' ldan khri byang sbrul ming pa blo bzang ye shes bstan 'dzin rgya mtshor 'bod pas nor gling bskal bzang pho brang gi nye 'dabs ne'u gsing me tog mngon bar bkra ba'i lding khang rdzogs par sbyar ba 'gro kun 'chi med rtag pa chen po'i dpal la reg pa'i rgyud gyur cig / / /
rnam kun mchog ldan dbyings kyi sgyu ma'i gar / /
rab dkar tshe sbyin lha mo'i sbyin sreg 'di / /
ser sngags rtse drung grags pa yar rgyas nas / /
dpar du bskrun pa'i legs byas zla ba gsar / /
tshe dpal snyan gragsX 'byor paX yarX ngo'i cha / /
'phel ba'i kun dga' rab rgyasX 'do dkar 'bum / /
bla med zhi ba'i... mkha' dbyings 'dzum pa'i gzis / /
don gnyis kun da'i dga' tshal bzhad gyur cig /
ces pa'i dpar byang smon tshig 'di yang khri byang sprul ming pas bris pa'o / / / /
dge legs 'phel / / / /
