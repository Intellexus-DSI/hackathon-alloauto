@# / /
oM swa sti pra dzA b+h+yaH 'dir sku gsung thugs rten la /
gsangs bkrus sbyangs shing bzhi rdzogs bskyed / /
mchod bstod spyan dbye gzugs bskyur bya / /
brtan bzhugs mchod bstod ye d+har 'don /
shis brjod rab gnas bsdus ba'i sdom /
zhes ba ltar| rab gnas shin tu bsdus pa bya tshul ni /
rten rnams go rims ltar bsgrigs /
mchod pa dang sbyang khrus kyi yo byad rnams ma 'byor na yid kyis sprul /
lha'i rnal 'byor dang ldan pas /
sum b+ha nis bgegs bsangs /
ji ltar bltams pa sogs dang /
sar+b+b+ta thA ga ta sogs kyis dri ma bkrus /
swa b+hA was sku gsungs thugs rten rnams stong bar sbyangs /
stong pa'i ngang las rin po che'i khri dang pad zla'i gdan la sku rten rnams hUM las rdo rje 'chang sngon po rdo rje dang dril bu 'dzin pa /
gsung rten rnams hrIH las 'od dpag med dmar po padma dang dril bu 'dzin pa /
thugs rten rnams b+h+rUM las rnam snang dkar po 'khor lo dang dril bu 'dzin pa /
thams cad kyang rin po che'i rgyan dang dar gyi na bza' can /
zhabs rdo rje'i skyil krung gis bzhugs pa'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
bsgoms pa dang 'dra ba'i ye shes pa sangs rgyas dang byang chub sems dpa'i tshogs dang bcas pa /
oM b+dz+ra sa mA dzaH dzaH hUM baM hoH gnyis su med par gyur /
slar yang thugs ka'i hUM las 'od zer 'phros pas /
dbang gi lha rigs lnga 'khor dang bcas pa /
oM bd+r+za sa mA dzaH khyed rnams kyis 'di la mngon par dbang bskur du gsol /
zhes gsol ba btab pas /
oM b+dz+ra b+hA wa a b+hi Shiny+tsa hUM /
zhes dang bskur nas mi bskyod pas dbu brgyan par gyur /
ces yan lag bzhi rdzogs su bskyed /
oM sarba ta thA ga ta ar+g+haM nas /
shap+ta pra tI ts+tsha hUM swA hA'i bar gyis mchod /
ma lus rgyal ba thams cad kyi / /
bsam gyis mi khyab gsang ba gsum / /
rdo rje 'chang chen 'od dpag med / /
rnam snang ngo bor shar la bstod /
ces bstod /
rdo rje rtse lnga pa'i phyag rgyas spyan dbye tshul byas te /
oM tsak+Shu tsak+Shu sa man+ta tsak+Shu bi shod+ha na swA hA /
zhes spyan dbye /
oM AH hUM /
ting nge 'dzin gyis bskyed pa rnams 'od du zhu ba las sku gsung thugs rten so so'i rnam par gyur /
ces gzugs bsgyur bya /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam mkha' mtha' dang mnyam pa'i sems can thams cad mi gnas pa'i mya ngan las 'das pa'i sa la ma bzhag gi bar du /
rgyal ba rnams brtan par bzhugs su gsol /
bye brag tu yang rten 'di la spyan drangs pa'i ye shes pa rnams /
rten 'di 'byung ba bzhis ma zhig gi bar du brtan par bzhugs nas /
bdag sogs rnams la mchog mthun gyi dngos grub stsal du gsol /
oM su pra tiShA b+dz+ra ya swA hA /
zhes me tog gtor pa rtan bzhugs lan gsum bya| slar yang /
oM sarba ta thA ga ta ar+g+haM sogs kyis mchod /
phyag byar 'os pa sogs kyis bstod /
ye d+har bzlas la /
phun sum tshogs pa sogs kyis shis pa brjod par bya'o /
zhes rab gnas shin tu bsdus pa 'di yang rang gi ngag 'dodn du d+ha rma b+ha dras sbyar ba'o / /
shu b+haM / / /

