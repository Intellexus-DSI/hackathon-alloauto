@# / /
'jigs byed dpa' bo gcig pa ro langs brgyad bskor zhe dgu ma gsum gyi sgrub thabs bzhugs so / /
@## / /
na mo gu ru many+dzu g+ho ShA la /
phyi nang gsang ba'i 'chi bdag rnams / /
mthar byed 'jam dpal dpa' bo dang / /
dbyer med bla ma'i zhabs btud nas / /
'jigs byed dpa' gcig sgrub thabs bshad / /
'dir 'jigs byed dpa' bo gcig pa'i sgrub thabs mdor bsdus rgyun gyi rnal 'byor du bya ba'i tshul ni /
rnal 'byor gyi yo byad rnams tshogs par byas te /
dkon mchog gsum la skyabs su 'gro /
zhes sogs sh+lo ka gcig gis skyabs 'gro sems bskyed lan gsum sngon du btang /
rang nyid skad cig gis dpal rdo rje 'jigs byed zhal gcig phyag gnyis gri gug dang thod pa 'dzin pa'i skur bzhengs par gyur /
nang mchod byin rlabs rgyas pa ni /
oM hrIH Sh+T+TiH wi kr-i tA na na hUM phaT /
@# / /
oM swa b+hA wa shud+d+hAH sarba d+ha rmAH swa b+hA wa shud+d+ho nya haM /
stong pa nyid du gyur /
stong pa'i ngang las /
yaM las rlung gi dkyil 'khor sngon po gzhu'i dbyibs lta bu ba dan gyis mtshan pa /
de'i steng du raM las me'i dkyil 'khor dmar po gru gsum pa /
de'i steng du AH las mi mgo'i sgyed bu gsum gyi steng du AH las byung ba'i thod pa dkar po /
de'i nang gi shar du b+h+ruM las byung ba'i ba lang gi sha gos mtshan pa /
lhor aM las byung ba'i khyi'i sha kus mtshan pa /
nub tu dzriM las byung ba'i glang po che'i sha ngas mtshan pa /
byang du khaM las byung ba'i rta'i sha has mtshan pa /
dbus su hUM las byung ba'i mi'i sha nas mtshan pa /
shar lhor laM las byung ba'i dri chen bis mtshan pa /
lho nub tu maM las byung ba'i rak+ta ras mtshan pa /
nub byang du paM las byung ba'i byang sems dkar po shus mtshan pa /
byang shar du taM las byung ba'i rkang mar mas mtshan pa /
dbus su baM las byung ba'i dri chu mus mtshan pa /
de dag gi steng du oM dkar po /
AH dmar po /
hUM sngon po gsum steng nas steng du brtsegs par gyur /
rang gi thugs ka'i hUM las 'od 'phros /
rlung la 'phog /
rlung g.yos /
me sbar /
thod pa'i nang gi rdzas rnams zhu zhing khol bar gyur /
yi ge gsum las 'od zer rim pa bzhin du 'phros pas /
sku rdo rje /
gsung rdo rje /
thugs rdo rje rnams bkug nas /
yi ge gsum la rim gyis thim pa rnams thod par lhung nas zhu bas /
hUM gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por sbar zhing spel bar gyur /
oM AH hUM lan gsum brjod nas byin gyis brlab pa'am /
mdor bsdu na /
ha ho hrIH lan gsum gyis nang mchod byin gyis brlabs /
bdag bskyed kyi mchod pa byin rlabs ni /
oM hrIH Sh+T+rIH wi kr-i tA na na hUM phaT /
oM swa b+hA wa shud+d+hAH sarba d+ha rmAH swa b+hA wa shud+d+ho nyahaM /
stong pa nyid du gyur /
stong pa'i ngang las AH las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
dri chab /
me tog /
bdug spos /
snang gsal /
zhal zas /
rol mo la sogs pa rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
de bzhin du /
pA dyaM /
badzra gan+d+he /
badzra puSh+pe /
badzra d+hU pe /
badzra A lo ke /
badzra nai bidya /
badzra shap+ta AH hUM /
oM rU pa /
shap+ta /
gan+d+he /
ra sa /
spar+sha AH hUM /
zhes @# / /
byin gyis brlabs /
de nas rang nyid 'jigs byed zhal gcig phyag gnyis par gsal ba'i thugs kar /
padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas /
de na bzhugs pa'i sangs rgyas dang byang chub sems dpa' dang khro bo dang /
rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar spyan drangs 'od zer rang gi snying khar thim /
gang gi drin gyis bde chen gnas / /
skad cig gis ni thob 'gyur ba / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
rang gi snying kha'i hUM gi 'od zer las byung ba'i tsa rtsi ka dkar mo /
phag mo sngon mo /
dbyangs can ma dmar mo /
go ri ljang gu phyag na mchod rdzas sna tshogs pa thogs pa rnams kyis mchod par gyur /
oM hrI Sh+T+rIH has mchod yon dang /
oM hUM hUM phaT kyis zhabs bsil /
oM wi kr-i tA na na duSh+TaM satwa da ma ka gaH gaH gaH yis dri /
oM ku mA ra rU pi Ne dzaH dzaH hUM phaT kyis me tog /
oM hrIH ha he phaT kyis bdug spos /
oM dI pha lo tsa na wi kr-i tA na na mahA aT+TAT+Ta ha sa na di ni dI p+ta ya swAhAs mar me /
oM badzra nai bidya AH hUM swAhAs lha bshos /
oM badzra shap+ta AH hUM gis rol mo rnams dbul /
de nas sdig pa rnams ni bshags par bya / /
skyes shing byung ba rnams ni bsal / /
mi byed par yang spyan sngar brjod / /
de bzhin bsod nams rjes yi rang / /
bdag gis bder 'gror yongs su bsngo / /
dkon mchog gsum la skyabs su 'gro / /
sems can thams cad bdag gis dgrol / /
byang chub gnas la dgod par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gi lus 'di dbul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi /
zhes pa'i bar gyis bshags pa dang /
yi rang /
bsngo ba /
skyabs 'gro sems bskyed /
lus 'bul ba /
lam rten rnams bya /
sems can thams cad bde ba dang ldan par gyur cig /
ces sogs kyis tshad med bzhi bsgoms te bsod nams kyi tshogs bsag pa'o / /
de nas /
oM swa b+hA wa shud+d+haH sarba d+ha rmAH swa b+hA wa shud+d+ho nyahaM /
oM shU n+ya tA dz+nyA na badzra sra b+hA wa At+ma konya haM /
rang dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba'i stong pa nyid du gyur /
de ltar 'khor 'das kyi chos thams cad stong pa nyid dang bde ba chen po dbyer mi phyed pa'i chos kyi sku'i bdag nyid du mos /
de nyid gdags @# / /
gzhir byas nas nga rgyal bzhag ste bsgom pa ni ye shes kyi tshogs bsag pa dang 'chi ba chos skur 'khyer ba'i lam 'khyer yin no / /
stong pa'i ngang las skad cig gis rdo rje'i sa gzhi rab gur bla re me ri| dur khrod chen po brgyad kyis yongs su bskor ba'i gzhal yas khang gi nang gi dbus su yaM las rlung gi dkyil 'khor nag la cung zad dmar ba'i mdog can gyi steng du a yig dang po las byung ba'i zla ba'i dkyil 'khor gyi dbus su chu las chu sbur gyi tshul du d+hIH ser po las byung ba'i ral gri'i dbus su d+hIH sa mtshan pa /
de las 'od zer 'phros /
bde bar gshegs pa thams cad spyan drangs /
thim pa yongs su gyur pa las rnag nyid rgyu rdo rje 'dzin pa 'jam dpal gzhon nur gyur pa sku mdog ser po /
yid tsam khros pa phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa| mtshan so gnyis dang dpe byad brgyad cus brgyan pa /
ral pa'i zur phud lnga dang ldan zhing /
rgyan thams cad kyis brgyan pa /
de ltar bsgom pa ni bar do longs skur 'khyer ba'i rnal 'byor ro / /
de'i thugs kar AH las byung ba'i nyi ma'i dkyil 'khor /
de'i 'od kyis phyogs bcu na bzhugs pa'i rnam snang la sogs pa'i sangs rgyas dang /
rdo rje rnon po la sogs pa'i byang chub sems dpa' dang /
rdo rje lcags kyu la sogs pa'i khro bo dang| sems ma rdo rje ma la sogs pa'i rig pa rnams spyan drangs te /
'jam dpal dang bcas pa nyi ma la zhugs pa'i 'od zer gyis dpag tshad stong phrag brgyar khyab pa'i nyi ma'i dkyil 'khor du gyur /
de'i steng du hUM yig mthing kha 'od zer lnga dang ldan pa las 'od zer 'phros pas sangs rgyas dang byang chub sems dpa' dang khro bo dang rig pa'i tshogs rnams spyan drangs te hUM la zhugs pa las khro bo'i rdo rje kha dog nag po rtse dgu pa r+wa shin tu gdengs pa 'od zer lnga dang ldan pa /
lte ba la hUM yig gis mtshan pa /
de las rdo rje phra mo'i gzugs spros pas sangs rgyas dang byang chub sems dpa' dang khro bo dang rig pa'i tshogs rnams spros te /
nam mkha'i khams thams cad til gyi gang bu bzhin du gang ba /
nyi ma la gnas pas sems can rnams smin par byas nas /
rdo rje 'jigs byed thob par byas pa dang lhan cig tu 'dus nas rdo rje la thim par gyur /
zla ba dang de'i steng gi nyi ma rdo rje hUM dang bcas pa yongs su gyur pa las /
sna tshogs padma dang zla ba dang nyi ma'i steng du /
rang nyid 'bras bu rdo rje 'dzin pa dpal rdo rje 'jigs byed chen po /
sku mdog mthing nag zhal dgu phyag so bzhi zhabs bcu drug pa g.yas bskums shing g.yon brkyangs pa'i stabs kyis bzhugs pa /
khams gsum po za bar nus pa /
ha ha zhes sgrog cing ljags 'dril ba /
mche ba rnam par gtsigs pa khro gnyer can /
khro gnyer gyi 'gram du smin ma dang @# / /
spyan 'jig pa'i dus ltar 'bar ba /
skra kham ser gyen du brdzes pa /
'jig rten dang 'jig rten las 'das pa'i lha la sdigs mdzub byed pa /
'jigs pa rnams kyang 'jigs par mdzad pa phaiM ka ra'i sgra chen po 'brug ltar sgrog pa /
mi'i khrag dang zhag dang rkang dang tshil bu za ba /
'jigs su rung ba'i thod pa skam po lngas thod byas shing /
mgo bo rlon pa lnga bcu'i thod pa'i phreng bas brgyan pa /
sbrul nag po'i mchod phyir thogs dang mi rus kyi 'khor lo dang /
rna cha la sogs pa rus pa'i rgyan rnams kyis brgyan pa /
gsus pa che ba gcer bu'i gzugs can /
mtshan ma gyen du 'greng ba /
smin ma dang rdzi ma dang sma ra dang ba spu rnams dus mtha'i me ltar 'bar zhing /
rtsa zhal nag po ma he'i gdong can shin tu khros pa r+wa rnon po can /
de'i steng ma r+wa gnyis kyi dbus kyi zhal dmar po rab tu 'jigs pa zhal nas khrag 'dzag pa| de'i steng du 'jam dpa' gyi zhal ser po yid tsam khros pa /
gzhon nu'i rgyan gyis brgyan zhing /
spyi bor ral pa lnga dang ldan pa /
r+wa'i rtsa ba'i g.yas kyi zhal dang po sngon po /
de'i g.yas zhal dmar po /
g.yon zhal ser po /
r+wa'i rtsa ba'i g.yon gyi zhal dang po dkar po de'i g.yas zhal dud kha g.yon zhal nag po /
zhal rnams shin tu khros pa /
zhal dgu po thams cad kyang spyan gsum gsum dang ldan pa'o / /
phyag g.yas g.yon gyi dang po gnyis kyis glang po che'i pags pa blon pa mgo g.yas dang spu phyir bstan te lag pa dang rkang pa'i pags pa g.yon pa nas brgyangs te 'dzin pa /
lhag ma g.yas kyi dang po na gri gug /
gnyis pa na b+hi d+hi pA la /
gsum pa na gtun shing /
bzhi pa na chu gri /
lnga pa na ka Na ya /
drug pa na dgra sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug tho /
bcu gcig pa na kha TwAM ga /
bcu gnyis pa na 'khor lo /
bcu gsum pa na rdo rje rtse lnga pa /
bcu bzhi pa na rdo rje'i tho ba /
bco lnga pa na ral gri /
bcu drug pa na cang te'u bsnams shing /
lhag ma g.yon gyi dang po na khrag gis gang ba'i thod pa /
gnyis pa na tshangs pa'i mgo bo| gsum pa na phub /
bzhi pa na rkang pa /
lnga pa na zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsugs pa /
bcu gnyis pa na me thab /
bcu gsum pa na thod tshal /
bcu bzhi pa na sdigs mdzub /
bco lnga pa na 'phan rtse gsum pa /
bcu drug pa na rlung ras bsnams pa'o / /
zhabs g.yas kyi dang pos mi /
gnyis pas ma he /
gsum pas glang /
bzhi pas bung bu /
lnga pas rnga mo /
drug pas khyi /
bdun pas lug /
brgyad pas wa dang /
g.yon gyi dang pos bya rgod /
gnyis pas 'ug pa /
gsum pas bya rog /
bzhi pas ne tso /
lnga pas khra /
drug pas bya chen po /
bdun @# / /
pas khyim bya /
brgyad pas bzhad mnan pa /
tshangs pa dang dbang po dang khyab 'jug dang drag po dang /
gzhon nu gdong drug dang log 'dren dang zla ba dang nyi ma rnams kha sbub tu byas te /
zhabs 'og tu mnan nas me dpung rab tu 'bar ba'i klong dkyil na bzhugs pa /
'di ni skye ba sbrul skur 'khyer ba'i rnal 'byor yin no / /
rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po /
yid tsam khros pa /
phyag g.yas ral gri 'phyar zhing /
g.yon glegs bam thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe byad brgyad cus brgyan pa /
ral pa'i zur phung lnga dang ldan zhing /
rgyan thams cad kyis brgyan pa /
de'i thugs kar AH las byung ba'i nyi ma'i dkyil 'khor gyi dbus su /
ting nge 'dzin sems dpa' hUM yig mthing kha 'od zer lnga 'phro ba /
rang gi mig gnyis su k+ShiM /
rna ba gnyis su dzriM /
snar khaM /
lce'i rtsa bar raM /
dpral bar kaM /
lte bar saM /
spyi bor oM /
mgrin par AH thugs kar hUM gis mtshan par gyur /
rang gi thugs ka'i hUM las 'od zer 'phros pas /
dpal rdo rje 'jigs byed dpa' bo gcig pa ye shes pa'i dkyil 'khor rten dang brten par bcas pa spyan drangs /
hrIH Sh+T+rIH sa phyir 'brang gi bgegs bskrad /
hrIH Sh+T+rIH ha nas shap+ta'i bar gyis mchod /
dzaH hUM baM hoH slar yang thugs ka'i hUM las 'od zer 'phros /
dbang gi lha rnams spyan drangs /
khyed rnams kyis bdag la mngon par dbang bskur du gsol zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hiShi ka ta sa ma ya shrI AH hUM zhes dbang bskur lus gang dri ma dag chu lhag ma spyi gtsug tu gnas pa yongs su gyur pa las mi bskyod pas dbu brgyan cing /
dbang gi lha rnams kyang rang nyid la thim par gyur /
de nas mchod pa dang nang mchod rgyas bsdus ci rigs skabs dang sbyar nas 'bul /
bstod pa yang spron 'jam dpal gser mdog ma dang /
bsdu na /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir / /
thugs rje'i thabs kyis khro rgyal skur bstan pa / /
'jigs byed gshin rje'i gshed la phyag 'tshal lo / /
sangs rgyas kun gyi dngos po khyod / /
sangs rgyas thams cad gcig bsdus pa / /
sangs rgyas kun mchog gtso bo'i gtso / /
dkyil 'khor gtso la phyag 'tshal bstod / /
de las kyang bsdu na /
gzugs mchog mchog tu drag po che /
zhes sogs sh+lau ka gcig bya /
skabs 'dir bskyed pa'i rim pa'i rnal 'byor la @# / /
rtse gcig tu brtson par byas nas /
bskyed rim phra rags la rtse gcig tu mnyam par 'jog /
bsgoms pas skyon bgrang 'phreng 'jigs byed dpa' gcig tu bskyed /
ye shes pa dgug gzhug /
mchod bstod bzlas pa cung zad byas /
bcom ldan 'das zhu ba las byung ba'i khrag 'dzag pa'i mgo 'phred du bsams nas zhi khro sbrags sgrub kyi man ngag zhal nas 'byung ba ltar du /
bzlas pa'i skyon dang bral bar a ra pa tsa na dang /
oM ya ma ra dzA sa do me ya /
ya me do ru /
Na yo da ya /
ya da yo na ri ya k+She ya /
yak+She ya tsa ni rA ma ya hUM hUM phaT phaT swAhA /
zhes pa rtsa sngags dang /
oM hrIH Sh+TIH wi kr-i tA na na hUM phaT /
ces las sngags dang /
oM ya mAn+ta ka hUM phaT /
ces pa ni snying po ste /
sngags gsum pa ci rigs pa dmigs pa dang bcas bzla /
dmigs pa ni rang yi dam du gsal ba'i thugs ka'i ting nge 'dzin sems dpa'i mtha' skor du sngags 'phreng gsum po yi ge 'bar ba'i gzugs su yod pa las /
'od zer 'phros rang gzhan gyi sdig sgrib nad gdon thams cad tshar bcad cing sems can gyi don byas /
sangs rgyas byang sems rnams kyi mthu stobs byin rlabs thams cad 'od zer sna lnga'i rnam par bkug /
snying ga'i sngags 'phreng la thim par bsams so / /
mjug tu yi ge brgya pas lhag chad bskang /
thun gyi mthar gtor ma 'bul bar 'dod na /
gtor ma nang mchod ltar byin gyis brlabs /
dpal rdo rje 'jigs byed dpa' bo gcig pa'i ye shes pa mdun gyi nam mkhar spyan drangs /
ya mAn+ta ka'i mjug la ba liM ta sogs btags pa lnga'am gsum gyis gtor ma phul /
mchod bstod mdor bsdus byas /
ye shes pa rang bzhin gyi gnas su gshegs su gsol /
mjug tu nye bar bsdus te 'od gsal gyi ngang las /
slar yang dpa' bo gcig pa'i skur langs te /
dge ba 'di yis myur du bdag /
ces sogs bsngo ba dang smon lam rnam par dag pas rgyas 'debs shing /
thun mtshams su lha'i rnal 'byor dang ldan pa'i ngang nas /
nyal ba dang ldang ba dang /
khrus dang /
kha zas kyi rnal 'byor sogs rgyud dang grub chen gyi gzhung nas 'byung ba ltar nyams su blangs te /
dal 'byor thob pa don dang ldan par bya'o / /
smras pa /
bsten pa tsam gyis 'chi bdag bdud sde'i dpung / /
dus mtha'i byin za dang 'phrad bud shing bzhin / /
skad cig tsam gyis thal bar brlag byed pa /
khams gsum za byed dpal ldan gshin rje'i gshed / /
de nyid rgyud don grub mchog dam pa'i gzhung / /
rnam dpyod blo yis legs par bsrubs pa las / /
byung ba'i dpa' gcig sgrub thabs mdor bsdus pa / /
rin chen dbang gi rgyal po'i 'phreng ba spel / /
de las byung ba'i dge ba'i tshogs / /
zla shel dung ltar dkar ba des / /
'gro kun phyi nang gsang ba yi / /
'chi bdag g.yul las rgyal gyur cig / / /
@# / /
ces pa 'di ni dad pa dang rnam dpyod phul du byung zhing /
rig gnas du ma la blo byang ba gong dkar rdo rje gdan pa chos mdzad bstan 'dzin dbang po zhes bya bas nan cher gsol ba btab pa la brten nas /
gshin rje'i gshed kyi rnal 'byor pa blo bzang chos kyi rgyal mtshan gyis sbas lung 'bras mo gshongs dang 'dab chags pa mon bod gnyis kyi mtshams bstan skyong chen po'i mgul khang bu zhes bya ba'i yul ljongs su sbyar ba'i yi ge pa ni blo bzang phun tshogs so / /
! / /
na mo gu ru many+dzu g+ho ShA ya /
blo bzang 'jam pa'i dbyangs zhes grags pa'i dpal / /
phyi nang gsang ba'i gshin rje'i dgrar bzhengs pa'i / /
bla ma yi dam dbyer med zhabs sen gyi / /
'od zer rgod pas bdag blo'i mun pa sol / /
rgyud dang grub chen rje btsun bla ma yi / /
dgongs don mkhas grub chen pos bkral ba ltar / /
'jigs byed ro langs brgyad bskor zhe dgu ma'i / /
ngag 'don ji ltar bya ba'i rim pa bri /
'dir dpal rdo rje 'jigs byed ro langs brgyad bskor dang /
zhe dgu ma gnyis kyi mngon rtogs ji ltar bya tshul thams cad mkhyen pa dge legs dpal bzang pos mdzad pa'i 'jigs byed kyi bskyed rim rnam bshad nas 'byung ba ni 'di ltar /
thog mar ro langs brgyad bskor la /
gtso bo sems dpa' gsum brtsegs can du bskyed pa'i bar dpa' bo gcig pa'i mngon rtogs ji bzhin byas /
ting nge 'dzin sems dpa' hUM yig mthing kha 'od zer lnga 'phro ba /
gzhal yas khang gi sgo bzhi dang /
grwa bzhir sna tshogs padma dang nyi ma'i gdan /
de rnams kyi steng du bai las gri gug bais mtshan pa brgyad yongs su gyur pa las /
ro langs chen po brgyad du gyur pa ni /
thams cad kyang sku mdog nag po ma he 'am srin po drag tu khros pa'i gdong pa can /
zhal gcig phyag gnyis pa /
spyan gsum me lhar 'bar ba /
khros pa'i zhal gdangs shing 'bar ba'i mche ba gtsigs pa /
dbu skra kham ser gyen du brdzes shing /
gcer bu ling+ga dmar po gyen du rgyas pa /
phyag g.yas 'bar ba'i gri gug gsor zhing /
g.yon khrag gis gang ba'i thod pa thugs kar 'dzin pa /
zhabs g.yas bskums shing /
g.yon brkyangs pa'i stabs kyis bzhugs pa /
gtso 'khor thams cad kyi mig gnyis su sa snying gi rang bzhin k+ShiM zhes sogs dang /
bsgoms pa dang 'dra ba'i ye shes pa spyan drangs /
zhes sogs dang /
rtsa zhal gyi dbul mi bskyod pa /
'khor rnams la rdo rje 'jigs byed zhal gcig phyag gnyis pa re res dbu brgyan par gyur /
ces pa dang /
bstod pa'i mjug tu /
kha sbyor bde chen longs spyod rdzogs / /
'jigs pa mtha' dag 'jigs mdzad pa'i / /
ye shes lnga yi bdag nyid mchog /
ro langs brgyad la phyag 'tshal bstod / /
ces pa dang /
@# / /
gtor 'bul gyi sngags /
a d+hi pa ti'i /
mjug tu sa pa ri wA ra 'am /
aSh+Ta pait+ta Da baliM ta sbyar ba ma gtogs /
dpa' gcig ji bzhin du bya'o /
'khor gyi bsnyen sngags rgyud dang grub chen gyis sgrub thabs su gsal bar ma bshad pas /
gtso bo'i bsnyen pas chog par sems shing /
dbang bskur ba sogs ni bcu gsum ma gsum gyi dkyil chog las bsdus nas dpa' gcig bzhin bya dgos te /
kho bos dbang thob pa bzhin /
bla ma rnams kyi gsung rgyun ltar dpa' bo gcig pa'i dbang chog bsgrigs pa yang yod do / / / /
smas pa /
rtsa rgyud rtog pa dang po las / /
bshad pa'i ro langs brgyad bskor gyi / /
sgrub thabs ji ltar bya ba'i tshul / /
brgyud ldan bla ma'i gsung bzhin bkod /
! /
da ni zhe dgu ma'i ngag 'don ji ltar bya tshul brjod par bya ste /
shin tu ngo mtshar bar byed pa'i dur khrod rnams kyis bskor ba'i gzhal yas khang gi nang /
zhes pa'i bar dkyus bzhin bya /
de nas gzhal yas khang gi nang gi le'u tshe dgu dang /
phyogs bzhi'i lha snam gyi steng du brgyad brgyad dang /
lha snam gyi sgo bzhi dang mtshams rnams su yaM las rlung gi dkyil 'khor nag la cung zad dmar ba'i dkyil 'khor re re'i steng du sna tshogs padma dang zla ba dang nyi ma'i gdan gsum gsum /
gdan de rnams kyi steng du a yig dang po las byung ba'i zla ba'i dkyil 'khor re re /
de rnams kyi steng du chu las chu wur gyi tshul du dbus su d+hIH ser po /
nang gi phyogs bzhir /
oM aM dzriM khaM /
mtshams bzhir shar lho nas g.yas bskor gyis /
saM raM d+haM kaM dang /
phyi'i lha snam gyi shar sgo'i g.yas g.yon gyi gdan la rim pa bzhin du /
taM khaM meM maM dz+nyaM dang /
waM tsaM dz+nyaM /
lho sgo'i g.yas g.yon gyi gdan la rim pa bzhin du /
beM yaM saM d+haM raM dang taM haM dzaM /
nub sgo'i g.yas g.yon gyi gdan la rim pa bzhin du /
saM b+haM saM raM raM dang pAM suM suM /
byang sgo'i g.yas g.yon gyi gdan la rim pa bzhin du /
keM haM g+haM dz+nyaM paM dang baM maM aM /
sgo bzhir aM baM sbe g+ha /
mtshams bzhir su u hUM aM ste /
shar dang shar lho'i yi ge bcu gnyis sngon po /
lho dang lho nub kyi yi ge bcu gnyis ser po /
nub dang nub byang gi yi ge bcu gnyis dmar po /
byang dang byang shar gyi yi ge bcu gnyis ljang gu /
de rnams yongs su gyur pa las /
dbus su ral gri d+hIH sa mtshan pa /
shar dang shar lho'i rdo rje bcu gnyis oM nas suM gyi bar gyi mtshan pa lho dang lho nub kyi rin po che bcu gnyis aM nas uM gyi bar gyis mtshan pa /
nub dang nub byang gi padma bcu gnyis dzriM nas hUM gi bar gyis mtshan pa /
byang dang byang shar gyi sna tshogs rdo rje bcu gnyis khaM nas aM gyi bar gyis mtshan pa /
de rnams las 'od zer 'phros bde bar gshegs pa thams cad spyan drangs /
thim pa yongs su gyur pa las /
dbus su rgyu rdo rje 'dzin pa 'jam dpal /
zhes pa nas /
rgyan thams cad kyis brgyan pa /
nang gi shar @# / /
du gti mug rdo rje /
lhor ser sna rdo rje /
nub tu 'dod chags rdo rje /
byang du phrag dog rdo rje /
nang gi shar lhor sems ma rdo rje ma /
lho nub tu rin chen rdo rje ma /
nub byang du chos kyi rdo rje ma /
byang shar du las kyi rdo rje ma /
phyi'i lha snam shar sgo'i g.yas g.yon gyi gdan la rim pa bzhin du /
rdo rje rnon po /
rdo rje ral gri /
byams pa /
'jam dpal /
ye shes sku /
ngag gi dbang phyug /
zla ba'i 'od /
ye shes mtsho dang /
lho sgo'i g.yas g.yon gyi gdan la rim pa bzhin du /
rdo rje sna tshogs /
rdo rje gnod sbyin /
rdo rje khu tshur /
rdo rje chos /
rdo rje bsrung ba /
rdo rje rnon po /
rdo rje rgyu /
dra ba'i 'od /
nub sgo'i g.yas g.yon gyi gdan la rim pa bzhin du /
rdo rje smra ba /
rdo rje sems dpa' /
rdo rje rgyal po /
rdo rje chags pa /
rdo rje legs pa /
rdo rje rin chen /
nyi ma'i 'od /
rdo rje nyi ma /
byang sgo'i g.yas g.yon gyi gdan la rim pa bzhin du /
rdo rje dpal /
rdo rje bzhad pa /
spos kyi glang po /
ye shes tog /
thams cad thabs kyis 'gro ba /
rgya mtsho'i blo gros /
blo gros mi zad pa /
bdud rtsi'i 'od /
shar sgor rdo rje lcags kyu /
lho sgor rdo rje zhags pa /
nub sgor rdo rje lcags sgrog /
byang sgor rdo rje dril bu /
phyi'i shar lhor rdo rje gnod mdzes /
lho nub tu rdo rje gtsug tor /
nub byang du rdo rje hUM mdzad /
byang shar du rdo rje gzhan gyis mi thub pa ste /
shar dang shar lho'i lha rnams sku mdog sngon po /
g.yas rdo rje /
lho dang lho nub kyi lha rnams sku mdog ser po g.yas rin po che /
nub dang nub byang gi lha rnams sku mdog dmar po /
g.yas padma /
byang dang byang shar gyi lha rnams sku mdog ljang gu /
g.yas sna tshogs rdo rje /
thams cad kyis g.yon pas pu ti bsnams pa'am /
dril bu dkur brten pa /
thams cad kyang rin po che'i rgyan sna tshogs pas brgyan cing /
dar sna tshogs kyi na bzas klubs pa /
yid tsam khros pa /
de thams cad kyi thugs kar AH las byung ba'i nyi ma'i dkyil 'khor re re /
de rnams kyi 'od kyis rnam snang la sogs pa'i sangs rgyas dang zhes pa nas /
rig pa rnams spyan drangs te /
'jam dpal dang bcas pa la sogs pa'i lha rnams nyi ma la zhugs pas /
'od zer gyis dpag tshad stong phrag brgyar khyab pa'i nyi ma'i dkyil 'khor zhe dgur gyur pa'i dbus su hUM sngon po /
nang gi phyogs bzhi dang /
mtshams bzhir /
oM hrIH Sh+TiH wi kri tA na na /
phyi'i lha snam la shar du /
yak+She ya ts+tsha ni rA ma ya /
lhor ya ma rA dzA sa do me ya /
nub tu ya me do ru Na yo da ya /
byang du /
ya da yo na ri ya k+She ya /
sgo bzhir /
ya mAn+ta ka /
mtshams bzhir /
oM hUM phaT phaT /
yi ge thams cad phyogs mdog 'od zer kha dog lnga 'phro ba las 'od zer 'phros pas sangs rgyas dang /
zhes pa nas /
tshogs rnams spyan drangs te /
yi ge rnams la zhugs pa las /
dbus su khro bo'i rdo rje kha dog nag po rtse dgu pa r+wa shin tu gdengs pa'i lte ba la /
hUM yig gis mtshan pa /
nang gi phyogs bzhir /
mgo dang lag pa /
rgyu ma rkang pa /
mtshams bzhir thod pa thod tshal dur khrod kyi ras dang /
skyes bu gsal shing la @# / /
btsugs pa /
de'i phyi'i lha snam la /
gri gug /
mtshon rtse gcig pa /
gtun shing /
chu gri /
ka na ya dang lcags kyu ma he ba glang /
lhor sta re mda' dang dbyug pa kha TwAM ga /
mtshon cha'i 'khor lo rdo rje zhags pa /
phag dang bung bu /
nub tu rdo rje cang te'u dang phub dang gzhu dang dril bu rlung ras rnga mo khyi /
byang du /
sdigs mdzub 'phan rtse gsum pa glang lpags tho ba mdung dang me thab lug dang wa /
sgo bzhir bya rgod 'ug pa bya rog ne'u tso /
mtshams bzhir bya chen khra dang khyim bya /
bzhad rnams rang rang gi sa bon gyis mtshan pa /
de rnams las rdo rje phra mo'i gzugs spros pas /
zhes pa nas /
rdo rje la sogs pa'i phyag mtshan rnams la thim par gyur /
zla ba dang de'i steng gi nyi ma /
phyag mtshan sa bon dang bcas pa yongs su gyur pa las /
dpal rdo rje 'jigs byed lha z+g+he dgu'i dkyil 'khor yongs su rdzogs par gyur pa ni /
dbus su sna tshogs padma dang /
zla ba dang /
nyi ma'i gdan la /
rang nyid 'bras bu rdo rje 'dzin pa dpal rdo rje /
zhes pa nas /
'od zer lnga 'phro ba /
nang gi phyogs bzhir /
rdo rje mgo bo /
rdo rje lag pa /
rdo rje rgyu ma /
rdo rje rkang pa /
mtshams bzhir /
rdo rje thod pa ma /
rdo rje thod tshal ma /
rdo rje dur khrod kyi ras ma /
rdo rje mdung rtser bskyon ma /
zhes sogs mgor /
rdo rje zhes sbyar te /
rdo rje bzhad kyi bar thams cad kyang sku mdog mthing nag /
ma he khros pa'i gdong can zhal gcig phyag gnyis pa /
g.yas pa rnams kyis rang gi ming dang mthun pa'i phyag mtshan 'dzin zhing /
g.yon pa rnams kyis khrag gis gang ba'i thod pa bsnams pa /
yang na phyag gnyis kas thugs kar phyag mtshan 'dzin pa /
spyan gsum dmar po sdang mig tu gzir zhing /
dbu skra kham pa gyen du 'bar ba mi mgo bskam po lnga'i dbu rgyan dang /
rlon pa khrag 'dzag pa lnga bcu'i do shal byas pa /
bcom ldan 'das kyi zhal du blta zhing /
cher 'khrug pa /
bzhad pa'i zhal can phaiM gyi sgra sgrog pa /
yum bzhi ma gtogs pa thams cad kyang mtshan ma gyen du 'greng ba /
pad zla nyi ma ro dang ma he'i gdan la /
zhabs g.yas bskums shing /
g.yon brkyangs pa'i stabs kyis bzhugs pa /
gcer bu mi rus kyi rgyan gyis brgyan pa'o / /
de nas /
skye mched byin rlabs sogs bcu gsum ma bzhin bya /
'khor gyi sngags ni /
oM badzra shi ra hUM phaT /
oM badzra ha sta hUM phaT /
oM badzra an+t+ra hUM phaT /
oM badzra pA da hUM phaT /
oM badzra ka pA la hUM phaT /
oM badzra tsa ka sha hUM phaT /
oM badzra sma sha na ka ra ya ta pa ra hUM phaT /
oM badzra shu laM bi na pu ru Sha na hUM phaT /
oM badzra karta re hUM phaT /
rdo rje mgo bo /
oM badzra rdo rje lag pa /
b+hi d+hi pA rdo rje rgyu ma /
la hUM phaT /
rdo rje rkang pa /
oM badzra rdo rje thod pa /
mu pa la hUM rdo rje thod tshal /
phaT /
rdo rje ro ras /
oM badzra ts+tshu ri ka hUM phaT /
rdo rje skyes bu gsal shing la btsugs pa /
rdo rje gri gug /
rdi rje rtse gcig pa /
oM badzra ka rdo rje mtshon rtse gcog pa /
Na ya hUM phaT /
rdo rje lcags kyu /
oM badzra rdo rje gtun shing /
adku sha hUM phaT /
rdo rje mahe /
oM badzra mahI Sha hUM phaT /
rdo rje chu gri /
@# / /
oM badzra bI ga la hUM phaT /
oM badzra ku tha ra hUM phaT /
oM badzra sha ra hUM phaT /
oM badzra daN+Da hUM phaT /
oM badzra kha TwAM ga hUM phaT /
oM badzra tsa kra hUM phaT /
oM badzra pA sha hUM phaT /
oM badzra ba rA ha hUM phaT /
oM badzra khaM ra hUM phaT /
oM badzra badzra hUM rdo rje ba glang /
phaT /
rdo rje dgra sta /
oM badzra rdo rje mda' /
Da ma ru rdo rje dbyug pa /
hUM phaT /
oM badzra pha la ka hUM phaT /
rdo rje 'khor lo /
oM rdo rje zhags pa /
badzra d+ha rdo rje phag /
nu hUM phaT /
rdo rje bung bu /
oM badzra rdo rje rdo rje /
g+han+TA hUM phaT /
oM badzra wad sa ta ya hUM phaT /
rdo rje cang te'u /
oM badzra uSh+Ta hUM phaT /
oM badzra shwa na hUM rdo rje phu ba /
phaT /
oM badzra ta r+tha nI hUM phaT /
oM badzra thi pa rdo rje gzhu /
ta ka na hUM phaT /
oM badzra ga dza tsarma rdo rje dril bu /
hUM phaT /
oM badzra rdo rje rlung ras /
mung+ga ra hUM phaT /
oM badzra kun+ta rdo rje rnga mo /
hUM phaT /
oM badzra rdo rje khyi /
agni kuN+Da hUM phaT /
rdo rje sdigs mdzub /
rdo rje phan rtse gsum pa /
oM badzra me Sha hUM phaT /
rdo rje glang lpags /
oM badzra sha na hUM phaT /
oM badzra rdo rje tho ba /
gr-i d+h+ra hUM phaT /
oM badzra u rdo rje mdung /
lu kaH hUM phaT /
rdo rje me thab /
oM badzra tsa ka ba Da hUM phaT /
oM badzra maN+Di hUM rdo rje lug /
phaT /
oM badzra se na hUM rdo rje wa /
phaT /
rdo rje bya rgod /
rdo rje'i skegs /
oM badzra rdo rje 'ug pa /
mahA sha ku ni hUM phaT /
rdo rje bzhad /
oM badzra sA rdo rje bya rog /
ra saH hUM phaT /
rdo rje ni'u tso /
ces pa rdo rje khyung ngam bya chen /
bzlas sngags rdo rje khra /
yin zhing /
gzhan rnams ni bcu gsum ma bzhin byed la /
gtor 'bul gyi sngags thams cad 'don ma nus na /
sa pa ri wA ra sbyor /
dkyil chog dpa' gcig dang mtshungs pa tsam byed pa lags / / / /
smras pa /
grub chen gzhung gi zab don a mr-i ta'i / /
skal ldan shing rta'i rgyun gyis rnam dpyod kyi / /
bum bzang mngon par gang zhing cher lung nas / /
skyug par byed po mang thos spong ba pa / /
blo bzang chos kyi rgyal mtshan zhes bya ste / /
dge bas nyam thag 'gro ba ma lus pa / /
phyi nang gsang ba'i 'chi bdag las rgyal te / /
'jam dpal dpa' bo'i go 'phang myur thob shog /
sngon gyi dam pa'i skye bo rnams / /
tshul 'di rin chen ltar bsten kyang / /
deng sang cher rlom mtha' dag ni / /
gang 'dir mi smra'i brtul zh+gus 'dzin / /
'on kyang dge ba'i bshes gnyen khyod / /
rnam dpyod yangs pa'i lcags kyu yis / /
yid bzhin nor mchog gzung 'dod pa /
legs zhes thogs med dbyangs 'di bsgrags / /
zhes dge ba'i bshes gnyen sangs rgyas bkra shis kyis bskul ba'i ngor /
blo bzang chos kyi rgyal mtshan gyis sbyar ba dge'o / /
! / /
oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar m+c+g+hog 'bras bzang la / /
spyod phyir bkra shis lhun grub chos grwa cher /
chos sbyin 'dzad med dal 'gro'i rgyun 'di spel / / / /
sarba dza gataM / / / /
