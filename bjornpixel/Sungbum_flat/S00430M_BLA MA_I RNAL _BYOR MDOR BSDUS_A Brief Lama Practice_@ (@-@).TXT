@# / /
bla ma'i rnal 'byor mdor bsdus bzhugs so / /
@## / /
na mo gu ru b+h+yaH 'dir bla ma'i rnal 'byor mdor bsdus nyams su len par 'dod ma'i gang zag gis skyabs sems tshad med bzhi rgyud dang 'dres nges su byas nas /
'di ltar /
mdun gyi nam mkhar seng khri pad zla'i steng / /
ngo bo rigs gsum sgyu 'phrul tsong kha pa / /
rnam pa bka' drin mnyam med dI baM mtshan / /
gsum ldan dge slong rdo rje 'dzin pa'i tshul / /
phyag g.yas rdo rje g.yon pa dril bu bsnams / /
sku dbung g.yas g.yon glegs bam ral gris mtshan / /
chos gos gsum gsol gser mdog paN zhwas mdzes / /
zhabs gnyis rdo rje skyil grung tshul gyis bzhugs / /
gnas @# / /
gsum yi ge gsum mtshan hUM 'od kyis / /
ye shes spyan drangs dam yi dbyer med gyur / /
lus ngag yid gsum gus pas phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung so sor bshags / /
skye 'phags dge ba kun la rjes yi rangs / /
zab rgyas chos 'khor ma lus bskor du gsol / /
bskal brgyar mya ngan mi 'dar gsol ba 'debs / /
dus gsum dge tshogs byang chen thob phyir bsngo / /
gling bzhi ri rab nyi zla rin chen bdun / /
rin chen maN+Dal kun bzang mchod pa'i tshogs / /
blo yis blangs nas dpal ldan bla mar 'bul / /
thugs rjes bzhes nas byin gyis brlab tu gsol / /
don chen gsum gyi gsol 'debs lan gsum /
mtshan sngags /
oM AH gu ru badzra d+ha ra su ma ti bod+hi shAsana sya dI baM sarba sid+d+hi hUM hUM /
brgya stong sogs ci nus bzlas mthar /
dge ba 'di yis X bla ma sangs rgyas 'grub X 'gro ba X de yi sa la X slar yang 'dod gsol zhu ba ni /
bde legs rtsa ba drin can bla ma la / /
mchod cing gus pas gsol ba btab pa'i mthus / /
bka' drin gsum ldan dpal ldan bla ma yis / /
dgyes bzhin rjes su 'dzin par byin gyis rlobs / /
rnyed dka'i rten bzang ring du mi gnas par / /
mi rtag 'chi bar nges rnyed las dbang gis / /
rigs drug gang du 'khor ba'i ngang tshul la / /
zhen log nges 'byung skye bar byin gyis rlobs / /
btang snyoms sa gzhir byams pa'i chu yis brlan / /
snying rje'i sa bon lhag bsam drod kyis bskyang / /
byang sems myu gur tshogs gnyis yal 'dab rgyas / /
sku gsum 'bras bzang smin par byin gyis rlobs / /
chos kun rang bzhin stong pa'i gnas lugs dang / /
rgyu 'bras rten 'brel bslu ba med pa gnyis / /
gcig grogs gcig tu khyer ba'i rnal 'byor gyis / /
dbu ma'i dgongs don rtogs par byin gyis rlobs / /
de ltar @# / /
lam gyi snying po rnam gsum gyi / /
dgongs don ji bzhin ma nor legs rtogs nas / /
rnam dag bslab khrims tshul bzhin legs bsrung ste / /
dam pa'i mgon dang mi 'bral rjes 'dzin shog /
mdor na skye zhing skye ba thams cad du / /
rigs bzang blo gsal nga rgyal med pa dang / /
snying rje che zhing bla ma la gus pa'i / /
dpal ldan bla ma'i dam tshig la gnas shog /
tshe rabs kun tu X ma gyur cig /
ces pa 'di ni pA ran kun skyobs gling gi grwa rigs don yod rdo rje zer bas yang yang bskul ba'i ngor \u0f38chos med ba na rgan 'du gsum pas bris pa dza yan+tu / /
@# / /
dus 'khor bla ma'i rnal 'byor dngos grub rnam gnyis kyi dga' ston zhes bya ba bzhugs so / /
@## / /
na mo gu ru shrI kA la tsakra ya /
phyogs bcu'i rgyal kun gcig bsdus phra rab chos / /
nyer zad dwangs shing thogs med rdo rje'i sku / /
tshad med 'gro la skad cig chos ston pa / /
dpal ldan dang po'i sangs rgyas la phyag 'tshal / /
gang dang bla ma dbyer med rnal 'byor tshul / /
man ngag rin chen phreng ba'i do shal mchog /
mdor bsdus tshig gi srad bur legs bstar nas / /
dpyod ldan mgul ba'i rgyan du spel la spro / /
de la 'dir dpal dus kyi 'khor lo'i bla ma'i rnal 'byor nyams su len par 'dod pas /
yid mthun gyi gnas su mchod pa gtsang spra thon pa log 'tshos ma spags pa bshams nas skyabs yul gsal btab la /
rdo rje slob dpon dbang mchog thob / /
des bstan thabs shes dbyer med chos / /
der gnas dge 'dun rnam gnyis la / /
rab tu dang bas skyabs su mchi / /
dus 'di nas bzung byang chub bar / /
byang chub sems ni bskyed bgyi zhing / /
bsam pa rnam par dag pa bskyed / /
bdag dang bdag gir 'dzin pa spangs / /
zhes sogs kyi skyabs 'gro dang /
bla ma sangs rgyas sras bcas la / /
bdag nyid rnam pa kun tu 'bul / /
yon gnas dam pa khyed rnams kyis / /
bran dang 'bangs su bzung du gsol / /
bdag gi dus gsum dge ba rnams / /
rang don dri mas ma gos par / /
srid gsum sems can ma lus pa / /
sangs rgyas thob pa'i rgyur gyur cig /
ces sogs kyis sems bskyed lan gsum /
de nas dmigs pa brtan po'i ngang nas /
rang mdun mkha' dbyings seng+ge'i khri / /
zla nyi sgra gcan dus me'i steng / /
bla ma'i ngo bo dus 'khor lo / /
zhal gcig phyag gnyis nam mkha'i mdangs / /
rdor dril bzung ste yum la 'khyud / /
sna tshogs yum ni sku mdog ser / /
gri thod 'dzin pas yab la 'khyud / /
g.yas dmar zhabs ni rab tu brkyangs / /
g.yon dkar zhabs ni legs bskums pas / /
bdud dang drag po brdzis pa'i steng / /
sku la rdo rje nor bu sogs / /
sna tshogs rgyan mang 'od kyis brjid / /
thugs las rdo rje'i shugs spros pas / /
ye shes spyan drangs dam tshig 'dres / /
dbang lha spyan drangs gsol btab pas / /
dbang bskur rigs bdag rgyas btab gyur / /
nyer spyod phyi nang gsang mchod sprin /
rab @# / /
'byams nam mkha'i khyon bkang ste / /
skyabs gnas kun 'dus bla mar 'bul / /
bla ma dpal ldan dus 'khor lo / /
khyed kyis bdag la byin gyis rlobs / /
dngos grub ma lus bdag la stsol / /
'dod dgu'i char chen myur du phob / /
ston pa bcom ldan 'das de bzhin gshegs pa dgra bcom pa yang dag par dang po'i sangs rgyas dpal dus kyi 'khor lo la phyag 'tshal lo / /
mchod do skyabs su mchi'o / /
zhes lan bdun nam nyer gcig dang /
oM AH hUM ho haM k+Sha /
h+k+Sh+m+l+w+r+yaM hUM phaT ces yab dang /
oM bi shwa ma tA hUM phaT / /
ces yum gyi sngags brgya stong khri 'bum sogs ci nus bzlas la /
mthar 'dod gsol ni /
thabs shes zung du 'jug pa yi / /
gshog yangs spyod pa'i rgyal sras kyi / /
ngang pa'i rgyal po lhan cig tu / /
spyod pa rgya mtsho mthar phyin shog /
rnam bcas bzhin lag can gyi sku / /
rnam med sgyu ma'i phyag rgya'i 'od / /
'pho chen bcu gnyis srid rtsa yi / /
dri bzhon 'joms par bsgom nus shog /
nyi khri chig stong drug brgya yi / /
'gyur med bde chen phra rab rdul / /
dbu ma'i nang du brtsegs pa yi / /
bem chos khams rnams zad par shog /
stong gzugs phyag rgya'i dbang po'i gzhu / /
mi 'gyur bde ba'i kha dog lnga / /
dbyer med gzhom bral rdo rje'i sku / /
nges don nA da mngon byed shog /
chad med rdo rje e waM gdangs / /
chos dbyings mkha' las bsgrags pa yis / /
'gro kun ma rig gnyid sangs te / /
stong gzugs go 'phang thob par shog /
der ma son pa'i gnas skabs su / /
cha bsags nor bu'i grong khyer du / /
rigs ldan zhal bzang mngon gyur nas / /
theg mchog chos la spyod gyur cig /
de ltar gsol btab bla ma lha / /
dgyes bzhin 'od zhu bdag nyid la / /
thim pas rang nyid gdan lnga'i steng / /
dpal ldan dus kyi 'khor lor gyur / /
zhes dmigs rnam brtan pos brjod par bya'o / /
zhes dus 'khor bla ma'i rnal 'byor dngos grub rnam gnyis kyi dga' ston zhes bya ba 'di ni kho tshe bla ma gas bla ma dge 'dun bstan pa phun tshogs nas yang yang rna ba 'dzer ba'i ngo ma bzlog par /
chos med ban rgan 'du gsum snyon las bas dam pa'i gsung las btus te 'gal bsdus kyi phreng bar spel ba'o / /
'di su rung rung la ston par mi bya'o / /
gu hya sam yaH rgyaH rgyaH rgyaH H@# / /
padma dbang chen yang gsang khros pa'i bla ma'i rnal 'byor don gnyis lhun grub ces bya ba bzhugs so / /
@## / /
dbang chen he ru kaH dpal dang / /
khyab bdag kun bzang chos rgyan la / /
gus pas btud de dbang chen gyi / /
bla ma'i rnal 'byor khyer bde spel / /
'dir padma dbang chen yang gsang khros pa'i bla ma'i rnal 'byor nyams su len par 'dod pa dag gis rgyud sde dang bstun pa'i mchod pa rnams gya nom pa gtsang sbra thon par bshams /
rang stan bde bar lus gnad dang bcas 'khod la skyabs sems tshad med bzhi rgyud dang 'dres nges su byas nas 'di ltar / /
rang gi spyi bor pad nyi ru tra'i steng / /
rtsa ba'i bla ma khyab bdag po d+hi'i mtshan / /
rnam pa bcom ldan padma dbang chen sku / /
dmar nag zhal gsum phyag drug zhabs bzhi pa / /
g.yas dkar g.yon ljang dbus dmar re re  @# / /
dam pa'i gsung las btus te g.yang khral tsam du sbyar ba'o / / / /
@# / /
zab lam bla ma'i rnal 'byor bzhugs so / /
@# / /
na mo badzra b+hai ra we /
'dir zab lam bla ma'i rnal 'byor bsgom par 'dod pa dag gis yid dang mthun pa'i gnas su dmigs rten rnams legs par bkram pa'i mdun du mchod gtor sogs legs par 'du byas la /
rang bde ba'i gdan la lus gnad dang ldan par 'khod nas skyabs sems tshad med bzhi rgyud dang 'dres nges su byas nas 'di ltar /
rang gi spyi bor seng khri padma dang / /
nyi ma'i gdan la rtsa ba'i bla ma mchog /
rnam pa rdo rje 'jigs byed chen po ni / /
zhal phyag yongs rdzogs yum dang bcas par gyur / /
de yi thugs kar zla ba'i dkyil 'khor la / /
ye shes sems dpa' 'jam dpal gzhon nu'i sku / /
de yi thugs kar nyi ma'i dkyil 'khor la / /
ting 'dzin sems dpa' hUM yig mthing ka las / /
lnga ldan 'od zer 'bar bas bskor bar gyur / /
bla ma'i gnas gsum yi ge gsum gyis mtshan / /
thugs ka'i hUM las 'od zer rab 'phros pas / /
rtsa rgyud bla ma rgyal ba sras bcas kun / /
spyan drangs thim pas dam ye dbyer med gyur / /
gang drin ma dang /
gzugs mchog ma /
phyi nang gsang ba'i mchod pa 'bul la /
sdig pa rnams ni bshags par bya / /
X bsten par bgyi / /
spro na sdom bzung kyang bya /
ting nge 'dzin gyi dbang bzhi len par spro na bla mchod ltar bya /
thugs rje bskul ba'i bzlas pa bya bar 'dod na /
thun mong gi lugs ltar 'jam dbyangs dkar ser gang bkod pa de'i sngags dang /
khro bo'i sngags rim par bdud rtsi 'bebs sbyangs dang bcas bya /
dmar ser dang sbrags tshe rje btsun gyi phyag g.yas pa'i ral gri'i lu ba thugs kar bsnams pa /
rtse mo rang gi snying gar gtad pa la 'khril nas bdud rtsi'i rgyun babs pa'i dmigs pa dang bcas zhi khro'i sngags rim par bzla /
thun mong ma yin pa'i khrid thob yod na dmigs pa byed chog pa /
dpa' gcig gi skabs su yum bcas su bsnyen pa de'i man ngag gis shes par gyur na'ang 'chun dka' bar gsung ngo /
spel tshig btags par 'dod na /
tshe la /
a yur puSh+TiM ku ru swA hA /
lta bus mtshon /
bsod nams la /
pu N+ye /
chos 'phel bar 'dod na /
d+ha rma /
shes rab 'phel bar 'dod na /
prany+dzA /
yon tan la /
gu Na /
'dod yon la /
ka ma guNa sogs sbyar ro / /
de nas /
bla ma rdo rje 'jigs byed la / /
gus pas phyag 'tshal skyabs su mchi / /
'di phyi bar do'i 'jigs las skyobs / /
dngos grub rnam gnyis stsal du gsol / /
zhes pa'i gsol 'debs gang mang dang /
yon tan gzhir gyur ma lta bu lam yongs rdzogs la blo sbyangs /
yang gong gi gsol 'debs kyi skabs /
bla ma drag po rdo rje 'jigs byed de / /
skad cig tsam zhig yid la dran pas kyang / /
dug gsum bdud dpung thal bar rlag byed pa'i / /
'dren mchog blo bzang grags la gsol ba 'debs / /
zhes rgyal ba dben sa ba chen pos mdzad pa 'di bton na grogs dang rkyen ngan gyis gtses pa la mchog tu @# / /
phan par gsungs so / /
de nas /
thugs rje'i bdag nyid bla ma rdo rje 'chang / /
byin rlabs mchog stsol bla ma rdo rje 'chang / /
bslu med skyabs gnas bla ma rdo rje 'chang / /
bka' drin 'khor med bla ma rdo rje 'chang / /
gang gi zhabs sen snying gi chu skyes dbus / /
rtag tu bzhugs nas bdag gi las nyon gyi / /
log pa'i blo sna mtha' dag drung phyung nas / /
tshad med 'jo ba'i byin rlabs gru char gyis / /
gus ldan yid kyi zhing sa yongs smin pas / /
mdo dang sngags kyi lam bzang myu gu'i tshal / /
rgyas par mdzod cig thugs rje gter chen kye / /
kun rtog 'dzin mar gab pa'i sa bon las / /
kun gdags gdon bgegs dug tsher yongs khyab pa / /
mthu stobs nus pas phyung ste ye shes kyi / /
drag po'i me yis lhag med bsregs par mdzod / /
rdo rje mjug ma bdas pas bu chung gis / /
gdung ba'i skad kyis ma la 'bod pa bzhin / /
nyin mtshan kun tu snying nas gsol btab na / /
ye shes thugs rjes gzigs shig bla ma mkhyen / /
de ltar gsol ba zhes sogs bla mchod ltar bya /
rnam dag bsam pas /
X tshe rab kun tu rje btsun 'jam dbyangs kyis / /
X deng brtsams ma sogs ci shes kyi smon lam 'debs par bya'o / /
zhes pa 'di yang mar tshad zhabs drung nas 'di lta bu zhig dgos zhes yang yang bskul ba'i ngo ma bzlog par /
\u0f38gyi na pa chos kyi rdo rje nas dam pa'i gsung gi nying khu btus nas bsgrigs pa dge legs su gyur cig /
su rung rung la ston par mi bya'o / /
guhya / /
