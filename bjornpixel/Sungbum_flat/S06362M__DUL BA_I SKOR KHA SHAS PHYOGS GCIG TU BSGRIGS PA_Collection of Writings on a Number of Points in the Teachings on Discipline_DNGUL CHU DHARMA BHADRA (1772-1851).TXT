@# / /
'dul ba'i skor kha shas phyogs gcig tu bsgrigs pa bzhugs / /
@## / /
namH sar+b+ba dz+nyA ya /
thub pa'i dbang po shes rab can gyi mchog /
sgra gcan 'dzin dang bram ze sgra gcan 'dzin / /
klu sgrub snying po yon tan blo gros dang / /
rin chen bshes gnyen chos skyong yon tan bdag /
chos 'phreng zhi ba'i 'byung gnas sbas pa dang / /
kha che paN chen byang chub dpal bzang po / /
bde ba dpal dang mkhan chen grags pa'i zhabs / /
rnam dag dgra bcom bu ston yab sras zung / /
grags pa rgyal mtshan sher 'byung ye shes grags / /
blo gros dam chos rgyal mtshan 'dzin pa'i rje / /
dkon mchog rgyal mtshan blo bzang ye shes dang / /
blo bzang bzod pa blo bzang chos 'phel zhabs / /
dpal ldan ye shes ye shes dpal grub mtshan / /
mkhan chen d+harma b+ha dra la sogs pa / /
bsnyen rdzogs sdom pa'i brgyud pa la phyag 'tshal / /
bslab gsum @# / /
bstan pa rgyas par byin gyis rlobs / /
zhes pa 'di ni har gdong dka' chen ye shes smon lam nas dgos tshul ltar bu ston rin po che dang /
phaN chen chos rgyan gyi gsung la kha bskangs te d+harma b+ha dras bris pa'o / /
! dge dge tshul dang dge slong sgrub pa'i las kyi cho ga'i bsdus don khog 'bubs bzhugs / /
! na maH sarbA dz+nya ya /
tshigs snga ma dge tshul du bsgrub pa'i cho ga la karma sha taM las /
sngon dang dge bsnyen bslab pa dang / /
zhu dang mkhan po dang po dang / /
rang byung dge tshul grib tshod dang / /
bslab pa brjod pa tha ma yin / /
zhes gsungs pa ltar gsum /
sbyor ba /
dngos gzhi /
mjug go /
dang po la gsum /
rab tu dbyung bar rung mi rung brtag pa'i phyir bar chad dri ba /
bstan pa la rim gyis slob tu gzhug pa'i phyir dge bsnyen du bsgrub pa /
dge tshul gyi brtul zhugs blang ba'i phyir rab byung du bsgrub pa'o / /
dang po ni /
sngon dang /
zhes pas bstan par byas na 'grig pas sdom pa skye ba dang gnas pa dang khyad bar du 'gyur ba dang mdzes pa'i bar chad bzhi yod med dris nas med na skabs 'byed pa'o / /
gnyis pa ni /
dge bsnyen bslab pa dang /
zhes pas bstan te /
skyab 'gro rtsom byed du byas nas yongs rdzogs dge bsnyen gyi sngom pa phog ste skyabs 'gro'i bslab bya brjod pa'o / /
gsum pa la gnyis /
sbyor ba'i cho ga dang /
dngos gzhi'i cho ga'o / /
dang po la gsum /
skur pa spang zhing ngo tsha khrel yod bskyed pa'i phyir dge 'dun la rab byung zhu ba /
rab byung gi med na mi 'byung ba'i rgyu bsgrub pa'i phyir mkhan por gsol ba gdab pa /
bar chad brtag cing chos 'dul ba'i cha lugs du bsgyur ba'i phyir dang por bya ba'o / /
dang po ni /
zhu dang /
zhes pas bstan te /
yo byad sta gon byas la bskos pa'i dge slong chos bcu gcig dang ldan rdzas bsgrub bya de dge slong so sor phyag 'tshal du bcug rjes dge 'dun la zhus nas gnang ba ster ba'o / /
gnyis pa ni /
mkhan po /
zhes pas bstan te /
dge slong chos bdun ldan lam khan por gsol ba lan gsum 'debs su bcug nas de'i bslab bya brjod pa'o / /
gsum pa ni /
dang po dang /
zhes pas bstan te /
bskos pa'i dge slong gis spro ba dris nas gtsug phung bregs te mkhan por phul la khrus byas te zhabs la gtugs pa'i phyag byas nas 'dug pa la bla gos mthang gos lhung bzed gding ba chu tshags rnams gtad rjes mgor me tog bzhag ste smon lam btab la bskos pas gos legs par bskon cing mtshan brtags nas brjod pa'o / /
gnyis pa dngos gzhi'i cho ga ni /
rab byung /
zhes pas bstan te /
brjod gsum byas la rab byung du bsgrubs te de'i bslab bya brjod pa'o / /
gnyis pa dngos gzhi @# / /
ni /
las chog 'khrul spong rnam rgyal gser mdog las /
khyad chos bcu gcig dang ldan pa'i / /
'dul 'dzin slob dpon mkhas pa yis / /
dge tshul don gnyer bsru bya la / /
sdoM pa skye dang gnas pa dang gnas pa khyad par 'gyur ba dang / /
rten nyid mdzes par byed pa yi / /
'gal rkyen bar chad bzhi bral dang / /
yul rgyud rtags dang bsam pa dang / /
cho ga mthun pa'i rkyen lnga po / /
tshig don gsal bar brda sprad de / /
dge tshul nyid du nye bar bsgrub / /
de ltar bshad pa'i rgyu tshogs las / /
'gal rkyen bar chad bzhi bral dang / /
mthun rkyen dang po gsum po yi / /
bshad pa btang snyoms gyur kyang zla'i / /
nges 'byung sdom pa skye ba la / /
med du mi rung gces pa'i chos / /
rgyu yi kun slong thob 'dod dang / /
dus kyi kun slong thob shes dang / /
'gal rkyen nges pa lnga bsal dang / /
mthun rkyen phun tshogs gsum ldan dang / /
nges 'byung bsam pa'i gsol 'debs te / /
khyad chos lnga dang ldan pa yi / /
bsam pa mthun pa'i rkyen nyid dang /
sdom pa 'bogs byed cho ga'i chig /
'khrul med cho ga mthun pa'i rkyen / /
phun tshogs bstan pa 'phel rkyen dang / /
bsgrub bya nyid la phan sems kyi / /
snying rje drag pos kun bslangs te / /
bsgrub bya'i blo yul 'chang bde ba /
btang snyoms ma shor gces spras su / /
dran tan mdzad pa gnad kyi don / /
tshul 'dis thog mtha' rnams kyi yang / /
sdom pa'i skye tshul mtshon par bya / /
dge tshul nyid du sgrub pa yi / /
dngos gzhi'i cho ga'i khog phub sos / /
zhes gsungs pa ltar /
dge tshul zhes pas bstan te /
dge slong chos bcu gcig dang ldan pa mkhan pos slob dpon du bskos pas /
'gal rkyen bar chad bzhi dang bral zhing /
yul rgyud rtags bsam cho ga ste mthun rkyen phun tshogs lnga tshang bar brda sprad nas dge tshul gyi sdom pa dngos 'bogs pa'o / /
gsum pa mjug la gnyis thob dus go ba dang /
bslab bya brjod pa'o / /
dang po ni /
grib tshod dang /
zhes pas bstan te /
thob dus sogs lnga brjod pa'o / /
gnyis pa ni /
bslab ba brjod pa tha ma yin /
zhes pas bstan te /
slob dpon gyis bslab bya bcu khas len du bcug nas gdams te spro ba bskyed nas mkhan por legs so brjod cing bsngo smon bya ba'o / /
! tshigs phyi ma bsnyen par rdzogs pa'i cho ga la las chog karma sha tam las / /
dang por bya dang mkhan po dang / /
chos gos gnyis dang lhung bzed gnyis / /
gsol ba'i las dang blo mthun dang / /
spro bya gsol ba gsang ston dang / /
zhu dang gsol dang gsol ba dang / /
dri dang las dang grib tshad dang / /
nyin mtshan dus tshod gnas rnams dang / /
ltung dang dge sbyong mchog 'dod dang / /
tshul khrims mnyam dang tshul 'brel dang / /
dul dang dgos dang ma brjod dang / /
gus pa dang ni bsgrub bya ba / /
mu stegs gnas pa @# / /
byin pa yi / /
sde tshan yang dag bsdu ba yin /
zhes gsungs pa ltar gsum /
sbyor ba'i cho ga /
dngos gzhi'i cho ga /
mjug gi cho ga'o / /
dang po la drug /
yo byad tshags su gzhug cing dgon mchog gsum dang slob dpon mngon du 'gyur par bya ba'i phyir dang por phyag bya ba /
mkhan po mngon du 'gyur bar bya ba'i phyir mkhan por gsol ba ga dbang /
yo byad mngon du 'gyur bar bya ba'i phyir chos gos dang lhung bzed byin gyis brlabs nas sbyin pa /
yongs su dag pa mngon du 'gyur min brtag pa'i phyir gsang ston bskos nas lkog tu bar chad dris te dag pa go bar byas nas 'ong bar zhu ba /
bsnyen par rdzogs par 'dod par bstan cing gsol ba mngon du 'gyur bar bya ba'i phyir gsol ba gdab pa /
yongs su dag pa mngon du gyur par dag 'dun thugs ches pa'i phyir gsol ba byas te nang du bar chad dri ba'o / /
gnyis pa dngos gzhi'i cho ga la gnyis /
gdams ngag gi bshad pas brda sprad pa dang /
gsol ba dang bzhi'i las byed pa'o / /
gsum pa mjug gi cho ga la gnyis /
bsnyen bkur byi gnas dang gnas ma yin pa shes pa'i don du bsnyen par rdzogs pa'i dus go bar bya ba dang /
thob pa mi nyams shing 'phel ba'i don du gdams ngag bcu gcig brjod pa'o / /
dang po la lnga /
bsnyen bkur gyi gnas /
gnas ma yin pa /
bsnyen bkur rang gi ngo bo /
gar la brtan nas go bar bya ba /
phan yon no / /
gnyis pa thob pa mi nyams shing 'phel ba'i don du gdams ngag brjod pa la gnyis /
dge slong gi bslab bya mdor bsdus te brjod pa dang /
de la bslab tshul gyi gdams ngag brjod pa'o / /
dang po la gnyis /
bslab bya'i gtso bo rnams dngos su brjod pa dang /
dngos sum brjod pa blangs pa rnams shes pa'i thabs brjod pa'o / /
dang po la bzhi /
bsten bya 'tsho ba rnam dag la gdams pa /
bsrung bya tshul khrims rnam dag la gdams pa /
nyams len spyod pa rnam dag la gdams pa /
rtogs pa lta ba rnams dag la gdams pa'o / /
gsum pa la lnga /
dge sbyor la med du mi rung ba dge sbyor du byed pa'i chos la gdams pa /
spang blang la nan tan byed pa'i rgyu mchog tu 'dod pa'i don 'grub par gdams pa /
gnas brtan rnams dang tshul khrims mnyam par gyur pa la nges par sbyar ba /
yongs 'dzin la gus pa 'jig rten pa'i tshul dang 'brel ba'i gzugs brnyan la nges par sbyor ba /
grogs la gus pa dul bar gnas pa la nges par sbyor ba'o / /
gnyis pa de la bslub tshul gyi gdams ngag brjod pa la gnyis / /
khyad du gsod pa'i gnyen po gus pa la sbyar ba dang /
bsgrub par bya ba thabs brjod pa bag yod la sbyar ba'o / /
! mkhan slob zung 'brel gyi tshe /
gnyis pa dngos gzhi'i cho ga ni /
las dang /
zhes gsungs pa ltar /
khyod bsnyen par rdzogs par byed pa la /
rgyal mchog lnga pas /
sangs rgyas chos dang dge 'dun dang / /
mkhan slob bsnyen par rdzogs 'dod dang / /
rdzogs pa'i @# / /
yo byad yongs dag dang / /
gsol ba las rnams mngon gyur te / /
mgon gyur bcu yi sgo nas ni / /
bsnyen rdzogs nyid du nyer bar bsgrub / /
de ltar bshad pa'i rgyu tshogs las / /
mgon gyur lhag ma brgyad po yi / /
bshad pa btang snyoms gyur kyang bla / /
mkhan slob dge 'dun bcas pa rnams / /
thugs dgongs gsum po gsal gdab cing / /
las kyi slob dpon mkhas pa yis / /
bsnyen rdzogs sdom pa skyed pa la / /
mang du mi rung gces pa'i chos / /
bsnyen par rdzogs 'dod bsam pa'i rten / /
khyad chos lnga dang ldan pa dang / /
gsal bzhi'i cho ga go bde'i ngag /
'khrul med blo las thon nus pa'i / /
mngon gyur gnyis lan tan gyis /
bsnyen rdzogs bsgrub pa gnad du che / /
bstan rtsa'i dge slong sgrub byed kyi / /
dngos gzhi'i cho ga'i khog phu bas so / /
zhes gsungs pa ltar mngon gyur bcu'i sgo nas sgrub dgos shing /
de la /
ston pa'i sku gzugs 'di la ston pas sangs rgyas dngos kyi 'du shes bzhes pas sangs rgyas mngon du gyur pa tshang /
'dir bzhugs pa'i dge slong rnams bslab pa la nan tan snying por mdzad pa sha stag bzhugs pas sgrub pa'i chos dang /
las kyi cho ga dngos su yod pas lung gi chos mngon X /
kha skong gi chos bcu gsum dang ldan zhing ma mthun pa gnyis dang bral ba'i dge 'dun lnga tshogs kyi grangs tshang bar bzhugs pas dge 'dun mngon X dge slong khyad chos bdun ldan la bsgrub byas mkhan por gsol ba btab nas khas blangs pa zhig dgos par ded la khyed rang gis mkhan por gsol ba btab nas zhal gyis bzhes pas mkhan po mngon X dge slong khyad chos bcu gcig dang ldan pa mkhan pos las slob tu bskos pa dang /
dge slong khyad chos lnga ldan mkhan pos gsang ston du bskos /
las slob kyi spro ba dris /
dge 'dun gyis gsol ba'i las kyis bskos pa zhig dgos par /
deng kyis mkhan slob zung sbrel byas pa dang /
dge slong che ge mo zhes bya ba 'di deng kyis gsang ston du bskos /
khong rang gis spro bar khas blangs /
dge 'dun gyis gsol ba'i las kyis bskos pas slob dpon mngon X de ltar mkhan slob dge 'dun dang bcas pa rnams la /
gang la bya ba'i gzhi bsgrub bya byed pa po mkhan slob dge 'dun ? /
byed pa las kyi cho ga gsum rnam dag la rnam dag tu shes pa'i 'du shes ma 'khrul ba dang /
bsgrub bya 'di la bsnyen rdzogs kyi sdom pa bskyed pa'i phyir gsol bzhi'i las bsam pa thag pas bya'o / /
snyam pa'i phan sems kyi kun slong rnam dag dang /
de thams cad myang 'das kyi bsam pa brtan pos zin pa ste thugs dgongs gsum dang ldan pa zhig dgos pa'ang tshang ba yin /
khyod rang gi ched du gnyer nas bsgrubs pas bsnyen par rdzogs 'dod mngon X gos kyi rtags snam sbyar gyi rgyur rung ba dang /
bla gos dang mthang gos rung ba tshad ldan mkhan pos byin gyis brlabs te gnang ba /
gding ba chu tshangs rung ba tshad ldan mkhan pos gnang ba /
snod spyad kyi @# / /
rtags lhung bzed rung ba tshad ldan dge 'dun la bstan /
dge 'dun gyis gnang /
mkhan pos byin gyis bslabs te gnang ba zhig dgos pa brnyan po tshun chod kyis yod pas yo byad mngon X sdom pa skye ba dang gnas pa dang khyad par du 'gyur ba dang /
rten mdzes pa'i bar chad bzhi dad mi ldan pa zhig dgos pa /
gsang ston pas lkog tu dris /
nged kyis dge 'dun gyi dbus su dris /
khyed rang gis lan btab pas yongs su dag pa mngon X bsnyen par rdzogs pa'i phyir rang gi ming dang /
mkhan po'i ming dang /
dge 'dun gyi ming rnams ma chad par dge 'dun la gsol ba lan gsum du btab pas gsol ba mngon X bsgrub bya'i ming dang /
mkhan po'i ming dang /
dge 'dun gyi ming dang /
gsol pa dang brjod pa rnams tshig phyed kyang ma 'khrul bar las mkhan gyi blo las thon pa zhig dgos te kho bos da lta nyid du bsgrub pas las mngon du gyur pa'ang tshar rung du yod pa yin /
de yang rgyal mchog snga pas /
de ltar bshad pa'i tshogs las /
X dngos gxhi'i cho ga'i khog phubs so / /
zhes gsungs pa ltar /
mngon gyur gzhan thams cad phun sum tshogs pa'i tshul gyis tshang na /
gdams ngag gi bshad pa med kyang bla /
de'i nang nas shin tu gnad che ba bsnyen bar rjogs 'dod mngon du gyur pa dang /
las mngon du gyur pa gnyis bshad pas gtan la dbab dgos pas dang po bsnyen par rdzogs par 'dod pa mngon du gyur pa bsam pa'i rten khyad chos snga dang ldan pa zhig dgos bas de la rgyu'i kun slong thob 'dod ni /
bdag gi rgyud la bsnyen rdzogs kyi sdom pa rnm bar dag pa zhig thob na ci ma rung snyam du bsam pa sdom pa ma thob kyi bar du rgyun ma log par dgos /
dus kyi kun slong thob shes ni /
gsol bzhi'i las kyi brjod pa gsum pa'i byed pa brjod pa'i thog mar sngom pa thob par shes pa zhig dgos /
'gal rkyen nges pa snga bral na /
des pa lnga ni sems can dang / /
yul dus gnas skabs yan lag go /
zhes gsungs pa ltar /
sems can 'di la spong 'di la mi spong zhes sems can nges pa dang /
yul phyogs 'di ru spong 'di ru mi spong zhes yul nges pa dang /
dus 'di tsam du spong de nas mi spong zhes dus nges pa dang rgyun par spong dmigs bsal byung ba'i tshe mi spong zhes gnas skabs nges pa dang /
khrims nyis brgya snga bcu rtsa gsum gyi nang nas 'di rnams spong 'di rnams mi spong zhes yan lag res pa ste de lnga dang bral nas dge slong gi spang bya'i yan lag thadM sems can thadM la yul dus gnas s+k+bas thams cad du spong snyam pa zhig dgos /
mthun rkyen phun tshogs gsum ldan ni /
gang la bya ba'i gzhi /
bsgrub bya rang nyid kyis spang bya rnams spong nus so snyam pa dang /
byed pa po mkhan slob dge 'dun rnams rnam par dag pa yin nges so snyam pa dang /
byed pa las kyi chog la lhag chad nor gsum gyi skyon med pas nga'i rgyud la bsnyen @# / /
rdzogs kyi sdom pa bskyed pa'i nus pa yod do snyam pa zhig dgos so / /
de thams cad nges 'byung gi bsam pas zin pa gal che bas /
des na bsam pa 'di bzhin du gyis /
ji skad du mdo dran pa nyer gzhag las /
sems can dmyal ba dmyal mos nyams X bde ba nam yang yod ma yin /
zhes gsungs pa ltar dmyal ba pa rnams la tsha grang gi sdug bsngal /
yi dwags rnams la bkres skom gyi sdug bsngal dud 'gro rnams la glen lkugs dang gcig la gcig za'i sdug bsngal /
mi rnams la skye rgan 'chil sogs pa'i sdug bsngal /
lha ma yin rnams la 'thab rtsod kyi sdug bsngal /
lha rnams la 'chi 'pho dang ltung byed kyi sdug bsngal sogs khams gsum 'khor ba gang du gnas kyang sdug bsngal gyi gnas /
su dang 'grogs kyang sdug bsngal gyi grogs /
ci la longs spyod kyang sdug bsngal gyi longs spyod las mi 'dug pas /
'khor ba'i sdug bsngal mtha' dag las thar ba'i skyabs dam pa /
rdzogs pa'i sangs rgyas kyi go 'phang sems can thams cad kyi don du thob par bya dgos te /
sems can thams cad rang gi drin can gyi pha ma sha rtag yin pas /
de rnams kyi bde bsgrub pa dang sdug bsngal sel ba'i khur rang la bab la sems can thams cad kyi bde sdug sgrub sel nus pa sangs rgyas nyag gcig yin pas de thob par byed dgos /
de yang bsod nams rgya chen pos brgyan pa'i zag med kyi shes rab kyis sgrib gnyis spangs nas thob pa yin la /
shes rab de ting nge 'dzin dang /
ting nge 'dzin de tshul khrims rnam par dag pa las 'byung bas de'i phyir du bstan pa'i gzhi ma tshul khrims kyi bslab pa'i gtso bo so sor thar pa'i sdom pa mchog bsnyen rdzogs kyi sdom pa rnam par dag pa blangs la dus da ? nas bzung ste ma shi tshun gyi yul dus gnas skabs thams cad du yan lag rnams ma tshang ba med par legs par bsrung snyam pa gyis la yid gzhan du ma yengs par sdod cig /
ces brda sprad do / /
! /
lo bcu lon dang 'dzin dang mkhas / /
rig dang gsal dang 'dzin 'jug dang / /
bslab dang bslab 'jug rnam pa gnyis / /
phun sum tshogs gnyis rnam pa gsum / /
slob dang mi slob 'byung shes dang / /
gnas 'cha' 'char 'jug ltung ba shes / /
lho yi ril rgyu ba yi / /
sde tshan yang dag bsdus ma yin / /
zhes 'dul ba lung las gsungs so / /
kha skong gi chos bcu gsum ni /
'greng yul bdun sogs phul ba min / /
ma rdzogs nyams dang mtshams med min / /
sdig pa tha dad 'khrul bcas min / /
mtshams mtsham dkon mchog gzhan min pa'o / /
mi mthun pa gnyis ni ma 'dus pa'i mi mthun pa dang /
'dus pa phyir log gi mi mthun pa'o / /
zhes pa 'di rnams kyang rje btsun d+ha rma b+ha dra'i gsung ngo / /
! bud med dag tu byung nas dge tshul mar sgrub pa'i cho ga'i dmigs bsal bzhugs / /
@# / /
na maH sarba dz+nyA ya /
ston pa thugs rje can la / /
sgo gsum gus pas btud nas / /
bud med dge tshul ma ru / /
sgrub pa'i khyad par bshad bya / /
de yang bud med rab tu byung nas dge tshul mar sgrub pa'i cho ga phal cher skyes pa dang 'dra yang dmigs bsal mi 'dra ba'i khyad par 'di ltar yod do / /
dge bsnyen zhes pa'i tshab tu dge bsnyen ma zhes dang /
tshe dang ldan pa zhes pa'i tshab tu tshe dang ldan ma /
zhes dang /
dge tshul zhes pa'i tshab tu dge tshul ma zhes bsgyur dgos shing /
bar chad 'dri ba'i tshe /
khyod mu stegs can ma ma yin nam /
lo bco lnga ma lon pa ma yin nam /
lo bco lnga lon pa bya rog skrod ma nus pa ma yin nam /
bya rog skrod nus pa lo bdun ma lon pa ma yin naM /
bran mo la sogs pa ma yin nam /
bu lon chags pa ma yin nam /
pha mas ma gnang ba ma yin nam /
pha mas ma gnang ba yul thag mi ring ba ma yin nam /
khyim thab kyis ma gnang ba ma yin nam /
khyim thab kyis ma gnang ba yul thag mi ring ba ma yin nam /
nad pa ma yin nam /
dge slong sun phyung ba ma yin nam /
rku thabs su gnas pa ma yin nam /
za ma ma yin nam /
ma ning ma yin nam /
sprul pa ma yin nam /
dud 'gro ma yin nam /
mu stegs can zhugs pa ma yin nam /
pha bsad pa ma yin nam /
ma bsad pa ma yin nam /
dgra bcom pa bsad pa ma yin nam /
dge 'dun gyi dbyen byas pa ma yin nam /
de bzhin gshegs pa la ngan sems kyis khrag phyungs pa ma yin nam /
'thab grol can mam yin nam /
mya ngan gyis gzir ba ma yin nam /
sbru ma ma ma yin nam /
mtshan gnyis pa ma yin nam /
spe 'dams pa ma yin nam /
rtag tu zla mtshan 'dzag pa ma yin nam /
zla mtshan mi 'dzag pa ma yin nam /
mtshan ma tsam yod pa ma yin nam /
mtshan dug ma ma yin nam /
sngon rab tu byung ba ma yin nam /
lag rdum la sogs pa ma yin nam /
skra ser la sogs pa ma yin nam /
sen mo gcig pa la sogs pa ma yin nam /
rgyal pos ma gnang ba ma yin nam /
rgyal pos ma gnang ba yul thag mi ring ba ma yin nam /
chom rkun mar grags pa ma yin nam /
phung khrol ma ma yin nam / /
lha ma mkhan ma ma yin nam /
gdol pa mo ma yin nam / /
g.yung mo ma yin nam /
mi ma yin pa'i 'gro ba pa ma yin nam /
byang gi sgra mi snyan pa ma yin nam /
mtshan lan gsum du 'gyur ba ma yin nam /
bud med 'dra ba'i skyes pa ma yin nam /
sngag ? sdig lta bu'i mtshan nyid can ma ma yin nam /
gling gzhan nas skyes pa tshul byang mi 'dra ba ma yin nam /
zhes bud med kyi mthun mong ma yin pa'i bar chad mang du gsungs pa rnams dri bar bya /
! rab byung zhu ba'i tshe /
bud med la kha spu med pa'i phyir /
skra dang kha spu ma breD pa las /
zhes pa skra ma breD pa las /
zhes dang /
skra dang kha spu breD shing zhes pa /
skra breD shing zhes par bsgyur dgos / /
! dum go'i tshe /
bsnyen bkur gyi gnas dge slong ma dang /
dge slong ma dang /
dge tshul pha @# / /
rgan gzhon thams cad dang /
rang las bslab pa rgan pa'i dge tshul ma rnams gral gong du zhog /
ces sogs dang /
rang las bslab pa gzhon pa'i dge tshul ma dang /
dge bsnyen pha ma sogs kyi phyag dang bsnyen bkur dang du longs /
zhes sogs brjod dgos so / /
smras pa /
bud med dang byung dge tshul mar bsgrub pa'i / /
cho ga'i khyad par bshad pa nyung mthong nas / /
lung dang karma sha taM rtsa 'grel las / /
ji ltar bshad bzhin d+harma b+ha dras sbyar / /
shu b+ha mastu / /
! dus go bsdus pa bzhugs so / /
! khyed gnyis dge slong du sgrub pa'i mjug chog dus go brjod pa la /
dus kyi phyi mo lo skor bcu gnyis yod pa las lo 'di lcags mo glang lo yin /
da lnga dus tshigs lnga las dpyid kyi dus yin /
de la zla ba bzhi las chu stod zla ba yin /
de la ngo gnyis las yar ngo yin /
de la tshes grangs bco lnga las tshes bzhi yin /
de la nyin mtshan gnyis las nyin mo yin /
de'i phyi dro grib tshod skyes bu dang rkang pa 'di'i dus su khyed gnyis kyis dge slong gi sdom pa thob pa yin pas /
rang las bslab pa rgan pa'i dge slong rnams gral gong du zhog /
phyag sogs gus pa'i las kyis /
bslab pa gzhon pa'i dge slong dang dge tshul sogs kyi phyag dang bsnyen bkur dang du longs /
dus mnyam na phyag ni bya zhing mgyogs gral byed /
de ltar byas pas sangs rgyas thob pa'i phan yon pas phyag len pa thebs par mdzod cig /
! yongs rdzogs dge bsnyen gyi bslab bya dge /
! thams cad mkhyen pa la phyag 'tshal lo / /
'dir yongs rdzogs dge bsnyen gyi bslab bya mdor bsdus bshad pa la bzhi /
rtsa ba'i nyes pa bshad pa /
bshags bya'i nyes pa bshad pa /
bsdam bya'i nyes pa bshad pa /
skyabs 'gro'i bslab bya bshad pa'o / /
dang po rtsa ba'i nyes pa bshad pa ni /
thabs gang yang rung ba'i sgo nas mi gsod pa dang /
rang dang nor mi gcig pa'i mi'i nor TaM gcig yan chad thabs gang rung gi sgo nas ma byin par len pa dang /
mi spyi la med pa'i yon tan khyad par can zhig rang la med bzhin du yod par smra ba mis go ba dang /
rang dbang ba'i bud med las gzhan pa'i bgrod bya min pa dang /
mchod rten dang bla ma'i mdun sogs gnas min pa dang /
sbrum ma dang bsnyen gnas la gnas pa sogs dus min pa dang /
kha dang bshad lam sogs lam min pa ste bzhi po gang rung la log par g.yem pa rnams byas na sdom pa gtong bas bskyar nas len dgos so / /
gnyis pa bshags bya'i nyes pa bshad pa ni /
mi las gzhan pa'i sems can gsod pa dang /
rin thang mi tshang ba'i nor rku ba dang /
mi chos bla ma'i rdzun las gzhan pa'i rdzun smra ba dang /
bgrod bya min pa la chags sems kyis lta ba dang reg pa sogs byed pa dang /
chang gi rigs su gtogs pa 'thung ba rnams byas na sdom ldan @# / /
gcig gi drung du bshags pa bya'o / /
gsum pa bsdam pa'i nyes pa bshad pa ni /
phra ma dang /
tshig rtsub dang /
ngag bkyal dang /
brnab sems dang /
gnod sems dang /
log lta rnams byas na sngar byas la 'gyod sems dang phyin chad sdom sems snying thag pa nas bya'o / /
bzhi pa skyabs 'gro'i bslab bya bshad pa ni /
sangs rgyas la skyabs su song bas 'jig rten pa'i lha la skyabs mi 'chol /
chos la skyabs su song bas sems can la gnod 'tshe spong /
dge 'dun la skyabs su song bas chos dang mi mthun pa'i grogs ngan dang mi 'grogs pa sogs so / /
gzhan yang skyabs 'gro'i bslab bya mang du yod cing /
dge bsnyen gyi mi bya ba'i las drug spang ba dang /
ltung bshags dang sgo drug pa'i gzungs 'don pa sogs kyang grub na shin tu legs so / /
zhes pa 'di yang rang sogs nor gyis phyag de dpon tshang phun tshogs lags nas dgos tshul ltar dge slong d+harma b+ha dras bris / / / /
! yongs 'dzin paN+Di ta'i dge slong gi bslab bya'i bsdus don bzhugs so / /
! na mas ? sarba r+b+ba dz+nyA ya /
'dir dge slong gi bslab bya'i sdom tshig 'chad pa la gsum /
klad kyi don /
gzhung gi don /
mjug gi don no / /
dang po la gnyis /
mchod par brjod pa dang /
rtsom par dam 'cha' ba'o / /
dang po la gnyis /
rgya skad kyis mdor bstan pa dang /
bod skad kyis rgyas par bshad pa'o / /
gnyis pa gzhung gi don la gnyis /
bsrung thabs yan lag lnga rgyas par bshad pa dang /
don bsngas te bslab khrims la gces spras bya bar gdams pa'o / /
dang po la lnga /
grogs dge ba'i bshes gnyen la bsten nas bsrung ba /
rang gi bsam sbyor phun tshogs kyi sgo nas bsrung pa /
mi mthun phyogs ngo shes pa'i sgo nas bsrung ba /
bslab pa yongs su sbyong ba'i sgo nas bsrung ba /
bde bar gnas pa'i rkyen bsten pa'i sgo nas bsrung ba'o / /
gsum pa la bzhi /
phan yon dang nyes dmigs mdor bsdus bshad pa /
nyis brgya lnga bcu rtsa gsum gyi ngos 'dzin bshad pa /
nyams na phyir bcos tshul bshad pa /
phan yon dang nyes dmigs rgyas par bshad pa'o / /
gnyis pa la gsum /
mdor bstan pa /
rgyas par bshad pa /
don bsdu ba'o / /
gnyis pa la lnga /
pham pa'i sde bshad pa /
lhag ma'i sde bshad pa /
ltung byed kyi sde bshad pa /
sor bshags kyi sde bshad pa /
nyes byas kyi sde bshad pa'o / /
gsum pa la gnyis /
mdor bstan pa dang /
rgyas par bshad pa'o / /
gnyis pa la gnyis /
spang ltung bshad pa dang /
'ba' zhig pa bshad pa'o / /
dang po spang ltung bshad pa la 'chad pa srin bal lhung bzed do / /
zhes pa ltar bcu tshan gsum mo / /
gnyis pa 'ba' zhig pa bshad pa la /
brdzun dang sa bon me bskos dang / /
yang yang srog chags 'di dang ni / /
dud 'gro rku dang zas bcas te / /
ltung byed 'ba' zhig bcu tshan dgu'o / /
zhes pa ltar ro / /
lnga pa nyes byas kyi sde bshad pa la /
gos bgo khyim 'gro khyim 'dug dang /
@# / /
zas blang zas zas lhung bzed spyad / /
chos bshad sgrub pa rgyu ba ste / /
nyes byas la yang sde tshan dgu'o / /
zhes pa ltar ro / /
gsum pa nyams na phyir bcos tshul bshad pa la gsum /
mdor bstan pa /
rgyas par bshad pa /
don bsdu ba'o / /
gnyis pa la drug /
pham pas sdom pa gtong tshul /
sbom po bshags tshul /
lhag ma bshags tshul /
spang ltung bshags tshul /
sor bshags bshags tshul /
'ba' zhig pa sogs bshags tshul lo / /
bzhi pa phan yon dang nyes ? dmigs rgyas par bshad pa la gnyis /
ma bsrungs pa'i nyes dmigs bshad pa dang /
bsrungs pa'i phan yon bshad pa'o / /
gnyis pa don bsdus te bslab khrims la gces spras bya bar gdams pa gsum /
khungs kyis nges pa 'dren pa /
rjod byed kyi tshig mkhas par mdams pa /
brjod bya'i don la btsun par gdams pa'o / /
gsum pa mjug gi don la gnyis /
brtsams pa'i dge ba bsngo ba dang /
mdzad byang zhal 'phangs dang bcas pa'o / /
zhes dge slong gi bslab bya'i sdom tshig yongs 'dzin paN+Di ta chen pos mdzad pa'i bsdus don 'di yang lcags byi zla chos la d+harma b+ha dras sbyar ba'o / / / /
! 'dul ba'i ltung med ngos 'dzin bzhugs /
! na mas+sar+b+ba ? dz+nyA ya /
'dul ba'i skabs kyi ltung med la bzhi /
dngos gzhi'i ltung ba med pa /
ltung ba rnam gzhag gi ltung ba med pa /
skabs der gtogs kyi ltung ba med pa ltung ba gtan nas med pa dang / /
bzhi pa la gnyis /
bcas rang gnyis ka'i ltung ba med pa dang /
bcas rkyang gi ltung ba med pa'o / /
dang po la bzhi /
las dang po pa /
shes pa rang bzhin du mi gnas /
pa /
rgyu kun slong med pa /
khyim pas sa rko ba'o / /
gnyis pa bcas rkyang gi ltung ba med pa la gsum /
dgag bya nyes dmigs med pa /
rnam dag bag yangs dang 'brel ba /
bar chad kyi rkyen dang ldan pa'o / /
gsum pa la gnyis / /
rang gi bar chad dang ldan pa dang /
gzhan gyi bar chad dang ldan pa'o / /
dang po la gnyis /
gtso bo'i bar chad dang /
gtso bo min pa'i bar chad do / /
dang po la gsum /
srog gi bar chad /
tshul khrims kyi bar chad /
dge sbyong tshul gyi bar chad de / /
gnyis pa gtso bo min pa'i bar chad la gsum /
lus kyi bar chad /
dge ba'i bar chad /
longs spyod kyi bar chad do / /
gnyis pa gzhan gyi bar chad dang ldan pa la gnyis /
gtso bo'i bar chad gsum dang /
gtso bo min pa'i bar chad gsum mo / /
smras pa /
rang bzhin gtso bo'i bar chad bsrung ba'i phyir / /
chang las gzhan pa'i bcas rkyang mtha' dag gnad / /
gtso min gnyis dang bcas rkyang nang 'doms na / /
bsrungs pa'i dgos pa gang che gtso bor bya / /
rang gzhan gtso bo'i bar chad nang 'doms ni / /
rang don gtsor 'dzin dang @# / /
po'i las par bsngags / /
tshul 'di ban rgan d+harma'i ming can gyis / /
shing 'brug sa ga'i zla tshes bzang por bris / /
dza ga taM / /
shu b+haM / / / /
