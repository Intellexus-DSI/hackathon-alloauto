@# / /
dpar byang smon tshig gi skor bzhugs so / /
@## / /
snang srid chos kun lhan skyes bde chen ngor / /
sdom mdzad dpal ldan khrag 'thung he ru ka'i / /
dkyil 'khor lha tshogs mchod bstod bgyis pa'i mthus / /
bshes gnyen dam pas rtag tu rjes 'dzin shog /
thun mong lam sbyangs bdag gi rgyud smin cing / /
ma dag skye shi bar do'i dri ma gsum / /
dag byed rim pa dang po'i rnal 'byor gyis / /
tha mal snang zhen dri ma 'khrud par shog /
kun rtog g.yo ba'i las rlung rgyun gcod de / /
d+hU tir sa ha dza yi bde chen la / /
brten nas kha sbyor bdun ldan rdo rje sku / /
mngon gyur mkha' mnyam sems can don byed shog /
ces pa 'di yang ri khrod pa dge slong thub bstan nas 'di lta bu zhig dgos shes bskul ba'i ngor \u0f38 chos med snyom las ba shAkya'i btsun gzugs blo bzang byang chub bstan sgron gyis sug bris su bgyis pa'o / /
@# / /
oM swa stwi /
bgrang yas bskal ba'i tshogs gnyis 'o ma'i mtsho / /
rlabs chen snying rjes srubs skyis 'od kyi mdzod / /
'gro 'di'i skal bzang lha yi rdzing ring du / /
gzhan phan 'od brgya'i dra ba 'gyed la 'dud / /
bde gshegs nyin mor byed pa'i snang ba yi / /
skyes rabs so bzhi'i ngo mtshar snang brnyan gang /
gzugs sku mthong ba don ldan dkyil 'khor mchog /
zhing 'di'i bstan 'gro'i dpal mgon dam par shar / /
gang zhig gdul bya'i yid la shar ba yis / /
dad ldan snying gi chu skyes rtag bzhad cing / /
rnam dag don gnyis ge sar yongs smin pas / /
gtan bde'i sgo 'phar mchog tu yangs por byas / /
de ltar bskrun pa'i lhag bsam 'du byed mkhan / /
rab 'byams smra pa byams pa bstan 'dzin dang / /
blo bzang bstan pa dkon mchog grags pa sogs / /
'khor gsum yongs dag chags med blos bslangs te / /
bzhengs pa'i legs tshogs 'od stong 'bar ba'i gzis / /
yid can snying gi mun pa rab bcom te / /
mtha' dag chos kun gsal bar byed pa'i mchog /
kun mkhyen ye shes snang ba rgyas phyir bsngo / /
zhes pa 'di ni blo bzang bstan pa'i 'dod mos ltar \u0f38 btsun pa'i gzugs brnyan 'chang ba che shos skyes ming bar rlom pas bris pa'o / /
@# / /
oM swa sti /
bde gshegs rgyal ba sras bcas ma lus pa / /
gang gi mthu las byung ba'i gzhi rten mchog /
rin chen byang chub sems nyid cho ga yis / /
'dzin tshul yongs 'dzin zhal lung gang+gA ma / /
gang gi legs bshad tshangs pa'i ral klung las / /
lhag bsam dza h+nu yis nyer drangs te / /
skal ldan gdul bya yongs la sman slad du / /
'dzad med chos sbyin nyal 'gro 'di nas babs / /
'di las 'ong ba'i rnam dkar dge tshogs la / /
brten nas 'gro kun phra rags 'khor ba las / /
brgal te sku gsum ye shes snang ba mchog /
mngon du byas nas 'gro kun don byed shog /
ces pa 'di yang dpar khang spyi gnyer che chung nas sems bskyed kyi cho ga dang 'don bgrigs bcas dpar gsar bskrun @# / /
byed skabs 'di lta bu zhig dgos zhes bskul ngor \u0f38 sku 'bum gdan sa pa che shos paN+Di ta mkhan pos bris pa'o / /
@# / /
rgyal ba'i dbang po blo bzang grags pa la / /
brten pa'i las tshogs dngos grub 'byung gnas gang / /
dga' ba'i dpal ldan sku 'bum byams gling 'dir / /
chos sbyin rgya cher spel slad dpar 'di bskrun / /
ces pa 'di ni chab mdo lcags ra chos rjes mdzad pa'i dmigs brtse ma'i 'khor lo'i las tshogs dpar gsar bskrun pa'i skabs \u0f38 che shos mkhan ming bas bris pa'o / /
@# / /
smras pa /
blo bzang rgyal ba'i gzhung lugs gser ldan ma / /
zab gnad mngal khur ljid kyis dman blo'i mtshor / /
bying bar ma bzod bshad sgrub rgyal mtshan rtser / /
'god mkhas chos grags mched zlar gyur ba gang / /
mtha' bral gzhung gi rin chen rtsig ngos su / /
mthas yas dka' gnad gzugs brnyan 'bum 'char yang / /
mtha' dag zhib mo'i blo yis 'chad mkhas pa / /
mtha' dbus kun tu khyod min las gzhan ci / /
rnam dag grub mtha'X mtha'X yas zab rgyas kun / /
ma lus gzigs donX donX gnyer bgo skal du / /
yongs su ster mkhasX mkhasX mchog gang gi gsung / /
gsung rab rab 'byamsX 'byamsX klas blta ba'i mig /
de phyir lhag bsam dge ba'i kun slong gis / /
dbang phyogs bstan pa'i pad tshal bzhad pa'i gnyen / /
ngagX dbangX bloX bzangX bstanX 'dzinX eX waMX gyis / /
gang mkho mthun rkyen legs sbyar dpar du bsgrubs / /
'dis mtshon dge bas rgyal bstan dar zhing rgyas / /
de 'dzin dge 'dun thugs mthun bshad sgrub 'phel / /
khyad par dam pa'i zhabs brtan mdzad 'phrin 'od / /
mi nyams 'gro kun chos la sbyor gyur cig /
dpalX ldanX yon tan ma dros chu klung cher / /
bshadX sgrubX 'dzam+bu pr-ik+Shas nyer mtshan pa'i / /
dge ldan glingX 'dir legs bshad chos kyi sgra / /
dus kun sgrog pa'i dga' tshal cher rgyas shog /
'brel thogs bdag sogs ma rgan 'gro ba kun / /
tshangs spyod bslab gsum ldan pa'i rten rnyed cing / /
mtshan ldan dam pas rjes bzung sa lam gyi / /
bgrod pa mthar phyin bde gshegs sku thob shog /
ces kun gzhi'i mtha' dpyod 'di nyid rje btsun khas len dang mthun par gnang gshis /
phyogs 'dir mkho che bar mthong nas dpar gsar bskrun bgyis skabs dpar byang smon tshig tu che shos paN+Di ta mkhan pos bris pa'o / /
@# / /
rnam kun mchog ldan phra rab rdul chos 'das / /
phyi nang gzhan gsum sgrib bral rdo rje dbyings / /
rnam rol mtshan dpe'i dkyil 'khor sgyu 'phrul gar / /
bcom ldan dus kyi 'khor lor gus phyag 'tshal / /
rigs ldan grags pa'i bsdus rgyud yang @# / /
snying nor / /
grub dbang mchog gi bka' drin la brten nas / /
bod yul phan bde gsos sman gyur ba'i tshe / /
snang mtha'i mgon pos mchog tu legs par bsngags / /
de lta'i ngo mtshar rgyud rgyal glegs bam 'di / /
dad brtson dka' bcu dkon mchog shes rab dang / /
dbu mdzad ku shrI ngag dbang bzod pa dang / /
dge tshul dkon mchog blo 'phel la sogs pa'i / /
gzhan phan lhag bsam pad rtsa ltar dkar pas / /
'dzad med dpar gyi chos sbyin bgyis pa'i dges / /
rgyal bstan spyi dang 'jam mgon bla ma yi / /
dri med ring lugs gsal dwangs dar rgyas shog /
bstan 'dzin zhabs brtan dge 'dun sde tshogs 'phel / /
gnam bskos sa yi tshangs chen mi dbang gi /
sku tshe khri phrag brtan cing chab srid dar / /
'jig rten khams su bde legs dpal thob shog /
rgyur sbyor dka' bcu bzo bo ngo g.yog bcas / /
gnas skabs rkyen ngan nyer 'tshe kun zhi zhing / /
mthun rkyen legs tshogs 'dod rgu yid bzhin 'grub / /
mthar thug gtan gyi btsan sa zin gyur cig /
khyad par ka lA pa yi grong khyer du / /
rigs ldan drag po 'khor lo'i zhabs 'khod tshe / /
'dus pa'i gtsor gyur sa lam mthar phyin nas / /
stang gzugs phyag chen go 'phang myur thob shog /
ces pa 'di ni a b+ha ga ja sag shog gi bA yan cha g+han hu ral gyi bla zur dad brtson rnam dpyod kyi 'jug pa mchog tu yangs pa'i dka' bcu dkon mchog shes rab kyis gzhan phan lhag bsam rtse gcig pas \u0f38 dpal dang po'i sangs rgyas dus kyi 'khor lo'i bsdus rgyud 'di nyid sku 'bum dpar ji bzhin pA yan cha g+han hu ral zhes pa'i dgon par dpar gsar bskrun bgyis skabs dpar byang smon tshig 'di lta bu zhig dgos zhes bskul ngor \u0f38 che shos skyes ming ba blo bzang byang chub bstan pa'i sgron mes sbyar ba'o / /
@# / /
oM swa sti /
bsod nams stobs kyis mngon par phyug pa yi / /
mi dbang jun wang tshe dbang rgya mtsho gang / /
gang zhig lhag bsam dag pas kun bslang ste / /
stong khun rgyal mo'i sor 'phrul dar yug 'di / /
phul ba'i dge bas mi mthun rkyen dang bral / /
mthun rkyen tshe bsod stobs 'byor rgyas pa dang / /
'jam dbyangs gong ma'i zhabs 'degs sgrub pa la / /
bgegs med bsam don yid bzhin 'grub par mdzod / / / /
@# / /
oM swa sti /
mdo sngags zab gnad stobs ldan 'gying bag kyang / /
shes rab mi'u thung gis bcom sa gsum por / /
zla med dam pa'i gom gcig gis brdzis pa'i / /
'dren mchog mnyam med tsong kha pa de rgyal / /
gnas gsum mkha' 'gro'i gtso mo rgyal ba kun / /
bskyed pa'i yum gcig sdug bsngal @# / /
dag pa'i zhing / /
mkha' la spyod gnas TA ki ma khyod kyi / /
gdung rten rin chen bde skyongs cha shas gang / /
gang gi mtshan tsam gyis kyang phyogs rnams su / /
nyes tshogs sel ba'i gser 'od 'gyur ba'i rtsi / /
lcags khams rin thang med ba'i dpal ldan pa / /
'jig rten kun gyi bsod nams ches grub der / /
gser ldan lto bar gnas pa'i al tha'i phyogs / /
mi dbang ching wang las kyi don grub dang / /
de'i sras mi shig don grub la sogs pas / /
lhag bsam dag pas 'gyur med su wa r+Na / /
me yi grangs ldan mu tig spus legs bcas / /
gzhan yang mkhan po ngag dbang bstan 'dzin gyis / /
bsregs bcad brdar ba'i rin chen sa le sbram / /
gzugs kyi grangs bcas lhag bsam ma chags blos / /
'khor gsum dmigs med ngang nas phul ba yi / /
dge des legs byas zla ba gzhon nu'i 'od / /
gang la phog pa'i 'gro rnams dag grol gyi / /
sa lam ku mud rab tu bzhad gyur cig /
mchogX ldan dri med zhwa ser ring lugs che / /
mchogX tu yongs khyab 'jig rten bkra shis mtshan / /
mchogX gsum thugs rje'i nam mkhar ro gcig pa'i / /
mchogX gi nyi 'od gsal dwangs dar rgyas shog /
ces pa 'di ni /
\u0f38 dpal ldan smad rgyud grwa tshang gi las sne thun mong nas bka'i me tog gi 'phreng ba gang gi spyi bor lhung ba'i tshe gsung gyen du bzlog ma nus par 'di lta bu zhig bgyis pa 'di yang \u0f38 rgyal dbang mchog gi bkas mer gen er te mthu paN+Di ta pE lig thu nom chi mkhan por 'bod cing /
ming gzhan che shos sprul ming 'dzin pa blo bzang byang chub bstan pa'i sgron mes phral du sbyar ba dza yan+tu / /
@# / /
rgyal mtshan gyi kha byang bzhugs /
smad rgyud rig 'dzin 'dus sde'i gtsug lag khang / /
rgyan byed rab mdzes rgyal mtshan legs phul bas / /
dad ldan chos mchog chos snying bslab gsum nor / /
dbang bsgyur thar pa'i rgyal mtshan 'dzin par shog /
zhes dang /
yang gcig na /
sngags 'chang 'dus sde'i kun dga' ra ba mchog /
legs par rgyan byed rgyal mtshan 'di phul bas / /
gus ldan chos mchog chos spyod bshad sgrub kyis / /
mi nub bstan pa'i rgyal mtshan 'dzin par shog /
zhes dang /
! kan+dzi ra'i kha byang la /
oM swa sti /
phun tshogs 'byung gnas yongs 'dzin rin chen gsum / /
zla med ston pa gang de'i rgyal tshab mgon / /
gang gi snang brnyan la sogs byin rten nor / /
dad pa'i rgyal mtshan rtser mchod dge legs stsol / /
bsod nams zhing mchog rig 'dzin 'dus pa'i gnas / /
ngo mtshar rmad byung yid 'phrog gtsug lag khang / /
kun nas mdzes phyir su wa r+Na yi tog /
gus ldan blo bzang 'byung@# / /
gnas zhes byas bskrun / /
'di yi dge bas tshe rabs thams cad du / /
dal 'byor tshang ba'i rten bzang legs brgyud de / /
theg mchog bshes kyis rjes bzung sa lam gyi / /
bgrod pa mthar phyin zung 'jug sku thob shog /
ces pa 'di yang che shos skyes ming pas bris pa'o / /
@# / /
bshad sgrub gling gi tshogs slang gi kha byang smon tshig bkra shis dbyangs snyan zhes bya ba bzhugs so / /
@# / /
oM swa sti /
'jig rten mig gcig ston pas nga nyid 'das rjes su / /
khyod ni gzhon nu'i tshul 'chang rgyal ba gnyis pa ru / /
dregs ldan la sogs 'khor dbus dgon gnas lung bstan pa'i / /
rgyal kun yab gcig 'jam mgon bla mas rtag tu skyongs / /
mgon khyod gang du bltams pa'i gnas su dga' ldan zhing / /
'phos ba ji bzhin ngo mtshar chos kyi sde chen por / /
gling bzhi ltar mdzes rmad byung bshad grwa rigs byed kyis / /
brgyan pas rtser 'phags dpalX ldanX bshadX sgrubX gling ba yi / /
snga na mchis pa'i tshogs slang nyams rkyen 'dus spyi nas / /
rin chen gnyis pa thur srang dgu bcu nyer reg pa'i / /
'dod rgu yongs 'khyil grwa slang gsar bskrun spus legs 'di / /
srid 'bar rgyal po'i gnam lo bcu bzhi sa byi lo'i / /
hor zla bdun pa'i dkar phyogs zla ba'i dpal shar nyin / /
bsgrub pa'i dge bas gnas 'dir bkra shis byin chags shing / /
zas nor 'dod rgu 'dzad med chu bo'i rgyun bzhin du / /
nam yang mi nyams nyams pa med pa'i dpal thob shog /
phunX tshogsX dge legs bye bas bskrun pa'i gnas mchog 'dir / /
phunX tshogsX bshad sgrub chos kyi 'byor bas rab phyug pa'i / /
phunX tshogsX gzi ldan mkhas mang 'bum sdes yongs bkang ste / /
phunX tshogsX bde legs 'od snang phyogs kun khyab gyur cig /
ces tshogs khro'i kha byang 'di yang sa byi lor bshad sgrub gling gi tshogs slang gsar bskrun bgyis skabs 'di lta bu zhig dgos zhes ngag lam nas bskul rong \u0f38 che shos paN+Di ta mkhan pos sug bris su bgyis pa'o / /
@# / /
dus gsum rgyal ba kun gyi bgrod gcig lam / /
rgyal yum sher phyin stong phrag brgya pa yi / /
glegs bam ljon shing ngos la dbyangs gsal gzugs / /
'bur du 'dod pa'i rgyu sbyor byed po gang / /
thor god dge slong blo bzang 'od zer dang / /
do dam byed po dri med nor bu yis / /
'dzad med chos sbyin rgya cher spel ba'i slad / /
rigs ldan blo gsal gling 'dir par du bskrun / /
'dir 'bad dge tshogs chos sbyin gang+gA'i rgyun /
rtag tu babs pas mkha' mnyam skye dgu'i tshogs / /
khyad par rgyu sbyor 'brel thogs gang mchis kun / /
sdig sgrib nyes tshogs ma lus byang gyur cig /
rtag tu mtho ris rten bzang rgyud mar thob / /
dam pa'i @# / /
mgon gyis rjes bzung chos spyod bcus / /
nam yang mi g.yel theg mchog lam bzang la / /
brten nas bla med byang chub myur thob shog /
ces 'phags pa brgyad stong pa'i bar byang 'di lta bu zhig dgos zhes snga lor dri med nor bu nas dong tse lnga brgya dang kha dar bcas bskul zhing nye char ye shes lhun grub nas kha dar bcas bskul ngor \u0f38 chos med ban rgan 'du gsum pas sug bris su bgyis pa'o / /
@# / /
rnal 'byor ma rgyud kun gyi mthar thug pa / /
dpal ldan dus kyi 'khor lo'i thugs dkyil gyi / /
sgrub thabs ljon shing ngos la yi ge'i gzugs / /
'bur du 'dod pa'i rgyu sbyor byed pa po / /
dad ldan lhag bsam dge ba nor bu bzang / /
ja lang dze sang gang des dad pas bskrun / /
'di yi dge bas mkha' mnyam lus can kun / /
tshe rabs 'phreng bar dal ba'i rten thob cing / /
theg pa mchog gi bshes kyis rjes bzung ste / /
zab lam bla med rdo rje theg pa yi / /
rim gnyis spyod dang bcas pas lam bzang la / /
brten nas bcu gsum rdo rje'i sa thob shog /
ces sgrub thabs thugs dkyil gyi par byang smon tshig 'di yang chos med ban rgan bo d+hi sha sa na s+ya li khi taM /
@# / /
srid gsum bcud lnga skye gnas rten 'brel zas / /
snod bcud tshad dbyibs bskal ba'i chags 'jig sogs / /
dka' gnad gsal bar ston pa'i legs bshad 'di / /
blo gsal gzhon nu'i dga' ston 'gyed slad du / /
dpar khang spyi gnyer thub bstan bshes gnyen dang / /
zla grogs gnyer chung blo bzang chos 'phel nas / /
chos sbyin 'dzad med dpar gyi rgyu sbyar zhing / /
mkhas bsdus bzo bo'i sor mo'i 'phrul 'degs las / /
byung ba'i dge bas mtha' yas lus can kun / /
skye shing skye bar dam pa'i mgon gyis zin / /
thos bsam sgom dang zag med shes rab kyis / /
srid rtsa'i phra rgyas drung phyungs rgyal thob shog /
ces pa 'di ni dpar khang gnyer pa'i 'dod mos ltar /
chos med snyom las pa bik+Shu dI baM ming can nas 'phral du bris pa'o / /
@# / /
bris thang zhal byang smon tshig byang chen bgrod pa'i them skas zhes bya ba bzhugs so / /
! gsum ldan rtsa ba'i bla ma rim byon gyi / /
snang brnyan bris sku mthong ba don ldan gang / /
bzhengs pa'i dge tshogs dung dang kun+da ltar / /
dkar ba gang zhig bsags pa'i dge tshogs mthus / /
phan bde'i 'byung gnas rgyal bstan dar zhing rgyas / /
de 'dzin skyes bu zhabs pad gzhom gshig bral / /
dge 'dun sde mthun chos spyod bshad sgrub 'phel / /
sa dbang chen po'i chab srid mnga' thang dar / /
'dis mtshon yul grur mi phyugs nad rims zhi / /
sad ser btsa' than dmag 'khrugs mu ge sogs / /
zhi zhing thun rkyen tshe bsod dpal 'byor rnams / /
dbyar gyi chu gter dpal @# / /
dang mtshungs par shog /
rgyu sbyor byed po 'khor dang bcas pa yi / /
'phral rkyen kun zhi chos mthun bsam pa'i don / /
'bad med lhun grub srid zhi'i legs tshogs kun / /
khab len rdo yis lcags phye 'dren bzhin mdzod / /
deng nas bdag cag 'brel thogs bcas pa kun / /
brtse chen thugs rje'i zhags pas dam bcings nas / /
mi yi rigs 'dzin cha bsags grong khyer du / /
mgon khyod sras kyi thu bor bdag gyur cig /
der ma gson pa'i tshe rabs thams cad du / /
mgon po khyod kyis 'bral med rjes bzung nas / /
zab gsang bdud rtsis bdag rgyud legs smin nas / /
bla med byang chub snying por reg gyur cig /
ces bris thang zhal byang smon tshig byang chen bgrod pa'i them skas zhes bya ba 'di ni /
a b+ha ga lha rams pa mkhan po bla mas bskur ba'i ngor \u0f38 ngan rgan chos kyi rdo rjes sug bris su bgyis pa dge legs 'phel / /
@# / /
thang sku'i rgyab yig bzhugs so / /
rnam 'dren stong sogs gzugs sku phul byung mchog /
bskrun pa'i rnam dkar dge tshogs kun da ltar / /
dkar ba'i cha tsam gang zhig bsags pa'i mthus / /
dal 'byor tshang ba'i mi lus thob par shog /
'di ltar 'tshang ba'i rten bzang legs thob nas / /
rgyal bstan gser gyi sgo 'phar yangs pa ru / /
zhugs te lnga gsum legs lam mthar phyin te / /
rnam mkhyen rgyal ba'i go 'phang myur 'thob shog /
ces pa 'di yang kau shrI'i bzod pa'i 'od dmos ltar \u0f38 btsun gzugs 'chang ba che shos sprul ming bas bris pa'o / /
! stobs bcu'i dpal mnga' yang dag rdzogs sangs rgyas / /
zhi ba chags bral theg mchog dam pa'i chos / /
rigs grol brgyad ldan 'phags tshogs dge 'dun ste / /
skyabs mchog rin chen gsum gyis shis pa stsol / /
sngon tshe drang srong bden gsung de yi ni / /
zhal khyim rin chen 'byung nas legs 'ong ba'i / /
las 'bras ston pa'i mdo yi man ngag kun / /
snying por btus te gdams pa'i legs bshad gang / /
rje btsun blo bzang snyan grags mdzad pa 'di / /
ljon shing ngos la dbyangs gsal gzugs brnyan mchog /
bskrun pa'i sbyin bdag rgyal chen pI zi'i shog /
blon chen ja he rog chi thu mun dang / /
rigs skyes dge tshul byang chub dza ya'i shog /
dge tshul tshe ring don grub mthun mong nas / /
rin chen gnyis pa thur srang dbang thig grangs / /
kun gsal mdangs 'phrog gos chen yug phul pas / /
'dzad med par gyi chos sbyin 'di na spel / /
'dir 'bad las byung rnam dkar gang mchis pa / /
rgyal bstan snying po dri med ring du gnas / /
de 'dzin skyes bu zhabs pad gzhom zhig bral / /
dge 'dun sde rnams thugs mthun chos spyod 'phel / /
mkha' mnyam 'gro kun bde dga'i dpal la spyod / /
legs tshogs kun 'phel nyer 'tshe'i 'jigs las grol /
@# / /
gang bsam don rnams 'bad med lhun gyis grub / /
khyad par rgyu sbyor byed po 'brel thogs rnams / /
las ngan rgyu spangs rnam dkar dge la brtson / /
mi 'dod kun zhi mthun rkyen yid bzhin 'grub / /
las 'bras mi bslu bden pa'i mthu smin shog /
ces pa 'di yang gtsug lag rgya mtshor nang byan chud pa'i mang thos blo bzang rab rgyas nas kha dar bcas bskul ba'i ngor \u0f38 chos med ban rgan byang bstan nas phral mar sug las su bgyis pa dza yan+tu / /
@# / /
ma lus rgyal ba'i mkhyen pa'i ye shes kun / /
gcig bsdus 'jam mgon rgyal ba gnyis pa dang / /
dbyer med drin can bla ma yab sras kyis / /
deng 'dir bkra shis dge mtshan char chen phobs / /
rnam 'dren stobs bcu mnga' ba'i nang gi tshe / /
bla med bdud rtsi brnyes nas ga gon la / /
gsung gi thog ma bkra shis don grub dang / /
bkra shis brtsegs pa nor lha'i gzungs sna tshogs / /
gcig tu bsdus pa bkra shis brtsegs chen zhes / /
dga' ldan chos las par las zhal bshus kyis / /
dus grwar chos sbyin rgya cher spel ba'i slad / /
bskrun pa'i byed po rdor slob zur ba che / /
blo bzang rab rgyas zhes byas dpar du bsgrubs / /
'di las 'ong ba'i dge ba'i cha gang mchis / /
yul phyogs gang du nad mug 'khrugs rtsod dang / /
lo nyes rgud pa'i ming yang mi 'byung bar / /
char chu dus babs 'dzin ma'i bcud kun 'phel / /
'gro rnams rgyud mthun dge bcu'i khrims la gnas / /
rgyal bstan dar zhing de 'dzin zhabs pad brtan / /
blo gsal mkhas mang dbyar mtshe ltar 'phel shog / /
@# / /
'jig rten rgud pa 'byung 'gyur lha yi lung / /
rgya yig bod bsgyur 'gro phan 'byung ba'i slad / /
chos sbyin byed po ngag dbang dbyig gnyen dang / /
dam bsrung rdo rje rgyal mtshan la sogs pas /
dpar du bskrun pa'i dge tshogs gang mchis pa / /
de yi 'gro kun las 'bras 'jug ldog la / /
spang blang ma nor tshul bzhin spyod pa'i mthus / /
gtan bde'i go 'phang mchog la reg par shog /
zhes pa 'di yang b+hu su gu pas li khe taM / / / /
@# / /
rnam 'dren phyag na padmo'i zhal khyim las / /
legs 'ongs kA la tsa kra'i maN+Dal gyi / /
lha gnas mi 'chol tshom bu 'god pa'i tshul / /
legs bshad zla ba'i ma ma bsrings pa'i slad / /
mi 'dzad mchod sbyin brgya ba ye lhun nas / /
bskrun pa'i rab dkar dge tshogs pad rtsa ltar / /
dkar pa gang zhig bsags pa'i mthu nyid las / /
rgyal bstan spyi dang bye brag dus 'khor lo'i / /
bshad bsgrub bstan pa phyogs mthar rgyas pa dang / /
de 'dzin zhabs pad rdo rje'i khams ltar brtan / /
khrims ldan blo gsal mkhas mang phyogs bcur rgyas / /
rgyu sbyor ltos bcas nyer 'tshe'i @# / /
'jigs dang bral / /
gang bas ma don rnams 'bad med lhun gyis 'grub / /
phyi ma rigs ldan gnas mchog sham+b+ha lar / /
rigs ldan chos kyi rgyal po'i zhabs drung nas /
theg mchog dam chos bdud rtsis spyod gyur cig / / /
@# / /
oM swa sti /
gang gi mtshan snyan rna bar lhung pa'i mod / /
rmongs mun kun sel ye shes mtshan dpe'i sku / /
mkhyen pa'i gter chen zhabs la gus 'dud kyi / /
blo gros snang ba'i 'dab brgya bzhad par mdzod / /
rang gzhan grub mtha'i rnam dbye gsal ba'i mdzod / /
chos rgyun mi zad mdzod du spel ba'i slad / /
ljon shing ngos la yig gzugs legs bskrun pa'i / /
byed po blo bzang chos 'phel lhag bsam gyis / /
rgyu sbyor gtong ba'i sgo phye 'di yi dges / /
bla ma'i zhabs pad rdo rje'i khams su brtan / /
drin can pha mas gtso byas 'brel thogs kun / /
sgrib sbyangs tshogs rdzogs byang chen thob phyir bsngo / /
zhes pa 'di yang lang gru blo bzang chos 'phel nas grub mtha' rtsa ba'i par gsar bskrun gyi smon tshig 'di lta bu zhig dgos zhes rin gnyis srang dang lha reg bcas bskul ngor \u0f38 chos med ban rgan chos kyi rdo rje nas 'phral mar bris pa dza yan+tu / /
! / /
rnam 'dren phyag na padmo'i zlos gar mchog /
sang+gA sa ra'i spyan dbye'i cho ga 'di'i / /
lhan thabs che shos ngag dbang bshad sgrub pas / /
mdzad pa 'di nyid 'dzad med chos sbyin mkhan / /
yon sbyar byed po pA rang dbang gi shog /
dge slong nyi ma'i 'od zer zhes byas bskrun / /
'di yis dge bas tshe rabs thams cad du / /
theg mchog dge ba'i bshes kyis rjes bzung nas / /
zab rgyas bdud rtsi'i bcud kyi legs smin cing / /
rnam dag lam dang bral bar ma gyur cig /
bdag la re ltos drin can pha ma kun / /
mi zad 'khor ba'i duH kha las grol te / /
sa lam spangs rtogs bgrod pa mthar phyin nas / /
kun mkhyen ye shes snang ba thob gyur cig /
ces pa 'di yang chos med ban rgan nas bris pa dza yan+tu / /
