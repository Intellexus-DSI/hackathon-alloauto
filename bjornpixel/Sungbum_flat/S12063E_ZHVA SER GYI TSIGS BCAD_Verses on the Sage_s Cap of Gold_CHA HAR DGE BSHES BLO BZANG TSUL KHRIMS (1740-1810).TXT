ta ? ka @# / /
zhwa ser gyi tshigs bcad bzhugs / /
@# / /
oM bde legs su gyur cig /
'jam dpal snying pos rjes su gzung du gsol / /
zhwa 'di thub pa dus su ma mchis kyang / /
zhwa mchog paN zhwa 'phags pa'i yul na dar / /
de'i phyir zhwa yi 'byung lug sa 'di ltar yin / /
rab / /
byung chas dang mi mthun zhwa nag dang / /
mang pos gyon na 'gong po 'dra ba'i zhwa / /
zhwa the ga de yang ring du spang bar bya / /
rgyal ba gnyis pa blo bzang grags pa yi / /
dbu zhwa khyad par 'phags pa'i zhwa ser 'di /
zhwa gdong thal sbyar zung 'jug longs spyod rdzogs / /
zhwa mdog ser po sprul sku thub pa mtshon / /
zhwa yi ze bas sangs rgyas stong sku mtshon / /
zhwa yi spu 'khyil 'phags @# / /
pa'i dge 'dun mtshon / /
zhwa yi sku nyag chos phung brgyad khri mtshon / /
zhwa yi gong sbyor tshogs gnyis zung du 'jug /
zhwa 'dib zung 'brel bden gnyis zung 'jug mtshon / /
zhwa dar dmar po mkha' 'gro 'du ba mtshon / /
zhwa 'dab tshem dkad chos skyong 'khor bar mtshon / /
zhwa 'di da kyo rna mchog gtsug na bkur ba'i zhwa / /
zhwa 'di gang dar sa na bstan pa dar / /
zhwa 'di gang gis gyon pa phal cher mkhas / /
zhwa 'di gang gis gyon pa phal cher btsun / /
zhwa 'di gyon na bzang bar rim gyis shes / /
zhwa 'di bzo bar sla zhing skyong ba bde / /
zhwa mchog 'di la sdang zhing smad pa rnams / /
zha long bzhin du rang nyid nyams thar 'gyur / /
zhwa 'di mdzes bar bzos la mdzes par gyon / /
zhwa 'dis bla ma'i sku tshe brtan pa dang / /
zhwa 'dis rgyal ba'i bstan pa 'dzin par nus / /
zhwa 'dis gdul bya'i dad pa 'dren par byed / /
zhwa 'di 'bral med rgyun du bcang bar mdzod / /
ces zhwa ser gyi mdzad don cung zad brjod ba 'di ni / /
gtsang ni rang gi paN chen gyis zhus pa'i lan du zhwa dmar 'dzin pa bzhi pa chos kyi grags bas sbyar ba'o / / / /
'di rnams la zhib tu brtags nas zhwa nag sogs la zhen pas gyon pa dag la dkon mchog gsum gyi byin rlabs mi 'jug ba dang /
mkha' 'gro chos skyod gis mi bsrung ba dang /
rab byung rnams zhwa nag gyon pa'i gnas der bstan pa nyams ba dang /
zhwa nag la zhen pa phal cher mongs shing 'chal ba dang rim gyis ngan par 'gyur ba'i skyon rnams shes nas spangs te /
zhwa ser la rje tsong kha pas byin gyis brlabs pa'i zhwa yin par bsam pa'i dad pas gyon zhing /
gtsang sbra bya'o / /
gyon pa'i tshe /
bla ma mchog gsum gyis byin gyis brlab par gyur cig /
mkha' 'gro chos skyong rnams kyis bsrung zhing skyod bar gyur cig /
skye ba thams cad @# / /
du mkhas btsun bzang po'i yon tan rdzogs pa dang /
myur du sangs rgyas kyi go 'phang thob par gyur cig /
snyam du bsam par bya'o / /
'dis kyang bstan 'gro yongs la phan thogs par gyur cig / / /
mang+ga laM / / / /
! gser mdog zhwa'i khyad chos dang 'byung khungs bsdus tsam bstan pa'i tshigs bcad zhwa dmad chos grags kyis mdzad pa'i steng du tshig 'ga' cung zad bsnan te tshul khrims kyis bsgrigs pa'o / /
'dis rigs 'gres nas \u0f38 'jam mgon bla ma'i ring lugs 'di la rab tu byung ba dag gi na bza' dang kun spyod ji ltar mdzad pa thams cad la 'phral phugs kun du phan pa'i rgyu mtshan yang dag yod par nges snyam du dad pa bskyed cing /
tshul dang mthun par byed pa la 'bad par bya'o / /
'dis kyang \u0f38 rje tsong kha pa'i ring lugs dri ma med pa 'di nyid dar zhing rgyas pa dang /
'gro ba thams cad bde skyid phun sum tshogs par gyur cig / / /
mang+ga laM / / / /
! tshe lha rnam gsum gyi bstong pa tshe yi mchog stsol zhes bya ba bzhugs so / /
@# / /
na mo A dya tA ra ye /
mkhyen brtse'i rang bzhin bad dkar zla gdan steng / /
bcom ldan yid bzhin 'khor lo sku mdog dkar / /
zhal gcig phyag gnyis rdo rje'i skyil krung bzhugs / /
rab mdzes bde chen stsol la phyag 'tshal lo / /
tshe mchog stsol phyir lang tsho bcu drug nyams / /
dngos grub stsol phyir phyag g.yas mchog skyin mdzad / /
'jigs pa kun skyob phyag g.yon skyabs skyin can / /
lhag pa'i lha mchog khyod la phyag 'tshal lo / /
dus kun brtsebs skyong phyir spyan gsum ldan / /
rnam thar sgo bzhi'i spyan gyis mthil bzhi brgyan / /
mngon mtho des legs bde la 'god pa'i phyir / /
rin chen rgyan gyis mdzes la phyag 'tshal bstod / /
tshe dang ye shes mchog kun stsol ba'i slad / /
mgon po tshe dpag med kyis dbu la brgyan / /
srid pa'i rgud pa kun las skyob pa'i slad / /
rab mdzes nyams kyis bzhugs la phyag 'tshal lo / /
dkar ser dmar ljang mdog can sgrol ma bzhi / /
sgeg mo bdug spos ma sogs lha mo brgyad / /
rgyal tshan bzhi dang gnas gtsang @# / /
lha gnyis bcas / /
'khor dang bcas la gus pas phyag 'tshal lo / /
! / /
'gro kun skyabs kyi 'og tu tshud ba'i slad / /
padma dmar po 'dab ma stong ldan steng / /
bla gdan la bzhugs mgon po tshe dpag med / /
mchog thun dngos grub stsol la phyag 'tshal lo / /
'chi med tshe yi dngos grub stsol ba'i slad / /
phyag gnyis mnyam bzhag dbus na 'chi med kyi / /
bdud rtsis gang ba'i rin chen bum pa bsnams / /
mtshan dpe gsal rdzogs khyad la phyag 'tshal lo / /
dgos 'dod stsol phyir dar gyi na bza' dang / /
sna tshogs rin chen rgyan gyis mdzes par spras / /
'gal rkyen kun gyis mi tshugs zhi ba'i nyams / /
'od zer dmar po 'khrigs la phyag 'tshal lo / / / /
! 'o ma'i chu gter dbus na gangs ri bzhin / /
pad zla'i steng na mdzes pa'i rnam rgyal ma / /
sku mdog dkar mo zhal gsum phyag brgyad ma / /
zhabs gnyis skyil krung bzhugs la phyag 'tshal lo / /
dbus zhal dkar zhing zhi bas rgud mun sel / /
g.yas zhal sor zhing sgag pas bde skyed stsol / /
g.yon zhal sngo zhing khros pas sdug bsngal 'joms / /
gtan gyi skyabs gnas khyed la phyag 'tshal lo / /
phyag g.yas dang pos sna tshogs rdo rje bsnams / /
gnyis bar padma'i steng bzhugs 'od dpag med / /
gsum par mda' dang bzhi pas mchog sbyin mdzad / /
dgra tshogs kun las rgyal la phyag 'tshal lo / /
g.yon gyi dang pos bsdigs mdzub zhags pa 'dzin / /
gnyis pas 'jigs pa kun skyobs phyag rgya mdzad / /
gsum pas gzhu dang bzhi pas bum pa bsnams / /
mchog thun dngos grub stsol la phyag 'tshal lo / /
'phags pa spyan ras gzigs dang gsang ba'i bdag /
mi g.yo 'dod rgyal dbyug sngon stobs po che / /
gnas gtsang lha yi bu gnyis bcas pa yi / /
'khor dang bcas la gus pas phyag 'tshal lo / /
zla ma rje btsun yid bzhin 'khor lo dang / /
bla ma bcom ldan mgon po che dpag med / /
bcom ldan 'das ma gtsug tor rnam rgyal mas / /
'chi med tshe yi dngos grub bstsal du gsol / /
rig 'dzin tshe yi dngos grub bstsal du gsol /
tshe dpal mi 'gyur g.yung drung lta bur mdzod / /
thub chen rgyal ba'i bka' drin gsob pa dang / /
rnam mang rang gzhan don chen sgrub pa dang / /
sna tshogs dge ba'i phung po spel ba'i slad / /
@# / /
rten 'di ring du 'tsho bar byin gyis rlobs / /
'dis kyang bstan 'gro yongs la phan pa'i rgyur gyur cig / / /
mang+ga laM / / / /
@# / /
je bzang du 'gro ba'i thabs bzhugs so / /
@# / /
na mo gu ru /
je bzang je mthong 'gro ba'i thabs / /
'di phyir gang phan bsam blo thong / /
don ldan dge ba'i bya ba sgrub / /
don med mi dge'i bya ba spong / /
zhes pa yin la /
de yang gzhon nu'i dus su yon tan gyi rigs slob dgos pas /
sog yig dang bod kyi gzab gshar gyi yi ge slob pa /
yi ge 'bri ba /
'don cha sbyang ba /
de la mkho ba'i sho gu 'byar ba /
thig gdab pa /
snag tsha 'dul ba sogs so / /
yang Ta dril /
rnga sbubs /
rgya gling /
rag dung sogs rol cha sbyong ba /
dbyangs phyag rgya sogs sbyong ba /
de nas rim gyis mdzub khrid bshad pa sogs nyan nas chos kyi tshig don go ba'i rig pa slob pa /
'phral du mkho ba'i skar rtsis /
nag rtsis /
sman dpyad slob pa sogs te 'di rnams slob ba ni don ldan gyi bya ba'o / /
de nas nyin re bzhin kha ton byed pa /
dpe cha blta ba /
don la dpyad nas kun slong 'chos pa /
lha rten la phyag mchod bskor ba byed pa /
rang gzhan la phan pa'i chos mthun gyi bya ba byed pa'i / /
'di rnams ni don ldan dge ba'i bya ba ste sgrub dgos pa'i rigs yin no /
! /
yang spong bar 'os pa'i don med kyi bya ba ni /
dgos pa gang yin ma brtag par /
'gro na'ang gyi nar 'gro ba /
'dug na'ang kya ba gang yang mi sgrub par gyi nar sdod pa /
bshad na'ang don med gyi gtam mang po cal col du lab pa /
don med du ku re ga zha byed ba /
skom pa min yang ja yang yang 'thung ba /
dar ba dang chang gis ha cang 'ur g.yeng byed pa /
kha la du ba yang yang 'then pa /
sna la yang yang ldug pa /
mchu la kha slu don med du bzhag nas de nyid 'then 'chos dal med du byed pa sogs chos dang 'jig rten gang la yang mkho bar mi 'gyur ba'i bya ba mang po rnams te spong bar 'os pa'i rigs yin no / /
mi dge ba ni /
gsong rku rdzun dang /
'thab rtsod sogs dang /
gzhan la gnod 'tshe byed pa sogs te spong bar 'os ba yin no /
! /
legs nyes kyi bya ba de dang de 'dra'i rigs la nyin re bzhin du mno bsam btang ste /
don ldan dang don med @# / /
gang yin /
spong 'os pa dang sbong nus bra gang yin la dpyad de song bar bya'o / /
byed nus pa dang bya bar 'os pa gang yin la dpyad de bsten par bya'o / /
de ltar byas na tshe 'dir tshe ring ba dang nad med pa dang /
'dod don bde blag tu 'grub pa dang /
phyi mar yang bla ma sangs rgyas byang sems rnams dang mjal nas /
gnas skabs su lha mi'i bde ba 'thob pa dang /
mthar thug sangs rgyas kyi go 'phang 'thob bar 'gyur ro / /
de rnams bsam nas rang gi sems 'chos pa ni bde legs thams cad kyi rtsa ba yin no / /
de'i phyir blo ldan dag gis gar bab pab tu gang thug thug mi byed par don ldan gyi bya ba bzang po la bsten par bya'o / /
dge legs su gyur cig / / /
mang+ga laM / / / /
@# / /
du ba 'gog byed kyi gtam bzhugs so / / /
@# / /
na mo gu ru /
kun gzigs rgyal dbang lnga pa chen pos mdzad pa'i 'dul ba'i las chog rnam rgyal gser mdog ces bya ba las /
chad ma bsungs na kha nam tho ba gzhan mtha' dag 'byung ba'i phyir ro / /
zhes dang /
yang de nyid las /
de ltar chad gis myos par 'gyur ba la brtan nas bag med pa'i gzhi chen po byed par dgongs pa ltar na / /
dus der dmar bas gsal kha ma byung ba ma gtogs tha mi khar grags pa'i sngo 'di lo brgya lhag tsam nas rgya gar dang rgya nag tu byung zhing /
de yang bud med cig gis smon lam log par btab pa'i khrag sa la lhung ba las skyes shing /
byed rkyen gyis 'byung po snying la zhugs nas du ba jub dgos pa'i gang la yang phan pa chung zhing nang sogs mang du bskyed pas dgag bya che ba /
khyad par du bag med pa'i gnas su sbyor ba la chad dang 'dra'o / /
zhes gsungs pas du ba 'di ni rgyu'i dbang du byas na log pa'i smon lam btab pa'i bud med kyi khrag las byung bas /
nyon mongs 'phel ba dang /
sdig lhung la 'jug pa'i bsam pa bskyed pa'i zas yin no / /
log pa'i smon lam gyi 'bras bu yin pas nyon mongs 'phel ba'i rkyen du 'gyur la /
bud med kyi khrag las byung bas dge ba'i bsam pa nyams par byed cing /
lus ngag yid gsum mi gtsang bar byed do / /
des na mi gtsang ba'i grib gyis sngags bzla ba sogs byas kyang phan yon mngon du mi 'gyur ba dang /
chos skyong la mchod bstod 'phrin bcol byas kyang 'dod don mi 'grub pa dang /
@# / /
rim gyis dad pa shes rab sogs nyams par 'gyur bas /
bag med ba'i gnas su sbyor ba yin par gsungs so / /
rgyal dbang lnga pas lo brgya lhag tsam nas byung bar gsungs pas /
bdag cag gi ston pa'i dus dang /
rje rin po che byon pa'i dus su yang ma byung ba yin la /
gal te ston pa'i dus su yod na ni chang dang 'dra bar 'di 'then pa dgag pa'i bcas pa mdzad bar nges so / /
ston pa shAkya'i rgyal po mngon par rdzogs par sangs rgyas pa'i chu pho rta lo nas nyis stong nyis brgya so lnga 'das te so drug pa me bya la rje rin po che 'khrungs pa yin la /
me bya nas rgyal dbang lnga pas rnam rgyal gser mdog brtsams pa'i bar du lo nyis ba rgya lhag song ba yin pas /
des ta ma ka 'di byung ba'i dus tshigs la brtag par bya / /
rgya nag tu 'di'i lo rgyus kyi yi ge yod pa 'dra yang bod sog tu ma byung bas yi ge dag kor ba mi mthong ngo / /
rje sgrub khang pa dge legs rgya mtsho'i rnam thar dge legs char 'bebs zhes bya ba bla ma byams pa rin po ches mdzad pa las /
dwags po grwa tshang gi grwa lnga /
thams cad du bas gang zhing 'tshubs 'dug pa la /
bud med mi sdug ba'i cha byad skra ngad sen mo ring ba /
nyid kyi mdun du mang po dub rmis pa grwa pa mang pos tha mkha' thud ba la lha mo ma dgyes pa'i rnam 'gyur du 'jug gsung /
zhes gsungs bas du ba 'then na mgon po chos rgyal la sogs pa chos skyong thams cad thugs mi dgyes shing /
bsrung skyob sogs mi mdzad par nges so / /
de yang chos skyong chen po 'di rnams ni bstan 'gro'i don 'ba' zhig mdzad pa yin pas /
rab byung rnams kyis chos dang mi mthun pa'i bya ba la zhugs na bstan pa nyams shing /
'gro ba thams cad sdug bsngal myong bar 'gyur ba dang /
chos skyong rnams kyis brtse ba chen pos yar la 'dren pa'i 'phrin las ji ltar mdzad kyang /
las 'bras bslu ba med pa'i dbang gis phan mi thogs par nges pas so / / /
du ba 'then pa'i mi de la chos skyong gi 'phrin las mi 'jug pas gdon bgegs kyi gnod pa 'byung zhing /
nang dang sdug bsngal sna tshogs gyis mnar bar 'gyur ro / /
kha cig la du ba 'then kyang 'phral du na tsha sogs ma byung ba ni sngon bsags dge ba'i lhag ma yod pas yin la /
dge ba'i 'bras bu zad pa'i rjes su bla ma dam pa rnams kyis gsungs pa ltar sdug bsngal 'byung bar nges pas 'di la yang yang bsams nas du ba spong bar bya'o /
rje sgrub khang pa'i mnal lam du lha mo'i sku mi sdug pa'i rnam par @# / /
gzigs pa ni du ba 'then mkhan rnams sdug bsngal gyis mnar ba'i rtags yin zhing /
skra dang sen mo ring ba ni mtho ris dang thar pa thob ba sogs kyi bzang po mi yong ba'i rtags /
mang po du ba ni gang phan gyi 'phrin las mdzad kyang phan mi thogs ba'i rtags yin no / /
paN chen thams cad mkhyen bas chang dang du ba sbang na tshe ring bar gsungs pas /
du ba 'then na tshe thung bar 'gyur ba shugs la bstan pa yin no / /
de ltar dam ba rnams kyi gsung las 'byung ba mang du yod la /
blo ldan don gnyer ba dag gis yid la bzhag nas sbong len chos bzhin du bya'o /
! /
slar yang tshigs bcad kyi sgo nas brjod par bya ste /
'di ltar /
ka la gsum gyi rgyal kun smad pa'i ta ma ka /
kha nas dri ngan rab tu mnam byed ta ma ka /
ga nas brtags kyang phan yon ye med ta ma ka /
da ru 'dzin ba'i gti mug rab bskyed ta ma ka /
ca co'i gtam sna 'byung ba'i rkyen mchog ta ma ka /
cha lugs dman pa'i gral du 'jug byed ta ma ka /
ja thug lta bu'i dgos nus gtan med ta ma ka /
nya lto ba sogs mkhas kun spangs pa'i ta ma ka /
ta thA ga ta'i bstan la gnod 'gyur ta ma ka /
tha chad mi rnams sred pas 'phud byed ta ma ka /
da lta 'then pas phyi ma'i rmongs 'phel ta ma ka /
na tsha la sogs skyong mang rten gyur ta ma ka /
pa ra mi ta'i yon tan bgegs gyur ta ma ka /
pha rol bsams na sus kyang 'dor 'os ta ma ka /
ba lang ltar du 'chi tshe rmongs byed ta ma ka /
ma rabs rnams kyi snying rtsa rul byed ta ma ka /
tsa shing kun gyi dan pa'i tha chad ta ma ka /
tsha ba sreg dmyal 'phen nyon mongs kha zas ta ma ka /
dza ya'i rjes 'jug 'dod na spong rigs ta ma ka /
lwa 'dra'i skye bos rtag tu bsten ba'i ta ma ka /
zha ltar ba gur kyang lham bzhin dman byed ta ma ka /
za zi mang po 'byung ba'i rtsa ba ta ma ka /
'a 'ur 'thab rtsod lhag tu mang byed ta ma ka /
ya lam dgag cing ma lam sgo 'byed ta ma ka /
ra ro med kyang chang ltar skyon chen ta ma ka /
la rgya kun gyi lugs bzang nyams byed ta ma ka /
sha za srin po'i byin rlabs zhugs pa'i ta ma ka /
sa las skyes pa'i dug gi gtso bo ta ma ka /
ta ma go min sus kyang mi 'dod ta ma ka /
a bo tsa zhes bzhag tu mi nyan ta ma ka /
mdor na skyon mang yon tan med pa'i ta ma ka /
lus dag yid gsum mi gtsang 'gyur byed 'di sbongs shig /
sbyir ni rab tu byung bas de 'dra ba'i / /
dring na mnam bar byed pa mi legs shing / /
lhag tu @# / /
rten gsum drung dam rang lha ru / /
bsgom bzhin du ba 'then na nyes ba che / /
dber na khyi skyag me la bsregs nas ni / /
du bas mchog gsum mchod rdzas dang bcas pa / /
bdugs na mi de rab byung yin par ni / /
sus kyang brtsi ba med par mi 'gyur ram / /
gal te bde ba myong ba'i phyir zhe na / /
tsan dan sogs ni gtsang zhing dri zhim bas / /
de 'dra bsregs nas 'then na mi dud dam / /
ci yi phyir na ngan pa 'di la zhen / /
kha cig du ba mi 'then snyam 'dug kyang / /
de nyid phye mar byas pa snar ldug snang / /
de lang lus kyi bu ga thams cad du / /
blugs na bde ba je cher mi myong dam / /
'di ni sngon dus bud med sdig can zhig /
'chi khar smon lam log par btab pa las / /
ro bar sa nas ta ma ka 'di byung / /
de nas 'gro ba'i las kyis log bor 'phel / /
des na sdig can 'byung po'i zas 'di la / /
zhen sred spangs te chos bzhin spyod par rigs / /
tshe rabs kun du log 'tsho'i zas sbangs nas / /
chos kyi 'tsho bas rtag tu 'tsho bar shog /
'dis kyang bstan 'gro yongs la phan pa'i rgyur gyur cig / / /
mang+ga laM / / / /
! du ba sbong ba'i bslab tshig bzhugs / /
@# / /
na mo gu ru we /
paN chen thams cad mkhyen pa yis / /
tshe ni ring bar 'dod 'gyur na / /
chang dang du ba 'dzem dgos zhes / /
bka' stsal lags te ji skad du / /
mi dge sna tshogs byed pa dang / /
lhag par chang 'thung tha mi kha / /
'then 'dug de dag sbangs na ring / /
zhes so bla ma sbod rin po ches / /
ka la gsum gyi rgyal kun smang ba'i ta ma ka /
kha nas dri ngan rab tu mnam byed ta ma ka /
gnas brtags kyang phan yon ye med ta ma ka /
nga ru 'dzin pa'i gti mug rab bskyed ta ma ka /
ca co'i gtam sna 'byung ba'i rkyen mchog ta ma ka /
cha lugs dman pa'i gral du 'jug byed ta ma ka /
ja thug lta bu'i dgos nus gtan med ta ma ka /
nya lto ba sogs mkhas kun spangs pa'i ta ma ka /
zhes sogs gsungs so lo chen khro phu bas / /
snyigs dus 'gro ba'i zas dan tha ma ka /
lha dang bla ma rten drung 'then pa dang / /
du ba dri ngan gang du khyab ba der / /
bsrud tshogs mig tsang dri mas nol ba shor / /
khro phu lo chen gyis dkar phyogs lha rnams bros shing nag phyogs 'khor / /
mi de blo sna mi brtan bdud @# / /
kyis 'khyer / /
tha mar dmyal ba mi gtsang khrod du skye / /
khyad par klu dang sa bdag nad kyis thebs / /
de mthus yul khams than pa mu ge 'byung / /
zhes sogs gsungs bas nyes dmigs shin tu che / /
tha mi kha 'di sngon gyi dus / /
bdag cag ston pa bcom ldan 'das / /
mya ngan 'das tshul bstan pa'i rjes / /
bdud kyi rigs can bud med cig /
smon lam log par btab pa yis / /
mngal khrags la lhung ba las / /
dri ngan sngo zhig skyes pa las / /
rgya sog yul du dar bar bshad / / / /
mang+ga laM / / / /
@# / /
chang gi nyes dmigs ston pa'i tshigs bcad bzhugs so / /
@# / /
ka la gsum gyi rgyal bas smad pa'i chang / /
kha na ma tho nyes pa skyed byed chang / /
ga na btud kyang 'khrug pa slong byed chang / /
nga rgyal zhe sdang drag po bskyed byed cing / /
ca co cho de drag po 'debs byed chang / /
cha lugs spangs nas gcer bur rgyag byed chad / /
ja sogs longs spyod kun dang 'bral byed chang / /
nya rgya bzhin du tshul khrims rol byed chang / /
ta thA ga tas 'khor la bkag pa'i chad / /
tha chad rnams kyi thar pa'i srog gcod chad / /
da lta 'thung na ma 'das 'phud byed chang / /
na rak dbyal ba'i gnas su khrid byed chang / /
pa ra mi ta'i spyod pa nyams byed chang / /
pha yis 'thung na bu yang gsod byed chang / /
ba yis 'thung na be'u myos byed chang / /
ma rabs spyod pa kun pa 'jug byed chang / /
tsa mchog gis kyang btung ba bkag pa'i chang / /
tsha dmyal du 'bod chen por 'phen byed chang / /
dza ya'i bstan pa rmad nas 'jig byed chang / /
wa skyes khyi phag dag dang mtshungs byed chang / /
zha ltar bkur kyang lham ltar dman byed chang / /
za ma mchog dang mi gtsang nor byed chang / /
'a yig kha bzhin thur la blta byed chang / /
ya rabs spyod pa ma lus nyams byed chang / /
rA dzAs btung na bran las dman byed chang / /
la nas nyes med gnyen kyang gsod byed chang / /
sha za bzhin du 'jigs tshul ston byed chang / /
sa lam ba sgrod la bar du gcod byed chang / /
ha la'i dug ltar dam pas spod byed chang / /
a ti sha sogs bla ma'i rkang 'dren chang / /
cung zad btung na mkha' la 'phur snang chang / /
de las med na smyon pa'i brtul zhugs sbyod / /
skyugs pas lus gos kha la khyi yis lhag /
grong khyer sum mdor shi ba'i ro dang 'dra / /
@# / /
dam pas khrel zhing blun pos 'phya bar 'gyur / /
dur smig rgyal mtshan gyon nas char 'thung rnams / /
sangs rgyas bstan pa bshig pa'i chom rkun te / /
ji ltar ri dwags rgyal po shi yang ro / /
srog chags gzhan gyis za bar ga la nus / /
rang las byung ba'i 'bu yis 'jig pa bzhin / /
rgyal ba mya ngan 'das kyang bstan pa 'di / /
mu stegs dag dang khyim pas 'jig mi byed / /
rab byung gzugs brnyan tshul 'chal dag gis bshig /
btsun pa chad 'thung dngos sam ri mos kyang / /
sangs rgyas bstan pa 'di la gnod ces thos / /
nyon mongs spangs pa'i dgra bcom legs 'od yang / /
smyos byed chad gis bag med gyur pa na / /
mu stegs rnams kyis 'phya zhing skur ba btab / /
de la ston pas bcas pa mdzad ces thos / /
'phags yul kun mkhyen gnyis pa dbyig gnyen yang / /
gangs ri'i khrod 'dir byon pa'i lam srang nas / /
chang gi bum pa khur ba'i btsun pa gzigs / /
skyo ba skyes nas mya ngan 'das zhes thos / /
rgyal po dar mas bstan pa bsnubs pa'i tshe / /
lha sa'i logs la btsun pa chang 'thung gi /
gzugs kyi ri mo bris nas smon log btab / /
de yi dbang gis bstan pa nub zhes thos / /
thub bstan 'jig pa snying gis ma bzod nas / /
de skad smras kyang gzhan la phrag dog dang / /
'gran sems khyang gsod bsnyen bkur 'dod pas man / /
rgyal ba'i gsung la mang du thos pas dben / /
bslab pa'i gnas la khyad gsod kho nas 'das / /
chang dang log par g.yem gyi dbang gyur ba'i / /
blun po rnams la dga' ba mi skye yang / /
mang du thos pas blo yi mun pa bsal / /
tshul khrims ldan pas dam pa'i spyan sngar mdzes / /
sgrub la brtson pas dal 'byor don yod byas / /
de 'dra'i dam pas mthong na dga' ba bskyed / /
ces pa 'di ni pha dam pas gsungs so / / / /
@# / /
chang spong ba'i bslab tshig bzhugs / /
@# / /
rgya gar grub chen pha dam pa yis kyang / /
sha za bzhin du 'jigs tshul ston byed chang / /
sa lam bsgrod la bar du gcod byed chang / /
lha la'i dug ltar dam pas spong byed chang / /
a ti sha sogs bla ma'i rkang 'drin chang / /
cung zad btud na mkha' la @# / /
'phur snang chang / /
de las mang na smyon pa'i brtul zhugs spyod / /
skyugs pas lus gos kha la khyi yis ldag /
grong khyer sum mdor shi ba'i ro dang 'dra / /
dam pas khrel zhing blun pos 'phya bar 'gyur / /
dur smrig rgyal mtshan gyon nas chang 'thung rnams / /
sangs rgyas bstan pa bshig pa'i chom rkun te / /
zhes pa la sogs nyes dmigs mang po bshad / /
bcom ldan thub pa'i dbang po yis / /
dga' ba can gyi mdo las ni / /
myos 'gyur nyes ba so lnga gsungs / /
de phyir rang la phan 'dod na / /
nyes kun rtsa de btung mi bya / /
skye kun dal 'byor rten rnyed nas / /
zas spyod ngan pas ma sbags par / /
dam chos bdud rtsi'i chu rgyun gyis / /
nyes skyon dri ma 'khrung par shog / / / / /
mang+ga laM / / / /
