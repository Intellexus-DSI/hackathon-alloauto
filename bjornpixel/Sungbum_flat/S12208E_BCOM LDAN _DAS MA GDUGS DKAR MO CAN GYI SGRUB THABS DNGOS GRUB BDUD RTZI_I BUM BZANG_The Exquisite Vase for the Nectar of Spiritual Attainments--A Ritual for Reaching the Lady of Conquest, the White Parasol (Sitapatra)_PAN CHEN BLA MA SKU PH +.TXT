@# / /
bcom ldan 'das ma gdugs dkar mo can gyi sgrub thabs dngos grub bdud rtsi'i bum bzang zhes bya ba bzhugs / / / /
@## / /
oM swasti /
gser gyi lhun po rta bdun bye ba'i gzil / /
'khyud pa ji bzhin mtshan dpe'i 'od brgya yis / /
phyi nang mun tshogs drung nas 'byin mdzad ba / /
thub dbang lha yi bla ma de la 'dud / /
rgyal ba ma lus gcig tu bsdus pa yi / /
mkhyen dang brtse ba'i ye shes dur smrig gar / /
mchog gi rol pa'i sgyu 'phrul gsang gsum gyis / /
bsgyur mdzad blo bzang grags pa'i dpal la 'dud / /
sprul ba'i dbu dang phyag zhabs stong mnga' zhing / /
rab 'bar bye ba'i spyan gyis bdud sde'i dpung / /
ma lus mthar mdzad bcom ldan gdugs dkar mo / /
so bdun lha mor bcas pas dge legs stsol / /
'phags ma khyod kyi 'phrin las rnam pa bzhis / /
gnam bskos mi yi rje bo'i bzhed pa'i don / /
ma @# / /
lus lhun 'grub zhwa ser ring lugs dang / /
'gro kun bde skyid rdzogs ldan bzhin du spel / /
mgon khyod mchod pa'i las kyi rim pa dang / /
bsnyen cing bsgrub pa'i rin chen gyis gtams pa'i / /
dogs 'dod bdud rtsi'i bum bzang 'dir phye yi / /
skal ldan tshogs rnams dgos 'dod ci bder longs / /
de la 'dir bcom ldan 'das de bzhin gshegs ba'i gtsug tor las byung ba'i gdugs dkar po can mchod cir bsgrub pa'i rim pa la rgya bod kyi mkhas grub tshad ldan du mas bkral ba'i tshul mang bo dang /
dkyil 'khor gyi lha'i rnam grangs la'ang bcu bdun ma /
nyer gsum ma /
lha mang /
gtso rkyang /
de la legs ldan mched gsum gyis bskor ba /
zhal gsum phyag brgyad ma legs ldan gsum gyis bskor ba /
zhal gsum phyag drug ma legs ldan mched gsum gyis bskor ba dang /
gtso rkyang zhal gcig phyag gnyis ma sogs du mar bzhugs pa las 'dir de dag thams cad kyi gtso bo'am rtsa ba lta bu lha mang bsgrub par 'dod pa'i gang zag gis 'di nyid kyi dbang bskur ba nos pa sngon du btang zhing /
dam tshig dang sdom pa mig gi 'bras bu ltar bsrung ba gzhir bzungs /
ri bo dang tshang tshing /
sman ljongs /
rgya mtsho dang chu blung chen bo'i dogs sam /
rang gi khyim la sogs pa yid dang mthun pa'i gnas su byi dor dang gtsang sbra legs par bya /
bcom ldan 'das ma'i dris 'bur gyi sku dang dkyil 'khor /
mnyam med shAkya'i rgyal po'i sku sogs rten bkrams pa'i mdun du bcom ldan 'das ma 'khor bcas la 'bul ba'i dkar gtor zlum bo dang /
legs ldan mched gsum dang sbyi sgos kyi chos bsrung la dmar gtor re re'am bsdun gcig /
phyogs skyong sde brgyad bgegs sogs la snod che ba gcig gi nang du bza' bca' sna tshogs kyis bskor ba'i zhal zas sked dkris can gsum /
chos bsrung gi gtor ma'i mdun du gzhi bdag gtor ma /
rgyal chen bzhi la 'bul ba'i gtor ma zhal zas skad dkris ma bzhi /
bdag bskyed la 'bul ba'i chu gnyis sngon du 'gro ba'i nyer spyod dang /
mdun bskyed la 'bul ba'i chu bzhi sngon du 'gro ba'i nyer spyod /
gzhan yang bkra shis rdzas rtags sogs sgrub pa po'i spro ba dang bstun te 'du byas /
sgrub pa po rnams khrus dang gtsang sbral gnas pas stan bde ba la tshul dang mthun par 'dug pa'i mdun ngos su rdo rje dril bu sogs mchod pa'i rol mo rnams tshar du dngar /
'gro ba mtha' dag 'khor ba sdug bsngal gyi rgya mtsho las sgrol ba'i phyir du rdzogs pa'i sangs rgyas kyi go 'phang tshe 'di nyid la thob par bya /
de'i phyir du 'phags ma gdugs dkar mo can bsgrub par bya snyam pa'i 'dun pa brtan pos 'di ltar nyams su blang bar bya ste thal mo khong stong du sbyar ba las mdzub mo'i tshigs bkug ste mthe bong dang sbyar ba de bzhin gshegs pa'i dam rgya gnas lngar gtugs te /
oM sarba ta thA ga ta ud b+ha wa ye swAhA /
lan lngas @# / /
phung po dang khams dang skye mched rnams byin gyis brlabs /
oM sarba ta thA ga ta kA ya wAk+ka tsit+ta badzra pra Na mi na sarba ta thA ga ta badzra pA da b+han+d+ha naM ka ro mi /
phyogs bcun bzhugs pa'i sangs rgyas dang byang chub sems dpa' thams cad la /
byang chub snying po la mchis kyi bar du bdag nyid dus thams cad du yong ye 'bul na /
sangs rgyas dang byang chub sems dpa' chen po rnams kyis bdag bzhes su gsol /
bdag la dngos grub bla na med pa stsal du gsol /
zhes bdag nyid 'bul /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don bsgrub slad du / /
bdag gis byang chub sems bskyed do / /
phyogs bcu dag na bzhugs pa yi / /
sangs rgyas byang chub sems dpa' gson / /
bdag gis rdzogs pa'i byang chub phyir / /
deng nas byang chub sems bskyed do / /
lan gsum gyis sems bskyed /
de nas bsod nams kyi tshogs mngon bar 'du bya ba'i slad du /
rang 'phags ma gdugs dkar mor gsal ba'i thugs kar zla ba'i dkyil 'khor la gnas pa'i gdugs dkar po gser gyi yu bcan gyi tog la /
oM yig gis mtshan pa'i 'od zer gyis 'phags ma gdugs dkar mo'i dkyil 'khor gyi lha tshogs la /
sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs /
'od zer rang gi snying khar thim /
gang gi drin gyis bde chen nyid / /
skad cig nyid la 'char ba gang / /
bla ma rin chen lta bu'i sku / /
rdo rje can zhabs pad la 'dud / /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
mchod pa rnams /
oM traM b+han+d+ha swAhA /
zhes pas bsangs /
oM swa b+hA shud+d+haHsarba d+harmAHswa b+hA wa shud+d+honyahaM /
stong ba nyid du gyur /
zhes bas sbyangs /
stong ba'i ngang las oM las rin po che las grub pa'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo rnams dwangs shing thogs ba med ba nam mkha' dang mnyam par gyur /
oM ar+g+haM AHhUM /
oM bA dyaM AHhUM /
oM puSh+pe AHhUM /
oM d+hU pe AHhUM /
oM A lo ke AHhUM /
oM gan+d+ha AHhUM /
oM nai bidya AHhUM /
oM shap+ta AHhUM /
zhes byin gyis brlabs /
snying kha nas spros ba'i mchod pa'i lha mo nam mkha'i dbyings khyab ba rnams kyis mchod par bsam la /
oM gu ru sarba ta thA ga toSh+Ni Sha si tA ta pa tre sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai bi dya /
shap+ta pra tIts+tsha swAhA /
zhes bas mchod /
bdag gis sdig pa bgyis pa rnams / /
rdzogs sangs rgyas kyis mkhyen pa bzhin / /
de ltar bdag gis so sor bshags / /
slad nas de ltar yong mi bgyid / /
srog chags sdug bsngal zhi bya'i phyir / /
bdag nyid ji srid 'tsho bar du / /
sangs @# / /
rgyas chos dang dge 'dun la / /
gus pas yang dag skyabs su mchi / /
chos kyi longs spyod sna tshogs la / /
mnyam par bzhag pas yi rang ngo / /
mi rtog blo gros bskyed pa'i phyir / /
chos kyi 'khor lo bskor bar bskul / /
gdul bya ji srid 'tsho bar du / /
mya ngan mi 'da' gsol ba 'debs / /
sngon gyi rgyal ba'i sras rnams kyis / /
smon lam ji ltar mdzad pa bzhin / /
bdag kyang dge ba'i sems kyis su / /
de bzhin du ni smon lam 'debs /
zhes yan lag bdun pa bya /
mar gyur sems can thams cad bde ba dang bde ba'i rgyu dang ldan par gyur cig /
sems can thams cad sdug bsngal dang sdug bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang dang bral ba'i btang snyoms tshad med pa la sems gnas par gyur cig /
cas tshad med bzhi bsgoms /
tshogs zhing rnams rang la thim pas byin gyis brlabs par gyur /
zhes brjod cing bsam ste bsod nams kyi tshogs 'du bya /
de nas bsrung ba'i 'khor lo bsgom pa ni /
rang gi thugs ka'i hUM yig las 'od zer phyogs bcur 'phros /
'og thams cad rdo rje'i sa gzhi| logs thams cad rdo rje'i r+wa ba /
steng thams cad rdo rje'i gur /
gur gyi 'og r+wa ba'i steng du rdo rje'i bla bre dang bcas pas bskor bar gyur pa'i steng 'og phyogs mtshams thams cad ye shes kyi me dpung rab tu 'bar bar gyur /
zhes brjod cing gsal btab de nas /
r+wa ba'i dbus su b+hUM yongs su gyur pa las ye shes kyi gzhal yas khang gru bzhi sgo bzhi pa phyi nas rim pa bzhin sngo sar dmar ljang dkar ba'i rtsig pa rim pa lnga dang ldan pa'i steng du rin po che'i pha gu gzhi dmar po la rin po che zur gsum pa dang gru bzhi pa la sogs pas spras pa /
de'i steng na gnas pa'i gser gyi ska rags bzhi'i phyi ngos su chu srin gyi kha nas mu tig gi do shal dang do shal phyed pa 'phyang ba /
de'i phyi ngos su bya 'dab las 'phyang ba'i ren po che'i shar bu /
de'i steng na padma 'dab ma phyed pa'i dbyibs can gyi mda' yab la gnas pa'i gser gyi bum pa nas thon pa'i rgyal mtshan dang ba dan brgyad brgyad kyis mdzas par byas pa /
phyi'i steng gi zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs dang kha dog sna tshogs pa'i lha mo rnams kyis mchod pa byed bzhin pa /
sgo dang sgo khyud kyi phyi'i mtshams dang rtsig pa'i phyi nang gi zur bzhir zla ba phyed pa la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi pa'i steng du bum pa la gnas pa'i ka ba bzhi bzhis bteg pa'i rta babs snam bu bcu gcig dang ldan pa'i rtse mor chos kyi 'khor lo'i g.yas g.yon du ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag bsam gyi shing la @# / /
rgyal srid rin po che sna bdun dang bar bar du grub pa thob pa dang sprin gyi gseb nas byung ba'i lha me tog gi phreng ba bzung ba rnams kyis kun nas mdzes bar byas pa /
nang ka ba brgyad kyis bteg pa'i rdo rje'i gdung gis mdzes par phub pa'i rtse mo rdo rje nor bu rin po che'i tog gis spras pa'i nang gi shar sngo /
lho ser /
nub dmar /
byang ljang /
dbus dkar pa'i nang du 'khor lo ser po rtsibs bcu drug pa lte ba mu khyud dang bcas pa'i lte ba'i nang du sna tshogs padma 'dab ma brgyad pa'i lte bar seng ges bteg pa'i rin po che'i khri /
phyogs bzhi'i shar du glang chen /
lhor rta mchog /
nub tu rma bya /
byang du mkha' lding rnams kyis bteg pa'i rin po che'i khri /
'khor lo'i rtsibs bcu drug dang /
steng 'og dang /
phyi nang gi grwa bzhi dang /
sgo bzhir sna tshogs padma dang zla nyi'i gdan re re /
zhes gzhal yas khang gdan dang bcas pa bskyed la /
ye shes kyi tshogs 'du bya ba'i phyir ram chos kyi sku thob pa'i phyir /
oM swa b+hA wa shud+d+hAHsarba d+harmAHswa b+hA wa shud+d+honyahaM /
stong pa nyid du gyur /
de ltar bdag gi de kho na nyid don dam par spros pa thams cad dang bral ba ji ltar yin pa de bzhin du lha'i de kho na nyid kyang de bzhin yin pas de gnyis chu dang 'o ma'i 'dres pa /
bzhin du rnam par mi rtog pa'i snang ba'i sgo de nyid du bdag dang lta'i de kho na nyid dbyer mi phyed par gyur /
zhes stong nyid sgom ba bya rgyud rang lam gyi stong pa'i sku zhes bya'o / /
stong pa'i ngang las oM sarba ta thA ga ta uSh+NI Shi si tA ta ba tre hUM phaT swAhA /
zhes pa'i sngags kyi gdangs kyi rnam par nam mkha' la grags par gyur /
bdag dang lha'i de kho na nyid dbyer mi phyed pa'i rnam pa can gyi rang gi sems zla ba'i dkyil 'khor du gyur pa'i steng du sngags kyi gdangs kyi rnam par nam mkha' la grags pa de shin tu dag pa'i dngul chu gser gyi bye ma la zhen pa ltar /
yig 'bru bris pa'i rnam pa can du 'khod pa yongs su gyur pa las /
gdugs dkar po'i tog la oM yig gis mtshan pa'i mthar oM sarba ta thA ga toSh+NA Shi si tA ta pa tre hUM phaT swAhA /
zhes pas mtshan par gyur /
zla ba dang phyag mtshan sngags dang bcas pa las 'od zer sna tshogs byung ba'i rtse mo la gdugs dkar mo can gyi lha'i gzugs dpag tu med ba byung nas nam mkha'i dbyings thams cad khyab par byas /
rgyal ba thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams tshim par byas nas lha'i sku dang bcas pa'i 'od zer slar log rang gi sems zla ba'i dkyil 'khor dang phyag mtshan sngags dang bcas pa la zhugs pa yongs su gyur pa las /
dbus su seng ges bteg pa'i rin po che'i khri'i steng du rang nyid bcom ldan 'das ma gdugs dkar po can rdo rje gtsug tor phyir bzlog pa chen mo /
sprul pa'i dbu stong mnga' ba /
phyag stong mnga' ba /
sbyan bye ba brgya stong mnga' @# / /
ba| mi phyed 'bar ba'i mtshan rtags can /
rdo rje yangs pa chen mo sa gsum gyi dkyil 'khor la mnga' mdzad pa /
sku mdog dkar mo sgeg pa dang dpa' ba'i nyams can gyi rtsa zhal nyis brgya dkar ba /
'jigs su rung ba dang rgod pa'i nyams can gyi g.yas zhal nyis brgya ser po /
gshe ba dang rngams pa'i nyams can gyi rgyab zhal nyis brgya dmar po / /
snying rje ba dang zhi ba'i nyams can gyi g.yon zhal nyis brgya ljang khu /
de mtshar ba dang drag po'i nyams can gyi steng zhal nyis brgya sngon po /
zhal re re yang spyan gsum gsum dang ldan zhing /
dbu re re la khro ba'i rdo rje 'bar bas mtshan pa /
dbu'i steng du gdung bdun /
bde gshegs bcu sogs yang dag par rdzogs pa'i sangs rgyas bye ba phrag bdun gyi cod pan 'chang ba /
phyag g.yas g.yon gyi dang pos 'khor lo dang bcas pa'i skyabs sbyin dang mnga' dang bcas pa'i gdugs dkar po'i yu ba thugs kar 'dzin cing /
g.yas g.yon gyi lhag ma dgu bcu rtsa dgu na 'khor lo dang mda' /
g.yas kyiphyag lhag ma bzhi brgyas rdo rje rin po che padma sna tshogs rdo rje rnams brgya phrag re re 'dzin cing /
g.yon gyi phyag lhag ma bzhi brgyas gzhu dang ral gri zhags pa lcags kyu rnams brgya phrag re re 'dzin pa /
rin po che'i rgyan sna tshogs kyis brgyan cing /
dar gyi stod g.yogs dang smad g.yogs mdzes par gsol ba /
zhabs g.yas pa lnga brgya brkyangs pas rgyal po'i chad pa'i 'jigs /
pa la sogs pa 'jigs pa chen po thams cad gnon par mdzad cing /
g.yon pa lnga brgya bskums pas mdangs 'phrog pa la sogs pa'i gdon thams cad 'joms par mdzad pa /
sku'i cha thams cad la zur gyis blta ba dang /
cher bgrad pa dang /
glog ltar 'gyur ba dang /
drag tu gzer ba la sogs pa'i spyan bye ba brgya stong mnga' ba /
gar gyi nyams dgu dang ldan cing /
ba spu'i bu ga thams cad nas bskal pa'i me lta bu'i rdo rje'i me 'od rab tu 'bar bas sa gsum gyi dkyil 'khor rgyas par 'gengs pa'i sems can thams cad 'jigs pa ma lus pa las skyob pa'i bdag nyid can du gyur /
shar gyi glang po ches bteg pa'i rin po che'i khri'i steng du drag shul chen mo dkar mo /
lhor rta mchog gis bteg pa'i rin po che'i khri'i steng du gtum pa chen mo ser mo /
nub tu rma byas bteg pa'i rin po che'i khri'i steng du 'bar ba chen mo dmar mo /
byang du mkha' lding gis bteg pa'i rin po che'i khri'i steng du stobs chen ma ljang khu rnams g.yas rdo rje dkung bsten cing /
g.yon rin po che'i bum pa 'dzin pa /
mtshams bzhir bdud rtsis gang ba'i bum pa bzhi /
'khor lo rtsibs bcu drug pa'i shar gyi rtsibs dang po la gos dkar mo ser mo /
gnyis pa la khro gnyer can sngo sangs /
gsum pa la rgyal ba'i rdo rje 'phreng ba ma ljang khu /
bzhi pa la padma'i mngon mtshan ma dmar mo rnams g.yas bgrang 'phreng dang g.yon ut+pal 'dzin pa /
lho'i rtsibs dang po la gzhan gyis mi thub pa dkar mo @# / /
gnyis pa la rdo rje mchu can ma ser mo /
gsum pa la zhi ba'i lha rnams kyis mchod ma nag mo /
bzhi pa la gzi brjid chen mo ljang khu rnams g.yas rin po che dang g.yon dbyig pa la brten pa /
nub kyi rtsibs dang po la stobs chen ma nag mo /
gnyis pa la rdo rje lu gu rgyud ma ser mo /
gsum pa la rdo rje rig 'dzin ma dmar mo /
bzhi pa la rdo rje rig ser phreng ma ljang khu rnams /
g.yas rdo rje dang g.yon bgrang 'phreng 'dzin pa /
byang gi rtsibs dang po la rdo rje rin chen ma dmar mo /
gnyis pa la rdo rje gtsug tor ma dkar mo /
gsum pa la rnam par bsgying ba'i rdo rje ma ljang khu /
bzhi pa la gser 'od lta bu'i spyan mnga' ma ser mo rnams g.yas sna tshogs rdo rje dang /
g.yon bgrang 'phreng 'dzin pa /
steng du rdo rje sgrol ma dang 'og tu padma'i spyan gnyis dkar mo g.yas skyabs sbyin dang g.yon mnyam gzhag mdzad pa /
nang gi shar lhor sgeg mo ma dkar mo phyag gnyis rdo rje dkur bsten nas 'gyings pa'i tshul gyis 'dzin pa /
lho nub tu 'phreng ba ma ser mo phyag gnyis kyis rin po che'i 'phreng ba 'dzin pa /
nub byang du glu ma dmar mo phyag gnyis kyis pi wang 'dzin pa /
byang shar du gar ma ljang khu phyag gnyis kyis rdo rje bsnams nas gar byed pa /
phyi'i shir lhor bdug spos ma dkar mo spos snod 'dzin pa /
lho nub tu me tog ma ser mo me tog gi snod 'dzin pa /
nub byang du mar me ma dmar mo mar me 'dzin pa /
byang shar du byug pa ma ljang khu dri'i dung chos 'dzin pa /
shar sgor lcags kyu ma dkar mo lcags kyu 'dzin pa /
lho sgor zhags pa ma ser mo zhags pa 'dzin pa /
nub sgor lcags sgrog ma dmar mo lcags sgrog 'dzin pa /
byang sgor dril bu ma ljang khu dril bu 'dzin pa /
lha mo thams cad kyang rin po che'i rgyan gyis brgyan cing /
dar gyi stod g.yogs smad g.yogs can /
rdo rje'i skyil dkrung gis bzhugs pa /
phyi rol gyi khor yug la rgyal po chen po bzhi /
phyogs skyong bcu la sogs pa 'khor dang bcas par gyur /
zhes bsgom ste sprul sku 'grub pa'i nus pa 'jog byed do / /
de nas /
lha thams cad kyi spyi bor oM las 'khor lo dkar po'i lhe bar oM gyis mtshan pa /
mgrin par AHlas padma dmar po'i lte bar AHsa mtshan pa /
thugs kar hUM las rdo rje sngon po'i lte bar hUM gis mtshan par gyur /
oM sarba ta thA ga ta ud b+ha wa ye swAhA /
zhes lan lngas sngar bzhin dam rgya gnas lngar gtugs te byin gyis brlabs /
rang gi thugs ka'i sa bon gyi 'od zer gyis bsgom pa dang 'dra ba'i ye shes pa spyan drangs /
dad pa dang ni dam tshig gis / /
tshur gshegs tshur gshegs bcom ldan 'das / /
bdag gi mchod yon bzhes nas kyang / /
mchod pas bdag la dgyes par mdzad / /
dzi na ji ka /
b+ha ga wa te uSh+NI Sha si hA ha pa tre sa pa ri wA ra e hye hi /
ar+g+haM pra tIts+tsha swAhA /
dzaHhUM baM hoHrang rang dang gnyis su med par gyur /
slar yang thugs ka'i hUM las 'od 'phros /
dbang gi lha rnams spyan @# / /
drangs /
oM sarba ta thA ga ta ar+g+haM swAhA /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
de rnams kyis bdud rtsis gang ba'i bum pa thogs /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus gang dri ma dag chu'i lhag ma spyi gtsug tu gnas pa yongs su gyur pa las /
gtso mo la rnam par snang mdzad sprul sku'i rnam pa can gyis dbu brgyan cing /
'khor rnams la gtso mos rgyas btab /
dbang gi lha rnams rang nyid la thim par gyur /
de nas bdag bskyed kyi mchod pa rnams /
oM tra baMn+d+ha swAhA /
oM swa b+hA wa shud+d+hAH sarba d+harmAH swa b+ha wa shud+d+honya haM /
stong pa nyid du gyur stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
mar me /
dri chab /
zhal zas rol mo rnams dwangs shing thogs pa med pa nam mkha' dang mnyam par gyur /
oM ar+g+haM /
AHhUM /
pA dya AMHhU /
puSh+pe AHhU /
d+hU pe AH hUM /
A lo ke AHhUM /
gan+d+he AHhU /
nai bi dya AHhUM /
sh+p+ta AHhUM /
zhes pas byin gyis brlabs /
oM sarba ta thA ga to Sh+NI Sha si tA ta pa tre sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai bi dya /
shap+ta pra tIts+tsha swAhA /
zhes pa chu gnyis nyer spyod rol mo dang bcas pas mchod /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal bstod / /
sprul pa'i dbu dang phyag ni stong mnga' zhing / /
bye ba brgya stong spyan lngan dpa' mo gang / /
phas rgol 'joms la thogs med mthu lngan pa / /
mi phyed 'bar ba'i rtags 'chang de la 'dud / /
de bzhin gshegs pa'i gtsug tor chos dbyings khams / /
rnam dag 'od gsal ngang las lha mo'i skur / /
rab bzhengs bcom ldan 'das ma thugs rje'i gter / /
dpal ldan rgyal kun yum gyur bstod par bgyi / /
'jigs rungs rgod dang rngams gshe snying rje dang / /
ngo mtshar nyams can sprul pa'i dbu stong las / /
'bar ba'i chu 'dzin srid gsum khyon 'gengs pa / /
spros las bgegs 'joms rdo rje'i ser chen 'babs / /
brgya phrag bcu yi bdag nyid phyag gi khyon / /
gdengs pas bdud dpung mthar byed mtshon cha'i tshogs / /
bzod dka' dus mtha'i me dang lhan cig tu / /
'phyar bas yid srubs sde bcas rtsad nas 'byin / /
gser gyi yu can in+d+ra nI la'i tog /
mdzes pas nyer bkra srid gsum kun khyab pa'i / /
gangs ri'i mdangs 'dzin gdugs dkar grib bsil gyis / /
'gro rnams gtan gyi bde ba'i dpal la 'god / /
brgya phrag lnga lnga'i g.yas g.yon zhabs kyi tshogs / /
phyogs bcu'i zhing rnams g.yo ba'i stang stabs kyis / /
'jigs chen bgegs rigs 'byung po gdon gyi tshogs / /
brgyal @# / /
zhing myos pa'i rnam 'gyur cir yang ston / /
bye ba'i bdag nyid spyan tshogs 'phrin las bzhi'i / /
rol pas rab 'khrug gzigs pa'i cha shas res / /
sgrub pa po la dngos grub bde blag tu / /
stsol zhing nag bo'i phyogs rnams lhag med 'joms / /
gdung bdun bde gshegs bcu yi cod pan che / /
'dzin cing tshangs pa'i nga ro'i gsung gi dbyangs / /
gang gi dbugs 'byin stsol zhing mkhyen pa'i gter / /
dpag med mnga' ba'i mgon khyod bstod par bgyi / /
drag shul che dang gtum chen 'bar ba mo / /
stobs chen lha mo dran pas sdug bsngal kun / /
sel zhing las bzhi grub pa'i mchog stsol ba / /
bcom ldan 'das ma rnams la mchod par bgyi / /
gos dkar khro gnyer can sogs 'khor lo'i rtsibs / /
la gnas rig sngags lha mo rnal 'byor ma'i / /
yid la re ba'i 'bras bu bde blag tu / /
stsol mdzad rdo rje'i lha mo rnams la bstod / /
steng 'og phyogs kyi grwa dang sgo bzhin / /
rol pa'i mdzes ma 'gying sgeg khro zhing brjid / /
tshe dang dpal dang bsod nams longs spyod rnams / /
bde blag nyid du stsol mdzad rnams la bstod / /
bka' yi las byed legs ldan nag po che / /
grong khyer gsum brtsegs 'jigs byed mched gsum dang / /
tshangs dbang brgya byin rgyal chen phyogs skyong sogs / /
'jigs rung dpung tshogs dang bcas bstod par bgyi / /
de ltar bcom ldan 'das ma bstod pa'i mthus / /
sa yi dbang phyug sku tshe rab brtan cing /
thugs kyi bzhed don ma lus 'grub pa dang / /
'gro kun bde skyid dpal la spyod par shog /
dpal 'byor longs spyod tshe dang bsod nams dang /
mnga' thang la sogs yar ngo'i zla bzhin 'phel / /
thub bstan snying po grags pa'i ring lugs mchog /
nam yang chad med rtag tu 'phel bar mdzod / /
zab gsal gnyis med rnal 'byor brtan po yis / /
phung sogs bag chags kun sbyangs sa bcu dang / /
lam lnga'i bgrod pa tshe 'dir mthar phyin nas / /
mgon khyod go 'phang mngon du byed par shog /
ces bstod nas bzlas pa'i dmigs pa ni /
rang gi thugs kar zla ba'i dkyil 'khor gyi steng du sa bon gyi mthar sngags 'phreng gis bskor ba las 'od zer sring gsum thams cad khyab par 'phros ye shes kyi rdo rje me'i rang bzhin du gyur nang gdon sdig sgrib thams cad gzhob thul gyis bsregs /
me'i sgra dang srid gsum gyi sems can thams cad bcom ldan 'das mar gyur pa'i zhal nas sngags kyi sgra 'brug ltar sgrogs pa dang /
yang phyogs bcu'i sangs rgyas dang byang chub sems dpa' thams cad bcom ldan 'das kyis dkyil 'khor gyi rnam par spyan drangs te bdag nyid la thim pas dngos grub thams cad stsol bar bsam pa dang /
mdun bskyed kyi skabs su bshad pa'i zhi rgyas dbang drag gi 'phrin las kyi dmigs pa rnams dang bcas te /
tadya thA /
oM a na le a na le /
kha sa me kha sa me| bai re bai re /
so me so me /
sarba bud+d+ha a d+hiSh+ShA na a d+hi ShTHi te swAhA /
oM sarba ta thA ga toSh+NI Sha si tA ta pa tre dU'i phaT /
hUM ma ma hUM ni swAhA /
zhes sbrel ba dang /
oM sarba ta thA ga to Sh+NA Shi si tA ta pa tre hUM phaT /
hUM ma ma hUM ni swA hA /
zhes pa rnams @# / /
bzla mjug tu yig brgyas lhag chad kha bskang /
oM traM ban+d+ha swAhA /
oM swa b+hA wa shud+d+hAHsarba d+harmAHswa b+hA wa shud+d+hony+haM /
stong pa nyid du gyur /
stong pa'i ngang las b+hUM las rin po che'i snod yangs shing rgya che ba'i nang du oM las gtor ma phul du byung ba'i lha rdzas su gyur oM AH hUM /
lan gsum gyis gtor ma byin gyis brlabs /
bcom ldan 'das ma'i ljags rdo rje'i 'ong zer gyi sbu gus drangs te gsol bar gyur /
oM sarba ta thA ga toSh+NA Shi si tA ta pa tre sa pa ri wA ra i daM ba liM kha kha khA hi khA hi /
lan gsum mam bdun gyis gtor ma 'bul /
ar+g+haM sogs kyis mchod /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
rgyal ba bye ba dun dang 'phags pa'i 'khor / /
drang srong rig sngags 'chang dang tshangs dbang dang / /
drag po ri sras dang bcas sred med bu / /
legs ldan nag po gdung bdun bde gshegs bcu / /
phyag 'os rnams la gus pas phyag byas nas / /
bde gshegs gtsug nas gsang sngags tshig phyung ste /
gang gi bsngags pa 'khor la bka' stsal pas / /
dpal ldan gdugs dkar can la bstod par bya / /
'chi med dbang po'i mdun sa chos bzang du /
shAkya'i rgyal po'i mtshan mchog gtsug tor nas / /
legs 'khrungs bdud kyi rigs kyis mi thub cing / /
phas kyi rgol ba thams cad phyir bzlog pas| |gzhan gyis mi thub gtsug tor gdugs dkar zhes / /
yongs su grags pas sa gsum kun khyab pa / /
dus gsum rgyal ba kun gyi yum gcig pu / /
bcom ldan 'das ma khyod la bdag phyag 'tshal / /
gdon dang rgyu skar gza' yi gnod pa dang / /
dus min 'chi dang sdig pa'i rmi lam dang / /
dug mtshon me dang chu yi gnod pa sogs / /
ma lus zhi mdzad khyod la phyag 'tshal lo / /
sku yi dkyil 'khor khyon ni shin tu yangs /
du ma'i nyams can dbu ni steng phrag dang / /
'bar ba'i phyag mtshan ldan pa'i phyag stong can / /
sa gsum dkyil 'khor kun la dbang mdzad ma / /
drag shul che sogs nyer gnyis phyag rgya'i 'khor / /
gdug ba 'dul ba'i las la thogs med pas / /
nag po'i sde rnams rdul du brlag mdzad pa'i / /
rig sngags lha mo'i tshogs la phyag 'tshal lo / /
dus min 'chi dang nad kyi 'jigs pa sogs / /
mi dang mi min 'byung bas bskyed pa yi / /
'jigs pa dran nas khyod la skyabs 'cha' na / /
'jigs pa kun las rtag tu bsrung du gsol / /
lha klu lha ma yin la sogs pa yi / /
gdon chen rnams dang gzi brjid mdangs 'phrog cing / /
mngal dang sha khrag la sogs za ba kun / /
khyod zhabs dran ba tsam gyis bzlog tu gsol / /
gang gi sgo nas mi srun skye bo yis / /
bdag cag bde legs 'phrog pa'i rig sngags sogs / /
ma lus bcad dang 'bar ba'i phur bu yis / /
de dag rnams la gdab pa'i 'phrin las mdzod / /
mdor na bcom ldan ma khyod phyag rgya'i 'khor / /
skyabs su @# / /
bzung nas re ba 'cha' ba yi / /
tshul 'di dgongs la 'gal rkyen kun zhi zhing / /
mthun rkyen ma lus yid bzhin 'grub par mdzod / /
bde gshegs gtsugs nas gdugs dkar lha mo zhes / /
gdon dang bgegs rigs 'byung po'i tshogs bcas kun / /
phye mar 'thag byed rngams pa'i gzi brjid can / /
bcom ldan ma khyod thub bstan rgyas par mdzod / /
bde gshegs thugs rjes gtsug tor las 'khrungs shing / /
bde 'byung bstan la gnod byed tshar bcad nas / /
bde legs 'bras bu nye bar stsol mdzad pa'i / /
bde mchog gdugs dkar can gyi bkra shis shog /
ces rgyal ba gnyis pa'i gsung 'dis bstod /
bsnyen dus su skabs 'dir legs ldan mched gsum gyi gtor ma bcom ldan 'das ma'i gtor ma ji lta ba bzhin byin gyis brlabs la /
rang gi thugs ka'i sa bon gyi 'od zer gyis rang bzhing yi gnas nas legs ldan nag po mched gsum la 'khor tshogs dam can rgya mtshos bskor ba spyan drangs /
e hye hi /
dzaH dzaH padma ku ma la ye stwaM /
legs ldan mched gsum 'khor dang bcas pa'i ljags rdo rje'i 'od zer gyi spu gus drangs te gsol bar gyur /
oM matha kA la du tri b+h+yo hUM phaT /
i daM ba liM kha kha khA hi khA hi /
oM mahA kA la shrI hUM phaT /
i daM ba liM kha kha khA hi khA hi /
oM mahA kA la duSh+TaM hUM phaD si daM pi laM kha kha khA hi khA hi /
zhes pa rnams re re bzhin /
lan gsum mam bdun gyis gtor ma 'bul /
oM shrI mahA kA la sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+ha /
nai bi bya| shap+ta pra tI ts+tsha hUM swAhA /
zhes mchod /
srin po'i gzugs kyis gdug pa can / /
tshar gcod byang chub sems dpa' ste / /
grong kyer gsum brtsegs 'jig byed pa / /
gtum po rnams la bdag bstod do /
zhes bstod /
de rjes spyis gos kyi chos skyong la gtor ma 'bul /
rgyal chen bzhi'i gtor 'bul 'og nas 'byung ba bzhin bya /
de nas gzhi bdag gtor ma gtong /
de nas phyogs skyong dang sde brgyad sogs kyi gtor ma 'og nas 'byung ba bzhin sngags drug dang phyag rgya drug gis byin gyis brlabs te 'bul /
bskul bzlog rgyas pa byed tshe skabs 'dir bya /
yig brgyas lhag chang kha bskang /
nongs pa bzod par gsol /
'og nas 'byung ba bzhin bsdu chog bya'o / /
lugs 'di'i mdun bskyed bsgrub cing mchod pa'i rim pa ji ltar bya ba ni mdun gyi dkyil 'khro /
oM traM ban+d+ha swAhA /
zhes pas bsangs /
oM swa b+hA wa shud+d+ha'aH sarba d+harmAH swa b+hA wa shud+d+honyahaM /
stong pa nyid du gyur /
zhes stong par sbyangs /
stong pa'i ngang las hUM Las sna tshogs rdo rje hUM gis mtshan pa las 'od zer 'og tu 'phros pas rdo rje'i sa gzhi /
logs su 'phros pas rdo rje'i r+wa ba /
steng du 'phros pas rdo rje'i gur /
gur gyi 'go r+wa ba'i steng du rdo rje'i bla bre ste thams cad kyang bar mtshams med par dum bu gcig tu gyur pa'i phyi rol du rdo rje'i me kha dog sna lnga pas bskor ba'i nang du /
rin po che du ma las byas pa'i sa gzhi gser gyi bye ma bdal bar gyur /
oM tsa la bi hUM swAhA /
de'i steng du 'o ma'i rgya mtsho chen po nya lcigs la sogs pa'i skyon dang bral ba /
padma dang ut+pal la sogs pa'i me tog gis brgyan pa /
rin po che'i bya'i tshogs mang po lding bar gyur /
@# / /
oM bi ma la d+ha ha hUM /
de'i dbus su ri rab gru bzhi pa ngos bzhi nas gser dang dngul dang in+d+ra nI la dang /
sbur long las byas pa'i them skas kyi 'phreng bas brgyan pa /
mtha' thog thag dpag bsam gyi shing legs par 'khrungs pa la rnam par rgyal ba'i ba dan stong 'phur bas brgyan pa /
de'i steng du padma'i sdong bu rin po che du mas brgyan pa'i rin po che sna tshogs kyi 'dab ma can /
gser gyi za ba dang spur long gi ze'u 'bru dang ldan pa snying po'i thog la dngul gyi ri mos bskor ba /
dpag tshad du ma'i khyon can ri rab kyi dbus brtol nas byung ba'i lte bar b+hUM yongs su gyur pa las ye shes kyi gzhal yas khang gru bzhi sgo bzhi pa /
zhes pa nas /
sgo bzhir sna tshogs padma dang zla nyi'i gdan /
zhes pa'i bar sngar ltar la lag pa gnyis rdo rje thal mo bsnol te sbyar ba phang par bzhag pa las rim gyis gyen du 'phang bstod pa bla re 'gyed pa'i phyag rgya bcas la /
na maH sarba ta thA ga ta naM sarba tha khaM ut+ga te sbar NA hi maM ga ga na khaM swA hA /
steng du bla bre yang skad cig gis byung bar gyur /
zhes gzhal yas khang bskyed nas bcom ldan 'das ma 'khor bcas spyan drangs pa ni /
oM traM ban+d+ha swAhA /
zhes mchod yon byin gyis brlabs /
oM sarba ta thA ga ta kA ya wAk+ka tsit+ta badzra pra Na me na sa rba ta thA ga ta badzra pA da b+han d+ha naM ka ro mi /
dad pa dang ni dam tshig gis / /
tshur gshegs tshur gshegs bcom ldan 'das / /
bdag gi mchod yon 'di bzhes nas / /
mchod pas bdag la dgyes par mdzod / /
dzi na dzika /
e hye hi /
oM sarba ta thA ga to Sh+NA Shi si tA ta pa tre sa pa ri wA ra ar+g+haM pra tI ts+tsha swAhA /
zhes bcom ldan 'das ma 'khor bcas la byon ma thag pa'i mchod yon phul te /
rim gyis gsal 'debs pa ni /
bcom ldan 'das ma 'phags ma gdugs dkar mo can gyi lha tshogs la rig sngags dang gsang sngags dang /
khro bo dang /
legs ldan nag po mched gsum dang /
mngag gzhug pa dang /
mngag gzhug ma la sogs pas nam mkha'i dbyings khyab cing khor yug tu bskor nas byon pa rnams rang rang gi gdan la bzhugs pa ni /
dbus su seng ges bteg pa'i rin po che'i khri'i steng du bcom ldan 'das ma 'phags ma gdugs dkar mo can /
zhes pa nas /
bdag nyid can du gyur /
shar gyi glang po ches bteg pa'i rin po che'i khri'i steng du drag shul chen mo dkar mo /
zhes pa nas /
lha mo thams cad kyang rin po che'i rgyan gyis brgyan cing /
dar gyi stong g.yogs smad g.yogs can rdo rje'i skyil krung gis bzhugs pa /
gtso mo'i g.yas g.yon rgyab gsum du pad nyi ro'i gdan la hUM las legs ldan mched gsum sku mdog mthing nag zhal gcig phyag gnyis pa g.yas gri gug dang /
g.yon thod khrag thugs kar 'dzin pa'i mchan khung na tsan+dan gyi beng chen bsnams pa /
sku la ngar nag gi 'jol bar dang /
zhabs la sag lham nag khra gsol ba /
khros shing gtum pa /
thod pa skam rlon gyis brgyan cing /
ye shes kyi me 'bar ba'i dbus na g.yas bskum g.yon brkyang gi stabs kyis bzhugs pa /
phyi rol @# / /
gyi khor yug la rgyal po chen po bzhi phyogs skyong bcu gza' chen po brgyad rgyu skar nyi shu rtsa brgyad lha chen po brgyad /
klu chen po brgyad /
'jigs byed chen po dgu rnams rang rang gi rgyan dang /
cha lugs dang /
phyag mtshan 'dzin pa ste /
rang rigs kyi 'khor dpag tu med pas bskor ba /
lha thams cad kyi spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
thugs kar hUM las rdo rje sngon po'i lte bar hUM gis mtshan par gyur /
sngar bzhin dam rgya bcas la mdun bskyed kyi gnas lngar reg pa'i stangs kha dang bcas te /
oM sarba ta thA ga ta ud b+ha wa ye swAhA /
lan lnga brjod /
bcom ldan thugs rjes byon pa legs / /
bdag cag bsod nams skal bar ldan / /
bdag gi mchod yon bzhes nas kyang / /
thugs la dgongs shing gnang bar mdzod / /
bde bar gshegs so bcom ldan 'das / /
tshur gshegs 'dir ni bzhugs su gsol /
bdag gi mchod yon bzhes nas kyang / /
'di nyid du ni bzhugs su gsol / /
oM sarba ta thA ga ta ga ga na sa ma ye swA hA /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag 'bul na / /
de srid bcom ldan bzhugs su gsol / /
oM ka ma la ye stwaM /
oM badzra A sa na hUM phaT /
oM badzra ka hUM phaT /
shaM ka re sa ma ye swA hA /
dzi na dzi ka /
oM tsaN+Da ma hA ro Sha Na hUM phaT /
ces brjod /
de nas mdun bskyed kyi mchod pa byin gyis rlobs pa ni /
oM traM ban+d+ha swAhA /
oM swa b+hA wa shud+d+hAH sarba d+harmAHswa b+hA wa shud+d+honyahaM /
stong pa nyid du gyur /
stong pa'i dang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon| zhabs bsil /
zhal bsil /
bsang gtor /
me tog /
bdug sbos /
mar me /
dri chab /
zhal zas /
rol mo la sogs pa rnams dwangs shing thogs pa med pa nam mkha' dang mnyam par gyur /
oM ar+g+haM AHhUM /
oM pA dyaM AHhUM /
oM Any+tsa ma Na na AHhUM /
oM prok+Sha Nan AHhUM /
oM puSh+pe AHhUM /
oM d+hU pe AHhUM /
oM A lo ke AHhUM /
oM gan+d+he AHhUM /
oM nai wi dya AHhUM /
oM shap+ta AHhUM /
oM rU pa AHhUM /
oM shap+ta AHhUM /
oM gan+d+he AHhUM| oM ra sa AHhUM /
oM spar+sha AHhUM /
zhes byin gyis brlabs rjes rang gtso mor gsal ba'i thugs ka nas spros pa'i mchod pa'i lha mo rnams kyis mchod rdzas sna tshogs pa thogs te dkyil 'khor gyi lha tshogs la mchod par bsam zhing /
lha rdzas mchod yon rgya mtsho 'di| |bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sa rba ta thA ga toSh+Ni Sha si tA ta pa tre sa pa ri wA ra ar+g+haM pra tI ts+tsha hUM swAhA /
lha rdzas zhabs bsil rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tre sa pa ri wA ra pA dyaM pra tIts+tsha hUM @# / /
swAhA| lha rdzas zhal bsil rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
o sarba ta thA ga toSh+NA She si tA ta pa tres pa ri wA ra Any+tsa ma Nan pratI ts+tsha hUM swAhA /
lha rdzas bsang gtor rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tre sa pa r-i wA ra prok+Sha Nan pra tI ts+tsha hUM swAhA /
lha rdzas me tog rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+tI Sha si tA ta pa tre sa pa ri wa ra puSh+pe pra tAts+tshi hUM swAhA /
lha rdzas bdug spos rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
d+hU pe lha rdzas snang gsal rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
A lo ka lha rdzas dri mchog rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
gan+d+he lha rdzas zhal zas rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
nai wi dya /
lha rdzas sil snyan rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+d+ta Shi si tA ta pa tre sa pa ri wA ra shap+ta pra tIts+tsha hUM swA hA /
lha rdzas gzugs mchog rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tre sa pa ri wA ra rU pa pra tIts+tsha hUM swAhA /
lha rdzas sgra snyan rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NA Shi si tA ta pa tre sa pi ra wA ra shap+ta pra tI ts+tsha hUM swAhA /
lha rdzas dri mchog rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tre sa pa ri wA ra gan+d+he pra tIts+tsha hUM swAhA /
lha rdzas ro mchog rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tres pa ri wA ra ra sa pra tIts+tsha hUM swAhA /
lha rdzas reg mchog @# / /
rgya mtsho 'di / /
bcom ldan gdugs dkar 'khor bcas sogs / /
srid zhi'i mgron rnams kun la 'bul / /
bar gcod bzlog phyir bzhes su gsol / /
oM sarba ta thA ga toSh+NI Sha si tA ta pa tre sa pa ri wA ra spar+sha pra tIts+tsha hUM swAhA /
'dzam bu chu bo'i gser las legs byas shing / /
rtsibs stong ldan pas dpag tshad lnga brgya pa / /
nyi ma gnyis pa lta bur mkhar 'phags te / /
dpag tshad 'bum lam nyi ma gcig gis chod / /
de'i mthus nam mkha'i lam las dpung tshogs bzhi / /
gling bzhi lha gnas dang por bgrod byed pa'i / /
'khor lo rin chen phul bas 'gro ba kun / /
chos kyi srid la dbang bsgyur thob par shog /
oM sarba ta thA ga toSh+NI Sha si tA ta pa tre sa pi ra wA ra tsakra rat+na pra tIts+tsha hUM swAhA /
rin chen bi DUr+ya yi zur brgyad las / /
spros pa'i 'od kyis dpag tshad brgya yi bar / /
mtshan mo'ang nyin mo bzhin du snang byed cing / /
tsha bas gdungs tshe 'od kyis bsil ba ster / /
de ni dus min 'chi dang nang rnams sel /
yid la gang bsam phal cher 'byung 'gyur ba'i / /
nor bu rin chen phul bas 'gro kun gyi / /
chos ldan re ba yid bzhin 'grub par shog /
oM sarba ta thA ga to Sh+NI Sha si tA ta pa tre sa pa ri wA ra ma Ni rat+na pra tIts+tsha hUM swAhA /
yid 'ong bltan sdug pa'i bud med ni / /
lus dang kha nas dri zhim rab tu 'byung / /
gang gis reg na bde ba'i mchog ster zhing / /
gling der bkres skom mya ngan sel bar byed / /
bud med skyon lnga spangs shing yon tan ni / /
rnam pa brgyad dang rab tu ldan gyur ba'i / /
btsun mo rin chen phul bas 'gro ba kun / /
zag med bde ba che la spyod par shog /
oM sarba ta thA ga toSh+NI Sha si tA ta pa tre se pa ri wA ra stri rat+na pra tIts+tsha hUM swAhA /
gzhan la mi 'tshe chos ma yin pa spangs / /
yang dag tha snyad las la skyo ba med / /
sa yi bdag po'i yid la bsam pa rnams / /
ma smras par yang shes nas sgrub par byed / /
dpung rnams 'gro dang gnas dang ldog pa yi / /
bya ba kun la rab tu mkhas gyur pa'i / /
blon po rin chen phul bas 'gro ba kun / /
rgyal ba'i dgongs pa ji bzhin skong bar shog /
oM sarba ta thA ga to Sh+NI Sha si tA ta pa tre sa pa ri wA ra pa rI Na ya ka rat+na pra tIts+tsha hUM swAhA /
yan lag bdun ldan gangs kyi ri bo 'dra / /
rang bzhin glang po stong gi stobs dang ldan / /
nyi ma gcig gis 'dzam gling lan gsum 'khor / /
cang shes skud pa yis kyang dkri bar nus / /
gzhan li ma gnod mi 'khrug dal gyis 'gro / /
pha rol sde las rgyal bar byed pa yi / /
glang po rin chen phul bas 'gro ba kun / /
theg pa mchog gi bzhon pas 'gro bar shog /
oM sarba ta thA ga toSh+NI Sha si tA ta pa tre se pa ri wA ra ga dza rat+na pra tIts+tsha hUM swAhA /
me tog ku mu nga bzhin rab tu dkar / /
lha yi gtsug rgyan nor bu sogs kyis brgyan / /
mdog dang dbyibs dang bong tshod phun sum tshogs / /
bsgro na nyin gcig 'dzam gling lan gsum 'khor / /
lus la nad med gzi brjid chen po can / /
yongs su ngal ba med pa'i bzhon pa ni / /
rta mchog rin chen phul bas 'gro ba kun / /
rdzu 'phrul mchog gi @# / /
shugs dang ldan par shog /
oM sarba ta thA ga toSh+NI Sha si tA ta pa tre sa pa ri wA ra a shwa rat+na pra tIts+tsha hUM swAhA /
rdo rje rin chen mthon ga ma rgang dang / /
gser dang dngul dang spug la sogs pa ni / /
zad pa med pas sa phyogs rab 'gengs pa / /
de yi 'byor pa shin tu brtan pa ste / /
g.yo dang sgyu med gzhan la gnod pa med / /
skye bo thams cad rab tu dga' 'gyur ba'i / /
khyim bdag rin chen phul bas 'gro ba kun / /
gsung rab rin chen mdzod kun 'dzin par shog /
oM sarba ta thA ga toSh+NI Sha si tA ta pa tre sa pa ri wA ra gr-i ha pa ti rat+na pra tIts+tsha hUM swAhA /
ji ltar sngon gyi sangs rgyas la / /
dpal gyi be'u g.yung drung 'khyil / /
dge ba'i don du mnga' ba ltar / /
de bzhin bdag gis dbul bar bgyi / /
ji ltar sngon gyi sangs rgyas la / /
gser gyi 'khor lo mu khyung can / /
tshangs pa chen pos phul ba ltar / /
de bzhin bdag gis dbul bar bgyi / /
ji ltar sngon gyi sangs rgyas la / /
'dam gyi skyon gyis ma gos pa'i / /
padma dkar po phul ba ltar / /
de bzhin bdag gis dbul bar bgyi / /
ji ltar sngon gyi sangs rgyas la / /
nyon mongs bdud las rgyal ba yi / /
chos kyi rgyal mtshan phul ba ltar / /
de bzhin bdag gis dbul bar bgyi / /
ji ltar sngon gyi sangs rgyas la / /
gdugs dkar gser gyi yu ba can / /
phul ba de bzhin bdag 'bul gyis / /
ci bde bar ni bzhes su gsol / /
ji ltar sngon gyi sangs rgyas la / /
re ba thams cad rdzogs mdzad pa'i / /
bum pa bzang po phul ba ltar / /
de bzhin bdag gis dbul bar bgyi / /
ji ltar sngon gyi sangs rgyas la / /
snyan pa phyogs bcur sgrog pa yi / /
'bud dung g.yas 'khyil phul bltar / /
de bzhin bdag gis dbul bar bgyi / /
ji ltar sngon gyi sangs rgyas la / /
na bza' gser gyi nya ris can / /
phul ba de bzhin bdag 'bul gyis / /
ci bde bar ni bzhes su gsol / /
oM sarba ta thA ga toSh+NI Sha si tA ta pa tre sa pa ri wA ra aSh+Ta mang+ga la pra tI ts+tsha hUM swA hA /
me long ye shes chen po rgya mtsho yis / /
ye shes rgya mtsho mchog tu dag gyur nas / /
rnam dag chos la thogs med longs spyod pa'i / /
bkra shis des kyang sgrib pa dag gyur cig /
g+hi hang dug gsum 'joms pa nad kyi sman / /
sman mchog chos nyid rab tu rtogs gyur te / /
nyon mongs zug rngu med par gyur pa yi / /
bkra shis nges kyang sdug bsngal dag gyur cig /
zho ni kun gyi snying por gyur pa ste / /
snying po rnam da gye shes mchog rtogs nas / /
yon tan kun gyi dbyings su gyur pa yi / /
bkra shis des kyang dug gsum zhi gyur cig /
dur bas tshe ni spel bar byed pa ste / /
rdo rje sems dpa'i tshe ni rab bsgrubs nas / /
nyon mongs skye shi rgyun chad gyur pa yi / /
bkra shis des ni tshe yang 'phel gyur cig /
bil ba rgyu rkyen 'bras bur bcas pa'i chos / /
'jig rten 'jig rten 'das pa'i spyod pa kun / /
byang chub snying po mchog tu dag gyur pa'i / /
bkra shis des kyang don kun 'grub gyur acig /
dung ni chos kyi sgra rnams sgrogs pa'i tshul / /
ye shes rgya mtsho nyid du dag gyur ste / /
chos rnamS @# / /
ma nor yongs su ston pa yi / /
bkra shis nges kyang tshig la dbang thob shog /
li khri dmar ngo dbang gi rang bzhin te / /
chos rnams ma nor dbang du bsdus nas kyang / /
chos kyi rgyal srid rtag tu brtan gyur pa'i / /
bkra shis des kyang khyed srid brtan gyur cig /
yungs kar rdo rje'i rigs te thams cad du / /
bgegs rnams ma lus 'joms par byed pa yis / /
mthu stobs yon tan phun sum tshogs gyur pa'i / /
bkra shis des kyang bgegs rnams zhi bar shog /
oM sarba ta thA gatoSh+NA Shi si tA ta pa tre sa pa ri wA ra aSh+Ta bai ga mang+ga la pra tIts+tsha hUM swAhA /
rin chen mdzes pa'i bkra shis bum pa 'di / /
sna tshogs bcud kyis bkang ste phul ba yis / /
las dang nyon mongs dri ma kun byang nas / /
byang chub sems kyi rlan gyis brlan par shog /
oM sarba ta thA gatoSh+NAShi si tA ta pa tre sa pa ra wI ra badzra ka la sha pra tIts+tsha hUM swAhA /
sna tshogs dbang po'i gzhu ltar rab bkra zhing / /
gang la reg na bde ba'i rgyur 'gyur ba / /
gos bzang rin chen bdag blo sbyang phyir 'bul / /
bzod pa dam pa'i gos kyis brgyan par shog /
oM sarba ta thA ga toSh+NI Sha si tA ta pa tre sa pa ri wA ra badzra wastra ye pra tIts+tsha hUM swAhA /
rgyal ba mtshan dpe'i rang bzhin rgyan ldan phyir / /
rgyan gzhan dag gis brgyan pa mi 'tshal yang / /
rin chen rgyan mchog phul bas 'gro kun gyis / /
mtshan dpes brgyan pa'i sku lus thob par shog /
oM sarba ta thA ga toSh+NI Sha si tA ta pa tre sa pa ri wA ra badzra rat+na A lang+ka ra pra tIts+tsha hUM swAhA /
de las gzhan yang mchod pa'i tshogs / /
rol mo dbyangs snyan yid 'ong ldan / /
sems can sdug bsngal sel byed pa'i / /
sprin rnams so sor gnas gyur cig /
dam chos dkon mchog thams cad dang / /
mchod rten rnams dang sku gzugs la / /
rin chen me tog la sogs char / /
rgyun mi chad par 'bab par shog /
ji ltar 'jam dbyangs la sogs pas / /
rgyal ba rnams la mchod mdzad pa / /
de bzhin bdag gis de bzhin gshegs / /
mgon po sras dang bcas rnams mchod / /
yon tan rgya mtsho rnams la bdag /
bstod dbyangs yan lag rgya mtshos bstod / /
bstod dbyangs snyan sprin de dag la / /
nges par kun tu 'byung gyur cig /
na mo rat+na tra yA ya /
na mo b+ha ga wa te badzra sa ra pra warta ya| ta thA ga ta ya /
ar+ha te samyak+saM bud+d+hA ya /
tadya thE /
oM badzra badzra /
mahA badzra /
mahA te dza badzra /
mahA bi dya badzra /
mahA bo d+hi tsit+ta badzra /
mahA bo d+hi maN+Do pa saM karma Ni /
sarba karma a ba ra Na bi sho d+ha ni badzri swAhA /
zhes chu bzhi nyer sbyod 'dod yon lnga rgyal srid sna bdun bkra shis rdzas rtags gang bum na bza' rgyan mchod sprin gyi gzungs sogs kyis legs par mchod nas bstod pa ji ltar bya ba ni /
mgon po thugs rje che ldan pa / /
thams cad mkhyen pa'i ston pa po / /
bsod nams ye shes rgya mtsho'i zhing| |de bzhin gshegs la phyag 'tshal lo / /
dag pas 'dod chags bral bar gyur / /
dge bas ngan song las grol zhing / /
gcig tu don dam mchog gyur pa / /
zhi gyur chos la phyag 'tshal lo / /
grol nas grol ba'i @# / /
lam yang ston / /
bslab pa dag la rab tu gnas / /
zhing gi dam pa yon tan ldan / /
dge 'dun la yang phyag 'tshal lo / /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
gzhan gyis mi thub drag shul che / /
gtum pa chen mo stobs chen mo / /
'bar ba chen mo gzi brjid che / /
pha rol gnon la phyag 'tshal lo| |dkar mo chen mo stobs chen mo / /
'bar ba'i 'phreng ba gos dkar mo / /
'phags ma sgrol ma khro gnyer can / /
bdud bzhi 'joms la phyag 'tshal lo / /
rgyal ba'i rdo rje 'phreng zhes grags / /
padma'i mngon mtshan rdo rje'i mtshan / /
gzhan gyis mi thub 'phreng ba can / /
gzhan don mdzad la phyag 'tshal lo / /
rdo rje mkha' rnams 'joms pa mo / /
zhi ba'i lha rnams kyis mchod ma / /
gzugs gzhi gzi brjid chen mo can / /
zhi mdzad khyod la phyag 'tshal lo / /
'phags ma sgrol ma stobs can ma / /
rdo rje lu gu rgyud gzhan dang / /
rdo rje gzhon nu rig 'dzin ma / /
rig sngags 'chang la phyag 'tshal lo / /
lag na rdo rje rig gser 'phreng / /
rnam par bsgyings pa'i rdo rje dang / /
gser 'od lta bu'i spyan mnga' ma / /
rdo rje 'gros dang dkar mo dang / /
padma'i spyan dang zla 'od dang / /
bcu phrag gnyis dang gnyis lha mo / /
phyag rgya'i tshogs la phyag 'tshal lo / /
phyi nang mtshams bzhir legs gnas shing / /
rab mdzes 'khril bag 'gying dang ldan / /
rang rang mchod rdzas thogs ba yi / /
sgeg sogs brgyad la phyag 'tshal lo / /
sgo bzhi bsrung ba'i lha mo ni / /
'dzum zhing yid tsam khros pa'i zhal / /
lcags kyu zhags pa lcags sgrog dril / /
sgo skyong bzhi la phyag 'tshal lo / /
rgyas par na skabs 'dir sngo gyi bstod pa'ang sbyor /
srin po'i gzugs kyis gdug pa can / /
tshar gcod byang chub sems dpa' ste / /
grong khyer gsum brtsegs 'jig byed pa / /
legs ldan rnams la bdag bstod do / /
mdog nag gzugs thung gzi brjid che / /
gdug pa tshar gcod gri gug g.yas / /
g.yon pas thod pa khrag gang bsnams / /
thod 'phreng can la phyag 'tshal bstod / /
khros pa'i zhabs brdabs sa gzhi g.yo / /
bzhad pa'i gad mos ri rab bsgyel / /
dam tshig nyams pa'i snying 'byin pa / /
dam tshig can la phyag 'tshal bstod / /
gzi brjid ldan zhing stobs dang ldan / /
stobs po che la mthu che ba / /
rang rang phyogs rnams legs skyong ba'i / /
phyogs skyong bcu la phyag 'tshal lo / /
'jig rten skyong ba'i mthu chen ldan / /
dri za grul bum klu dbang dang / /
gnod sbyin tshogs la mda' bsgyur ba'i / /
rgyal chen bzhi la phyag 'tshal bstod / /
phyi'i khor yug la gnas pa'i / /
'jigs byed lha klu gza' skar dang / /
phyogs skyong rgyal chen phyag 'tshal zhing / /
'jig rten pa kun bstod par bgyi / /
na maHsarba bo d+hi satwa naM sarba hra sa ku ri mi ta /
a bi dz+nya ra shi ni na mo tu te swAhA /
zhes bstod pa 'byung ba'i sngags rnams brjod de bstod /
de nas rang gi snying khar zla ba'i dkyil 'khor gi steng du oM yig gi mthar sngags kyi 'phreng bas bskor /
@# / /
ba dang /
mdun bskyed kyi lha'i thugs kar yang de bzhin bsal btab /
rang nyid bcom ldan 'das mar gsal ba'i thugs ka'i oM yig gi klad kor gyi nang du zla ba'i dkyil 'khor gyi steng du rang nyid tha mal pa'i rnam pa can nam dpal ldan bla ma dam pa'am pha ma sogs bsrung bya rnams legs par gsal btab /
rang gi thugs ka'i sngags 'phreng sa bon dang bcas pa las 'od zer 'phros mdun bskyed kyi lha'i thugs rgyung bskul /
de'i thugs ka nas 'od zer tshur 'phros pa'i sne mo la bcom ldan 'das ma phyag gis bum pa dkar po bdung rtsi dkar pos gang 'dzin ba'i tshogs spros bdag nyid dam bsgrub bya la khrus byas pas nad gdon sdig sgrib rnams lhag med du byang ba dang /
bdud rtsi ser po'i tshogs kyis khrus byas pas tshe dang bsod nams dpal dang 'byor ba legs tshogs rnams rgyas par bsgom pa dang /
yang lha mo dmar mo lcags kyu dang zhags pa thogs pa sbros te gang dbang du bsdu bya'i skye bo rnams zla ba dmar po la gnas pa bkug nas spros pa'i lha rnams kyis ut+pa la dmar po kha ma bye ba 'dra ba'i mde'u can gyi mngas snying phug nas dbang du byas bste 'jam po gsum gyis dmigs pa dang /
khros pa'i lha mo'i tshogs mtshon cha sna tshogs pa thogs pa rnams kyis gnod byed dgra bgegs thams cad tshar gcod pa dang mngon spyod kyi las shin tu gal che ba'i dus bdag gi thugs ka nas spros pa'i 'od zer gyis mdun bskyed kyi bcom ldan 'das ma'i thugs rgyud bskul /
de'i thugs ka nas spros pa'i 'od kyis legs ldan mched gsum gyi thugs rgyud bskul bas /
de rnams khros shing 'khrugs te hUM hUM dang ha ha dang k+ShaM? k+Shi? li? sogs pa'i sgra chen po sgrog zhabs sa la brdabs pas srid pa gsum gyi sde brgyad 'byung po spyi dang khyad par tshangs pa /
dbang po /
khyab 'jug /
dbang phyug chen po /
tshogs kyi bdag po sogs kyi dpung gi tshogs bsdul te gnod byed thams cad thal bar brlag par bsam pa dang /
nad yams sogs zhi ba'i ched du yin na bcom ldan 'das ma'i thugs rgyud bskul pas thugs ka nas spros pa'i 'od zer gyis nad kyi bdag po sogs gnod byed rnams gzhob thul gyis bsregs /
rdo rje r+wa ba me ri dang bcas pa'i nang du yul 'khor dang sgrub pa po rnams chug cing /
lha mo kha dog sna tshogs pa'i bdud rtsi'i bum pa thogs pa rnams kyis bsgrub bya la khrus byas pas nyer 'tshe thams cad dang bral bar bsgom pa dang /
de la sogs skabs dang sbyar ba'i dmigs pa rnams legs par shes par bya ste /
oM sarba tathA ga toSh+NI Sha si tA ta pa tre hUM phaT hUM ma ma hUM ni swAhA /
zhes bcom ldan 'das ma'i sngags dang /
oM mahA kA la du tri b+h+yo hUM phaT /
oM mahA kAla shrI hUM phaT /
oM mahA kAla duSh+Tana hUM phaT /
ces legs ldan mched gsum so so dang thun mong dang /
oM shrI mahA kA la shA sa na u pa ha ri Ne /
e Sha a paSh+tsi ma ka lo /
a yaM i daM rat+na tra ya /
a pa ka rI NAM /
ya ti pra ti dz+nyA na /
sma ra si /
ta da i daM duSh+Ta na /
kha kha khA hi khA hi /
mA ra mA ra /
gr-ih+Na gr-ih+Na /
b+han+d+ha b+han+d+ha /
ha na ha na /
da ha da ha /
pa tsa pa tsa /
di na me ke na mA ra ya hUM hUM phaT phaT swAhA /
zhes pa rnams ja ltar rigs pa bzla /
de nas yi ge brgya pas lhag chad kha bskang /
oM traM ban+d+ha swAhA /
oM swa b+hA wa shud+d+hAHsarba d+harmAHswa b+hA wa shu d+d+honyahaM /
stong pa nyid du gyur /
stong pa'i ngang las oM las rin po che'i snod yangs shing rgya che ba'i nang du oM 'od du zhu ba las byung ba'i gtor ma phul du byung ba'i lha rdzas su gyur /
oM AHhUM /
lan gsum gyis byin gyi sa @# / /
brlabs /
mgron rnams kyi ljags rdo rje'i 'od zer gyi sbu gus drangs te gsol bar gyur /
oM sarba ta thA ga toSh+NA Shi si tA ta pa tre sa pa ri wA ra i daM ba liM kha kha khA hi khA hi /
zhes lan gsum ma ma bdun gyis bcom ldan 'das ma la 'bul /
oM sarba ta thA ga toSh+NA Shi si tA ta pa tre sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai wi dya /
shap+ta pra tIts+tsha hUM swAhA /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo /
zhes bstod /
legs ldan mched gsum gyi gtor ma sngar ltar byin gyis brlabs la /
legs ldan mched gsum 'khor dang bcas pa'i ljags rdo rje'i 'od zer gyi sbu gus gtor ma'i bcud drangs te gsol bar gyur /
oM mahA kA la du tri b+h+yo i daM ba liM kha kha khA hi khA hi /
oM mahA kA la shrI i daM ba liM kha kha khA hi /
khA hi /
oM mahA kA la duSh+Tana i daM ba liM kha kha kha hi khA hi /
zhes sbrel bas gtor ma phul /
oM shrI mahA kA la sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai wi dya /
shap+ta pra tIts+tsha hUM swAhA /
zhes mchod /
srin po'i gzugs kyis gdug pa can / /
tshar gcod byang chub sems dpa' ste / /
grong khyer gsum brtsegs 'jigs byed pa / /
legs ldan rnams la bdag bstod do /
zhes bstod /
rgyal bas bdud bcom byang chub sangs rgyas te / /
rgyal ba'i sku la bkres skyems mi mnga' yang / /
bdag cag bsod nams zhing du 'gyur slad du / /
bshos dang zhal zas sbyar ba 'di phul bas / /
dus kun dge ba'i lo tog 'phel rgyas nas / /
bde ba can du padmo las skyes te / /
ting nge 'dzin zas dang chos la spyod par shog /
'dir spyi sgos kyi chos skyong la gtor ma 'bul /
rgyal chen bzhi'i gtor ma /
oM AHhUM /
gis byin gyis brlabs /
rgyal po chen po sde bzhi 'khor dang bcas pa'i ljags rdo rje'i 'od zer gyi sbu gus gtor ma'i bcud drangs te gsol bar gyur /
oM d+h+raM ta rASh+TA ya /
oM bi rU D+ha kA ya /
oM birU pak+ShA ya /
oM bai shra ma NA ya sa pa ri wA ra b+h+yaHna maH sarba ta thA ga ta b+h+yo pi shwa mu khe b+h+yaHsarba tata khaM ut+ga te s+pha ra Na i maM ga na khaM /
gr-i h+Ne daM ba liM ta swAhA /
lan gsum gyis 'bul /
oM tsa tura mahA rA dzA sa pa ri wAra /
ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai bi dya /
shap+ta pra tIts+tsha hUM swAhA /
rgyal po chen po dpal ldan pa / /
m+r+gad mdog mtshungs pi waM 'dzin / /
dri za'i tshogs la dbang bsgyur ba'i / /
yul 'khor bsrung la phyag 'tshal lo / /
dpa' bo chen po stobs po che / /
kha dog sngon po ral gri 'dzin / /
grul bum tshogs la dbang bsgyur ba'i / /
'phags skyes po la phyag 'tshal lo / /
mnga' bdag chen pos thu po che / /
khra dog dmar ser sbrul zhags 'dzin / /
klu yi tshogs la mdang mdzad pa'i / /
mig mi bzang la phyag 'tshal lo / /
ded dpon chen po gser mdog can / /
be con dang ni ne'u le 'dzin / /
gnod sbyin tshogs la dbang bsgyur ba'i / /
rnam thos sras la phyag 'tshal lo / /
rgyal chen bzhi po 'khor bcas kyis / /
mchod sbyin @# / /
gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyi stong grogs mdzod / /
dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mtshan ma ngan / /
bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing phyugs 'phel dang / /
bde legs thams cad 'byung ba'i gnas / /
yid la 'dod pa kun 'grub shog /
oM badzra a mr-i ta kuN+Da li ha na ha na hUM phaT /
oM swa b+hA wa shud+d+hAH sarba d+harmAHswa b+hA wa shud+d+honyahaM| stong pa nyid du gyur /
stong pa'i ngang las rang gi mdun du b+h+rUM las rin po che'i snod yangs shing rgya che ba'i nang du oM las gtor ma dwangs shing thogs pa med pa zag pa med pa'i bdud rtsi'i rgya mtsho chen bor gyur /
oM AHhUM /
lan gsum gyis byin gyis brlabs /
na maHsarba ta thA ga ta a wa lo ki te oM saM b+hara saM b+ha ra hUM /
lan gsum mam bdun gyis 'bul /
de bzhin gshegs pa rin chen mang la phyag 'tshal lo / /
de bzhin gshegs ba gzugs mdzes dam pa la phyag 'tshal lo / /
de bzhin gshegs pa sku 'byams klas la phyag 'tshal lo / /
de bzhin gshegs pa 'jigs pa thams cad dang bral ba la phyag 'tshal lo / /
phun tshogs 'dod yon lnga ldan ba'i / /
bdud rtsi'i rgya mtsho'i gtor ma 'di / /
sa yi lha mo bstan ma sogs / /
stong gsum gzhi bdag tshogs rnams dang / /
tshe ring mched lnga bstan skyong bcas / /
gangs can gnas pa thams cad dang / /
khyad par yul phyogs 'di nyid gi /
yul lha gzhi bdag rnams la 'bul / /
bzhes nas bdag cag yon mchod rnams / /
las dang bya ba ci byed kyang / /
ko slong phrag dog ma mdzad bar / /
mthun rkyen yid bzhin 'grub par mdzod / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
'phags pa rnams la mchod pa dang /
sems can rnams la phan gdags phyir / /
don rnams gang dag bsam pa kun / /
de dag thams cad ci rigs par| |thogs pa med par 'byung gyur cig /
de nas phyogs skyong sde brgyad /
bgegs tshogs dang bcas pa'i gtor ma rnams la dmigs la /
oM swa b+hA wa bi shud+d+he d+harmAHte badzra sid+d+hi hUM /
na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+phar Na hi maM ga ga na khaM swAhA /
oM a mr-i te hUM phaT /
oM a kA ro mu khaM sarba d+harmA NAM /
A dyA nu t+pan+na? twAda /
na maHsarba ta thA ga ta a wa lo ki te oM saM b+ha ra saM b+ha ra hUM /
oM ru ru s+phu ru dzwa la tiShTHa sid+d+ha lo tsa ni sarba ar+tha sA d+ha ni swAhA /
bdag gi bsam ba'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
don rnams gang dag bsam pa kun / /
de dag thams cad ci rigs par / /
thogs pa med par 'byung gyur cig /
ces sngags drug bstod cing byin gyis @# / /
brlabs /
oM ru tra ye /
oM sha t+sa ha sra ak+Shi ye /
oM agna ye /
oM ya ma ye /
oM ne ri te ye /
oM ba ru Na ye /
oM ba ya bai ye /
oM ku bai ra ye /
oM ur+d+haM brah+ma na ye /
sUr+ya gra ha a d+hi pa ta ye /
tsan+d+ra nak+Sha dra a d+hi pa ta ye /
oM ar+d+h+wa pri thi wi b+h+yaHa su re b+h+yaHnA ge b+h+yaHde ba /
nA ga /
yak+Sha /
gan+d+hara ba /
a su ra /
a ru DaM /
kin+na ra /
ma ho ra ga /
manu Sha /
a ma nu Sh+ra /
oM gung ga ri gung ka ri swAhA /
oM pi tsi pi tsi swAhA /
oM gung gung swAhA /
sa pa ri wA ra i daM ba liM kha kha khA hi khA hi /
lan gsum ma ma bdun gyis phyogs skyong dang sde brgyad sogs la gtor ma 'bul /
oM ru tra ye /
oM sha t+sa ha sra ak+Shi ye /
oM anga ye /
oM ya ma ye /
oM ne ri te ye /
oM ba ruNa ye /
oM ba ya bai ye /
oM ku bai ra ye| oM ur+d+haM brah+ma na ye /
sUr+ya gra ha a d+hi pa ha ye /
tsan+d+ra nak+Sha dra a d+hi pa ta ye /
oM ar+d+h+wa pri thi wi b+h+yaHa su re b+h+yaH nA ge b+h+yaH de ba /
nA ga /
yak+Sha /
gan+d+hara ba /
a su ra /
ga ru Da /
kin+na ra /
ma ho ra ga /
na nu Sha /
a ma nu Sha /
oM gung ka ri gung ka ri swAhA /
oM pi tsi pi tsi swAhA /
oM gung gung swAhA /
sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+d+he /
nai bi dya /
shabta pra tIts+tsha hUM swAhA /
zhes mchod /
gzi brjid ldan zhing stobs dang ldan / /
stobs po che la mthu che ba / /
rang rang phyogs rnams legs skyong ba'i / /
phyogs skyong bcu la phyag 'tshal lo / /
phyi'i khor yug la gnas pa'i / /
'jigs byed lha klu gza' skar dang / /
phyogs skyong rgyal chen phyag 'tshal zhing / /
'jig rten pa kun bstod par bgyi /
zhes bstod bar gcod bzlog pa sogs dgos gal che ba'i skabs rnams su rol mo'i tsham rdams drag po dang bcas te /
bcom ldan 'das ma 'khor bcas 'di ltar bskul bar bya ste /
hUM| rgyal ba kun gyi mtshan mchog gtsug tor nas / /
legs 'khrungs bcom ldan 'das ma gdugs dkar mo / /
phyag rgya'i tshogs dang bcas pa ma lus pa / /
tshad med thugs rje'i mthu dpung deng 'dir bskyed / /
sangs rgyas bstan pa gnyan po rgyas pa dang / /
sa yi dbang phyug bzhed don lhun 'grub cing / /
'gro kun bde skyid dpal la nyer spyod pa'i / /
'phrin las ma lus thogs med 'grub par mdzod / /
rgyal ba'i bstan dang zhwa ser ring lugs che / /
dpal 'byor longs spyod chab sring mnga' thang rnams / /
dar zhing rgyas la bar du gcod pa'i tshogs / /
ma lus deng 'dir drag po'i chad pas sgrol / /
pha rol mthu byad ngan sngags dmod zor dang / /
nad rims 'byung po gdon bgegs log par 'dren / /
rmi lam mtshan ltas ngan dang 'jigs chen brgyad / /
me dang sa g.yo rkun po la sogs dang / /
dus dang ngus min 'chi ba'i nye bar 'tshe / /
gza' dang rgyu skar lo skeg zla skeg dang / /
gzhan gyi dpung sogs bsam sbyor ngan pa rnams / /
khyod kyi mthu stobs rdo rje'i shugs kyis bzlog /
rnal 'byor lus dang srog dang longs spyod la / /
'tshe ba'i mi dang mi min ci mchis pa / /
mi bzad ye shes rdo rje'i phur bu yis / /
phyag rgya'i chogs kyis da lta nyid du thobs / /
bcom ldan gdugs dkar bka' yi las byed pa / /
nag po chen po @# / /
srid gsum dbang phyug khyod / /
rab 'bar mche ba bstan pa'i dgra la gtsigs / /
bdud kyi dpung tshogs ma lus da lta choms / /
legs ldan nag po rdo rje sreng med bu / /
bzod dka' rdo rje'i gri gug cher gdengs nas / /
bstan pa gnyan po 'jig pa'i dgra dang bgegs / /
ma lus sha khrag don snying chems chems rol / /
mahA kA la grong khyer gsum brtsegs dgra / /
dus mtha'i me yi mig can hUM hUM bzhad / /
sa gsum g.yo ba'i gar gyi bro chen pos / /
log par blta ba'i tshogs rnams thal bar rlog /
rdo rje kyo bas nyer bkug tho chen dang / /
phur bus thobs la rdo rje'i mda' yis phug /
pha rol mthu stobs rig sngags nus ba rnams / /
ma lus 'od zer 'bar bas bsregs shing gtubs / /
gnam bskos yongs kyi rje bo'i sku tshe dang / /
chab srid phan bde'i gzhi rten mchog 'di nyid / /
srid pa ji srid rdo rje'i khams ji bzhin / /
rab rgyas 'gro kun bde la spyod par mdzod / /
nor 'dzin yangs pa'i gzhir 'khod 'gro ba rnams / /
rdzogs ldan gsar pa'i dga' bdes yongs tshim zhing / /
thub bstan snying po'i ring lung bshad sgrub kyi / /
bya bas nyin mtshan kun tu 'da' bar mdzod / /
bcom ldan 'das ma nyer gnyis phyag rgya'i tshogs / /
legs ldan mched gsum tshangs dbang brgya byin sogs / /
ma lus rnal 'byor bdag cag bsrung ba dang / /
skyobs dang sbed la nam yang ma g.yel zhig /
ces bskul zhing 'phrin las bcol /
gtang rag gi mchod pa /
oM traM ban+d+ha swAhA /
oM swa b+hA wa shud+d+hAHsarba d+harmAHswa b+hA wa shud+d+honyahaM /
stong pa nyid du gyur /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AHhUM /
pA dyaMAHhUM /
puSh+pe AHhUM /
d+hU pe AHhUM /
A lo ke AHhUM /
gan+d+he AHhUM /
nai bi dya AHhUM /
shap+ta AHhUM /
oM sarba ta thA ga toSh+tA Shi si tA ta pa tre sa pa ri wA ra ar+g+haM pra tIts+tsha hUM swAhA /
de bzhin du /
bA dyaM /
puSh+pe /
d+hU pe /
A lo ke /
gan+d+he /
nai bi dya /
shap+ta pra tIts+tsha hUM swAhA /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
srin po'i gzugs kyis gdug pa can / /
tshar gcod byang chub sems dpa' ste / /
grong khyer gsum brtsegs 'jig byed pa / /
legs ldan rnams la bdag bstod do / /
phyi rol khor yug la gnas pa'i / /
'jigs byed lha klu gza' skar dang / /
phyogs skyong rgyal chen phyag 'tshal zhing / /
'jig rten pa kun bstod par bgyi /
zhes bstod /
yi ge brgya pas lhag chad kha bskang /
lhag pa dang ni chad pa dang / /
cho ga'i yan lag nyams pa dang / /
bdag gi brjed ngas ci mchis pa / /
de yang bzod par mdzad du gsol / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod mdzad rigs / /
@# / /
gang yang bdag blo rmongs pa yis / /
nyes byas cung zad gang ba gyis pa / /
gang phyir lus can skyabs yin phyir / /
mgon khyod de kun bzod mdzad rigs / /
gzhan yang bsngo ba smon lam ji ltar rigs pa btab /
badzra muH bdag mdun gyi ye shes pa rang bzhin gyi gnas su gshegs /
mdun dang bdag bskyed kyi dkyil 'khor rten dang brten par bcas pa bdag nyid la thim zhing /
bdag nyid kyang thugs ka'i sa bon la thims /
sa bon yang nam mkha' la 'ja' yal ba bzhin du stong par gyur par mos nas cung zad mnyam par 'jog /
stong pa'i ngang las rang nyid gdugs dkar mo can zhal gcig phyag gnyis kyi g.yas skyabs sbyin dang g.yon gdugs dkar po gser gyi yu bcan? la nor bu'i tog gis mtshan pa 'dzin par gyur pa'i thugs kar zla ba la gnas pa'i oM yig las spros pa'i 'od zer 'og tu 'phros pas rdo rje'i sa gzhi /
logs su 'phros pas rdo rje'i r+wa ba /
steng du 'phros pas rdo rje'i gur /
gur gyi 'og ra ba'i steng du rdo rje'i bla bre ste thams cad kyang rdo rje 'bar ba'i rang bzhin bar mtshams med par dum bu gcig tu gyur pa'i phyi rol du bskal pa 'jig pa'i dus kyi me lta bu'i kha dog sna lnga pa'i me dpung phyogs bcur 'phro bar gyur /
zhes brjod cid spyod lam thams cad du lha mo'i nga rgyal dang ma bral bar bya'o / /
bya ba'i rgyud 'di'i rang lam gyi bgrod tshul ni tshe 'di nyid dam rig 'dzin gyi lus sna tshogs la brten nas sa dang lam gyi bgrod ba rnams myur du rdzogs par byas te sa bcu pa'i mtha' na bde stong gnyis su med pa'i ye shes kyi lam dang sbyar nas sangs rgya bar byed pa yin la /
de yang zab gsal gnyis su med pa'i rnal 'byor nyid rnal 'byor du bya ba'i gtso bo ste /
gsal ba ni rang lha'i skur gsal ba'i zhal phyag dang spyan sogs ma 'dres par rnam pa gsal ba dang /
rang nyid lha de yin no snyam pa'i nga rgyal shugs can bskyed de tha mal gyi snang zhen sbyong zhing de lta bu'i zhi gnas khyad par can legs par 'grub cing gsal ba'i rnal 'byor gyi ting nge 'dzin rtsal sbyongs shing rtogs ba'i yon tan dang dngos grub kyi nus pa gong nas gong du bskyed pa'i phyir srog rtsol dang bcas te lha'i skul dmigs ba dang /
me gnas kyi bsam gtan dang /
sgra gnas kyi bsam gtan rnams yin la /
de dag gis rgyal ba'i gzugs kyi sku 'grub cing /
bsod nams kyi tshogs gsog byed dang /
zab ba'i rnal 'byor ni rang lha'i skur gsal ba snang la rang bzhin med ba'i sgyu ma lta bur dmigs te bsgoms pa dang /
sgra mthar thar ba ster ba zhes ba de kho na nyid kyi lta ba la mnyam par bzhag ste srog rtsol dang bcas te bsgom pa ste des ni chos kyi sku 'grub par byed pa yin no / /
bsnyen pa'i grangs tshad ni yi ge bco lnga yan chad la khri dang /
de man chad la 'bru 'bum bzla bar gsungs shing /
'di'i rang lam gyis tshe 'dir sangs rgya tshul ni bsnyen ba dang /
bsgrub pa dang /
nyer sgrub dang /
sgrub chen la sogs pas rang gi tshe bskal pa mang por gnas pa'i rig 'dzin gyi lus bsgrub ste /
lus de la sa lam gyi bgrod ba rnams mthar phyin par byed pa dang /
seng ge dang /
shar b+ha dang glang chen dang /
ral gri dang /
'khor lo dang /
rdo rje sogs kyi rig 'dzin bsgrub ste de la brten nas lus 'di nyid kyis bde ba can la sogs bdag pa dang /
grub pa'i gnas rnams su phyin te sangs rgyas rnams las dngos su chos nyan ba thob cing /
de la brten nas tshogs gnyis bde blag tu rdzogs shing lam myur du bzlums @# / /
ba sogs phan yon mtha' yas pa la brten nas myur du sangs rgya bar byed pa yin no / /
'di dag gi gnad zhib mo ni rgyud dang rgya bod kyi mkhas grub du mas bkral ba'i legs par bshad pa rnams dang /
khyad par du rje rgyal ba gnyis pa tsong kha pa chen pos legs bar bshad pa'i sngags rim chen mo sogs las shes par bya'o /
smras pa /
shAkya'i rgyal po gang gi gtsug tor las / /
legs 'khrungs bcom ldan 'das ma gdugs dkar mo / /
mchod cing sgrubs pa'i bdud rtsi'i bum bzang che / /
'di yis skye dgur bde legs cir yang ster / /
shin tu rtogs dka'i mdo rgyud rgya mtsho'i 'jing / /
bshes gnyen ded dpon mkhas pa'i grogs bzang la / /
brten nas brtson 'grus gzings kyis nyer bgrod de / /
bsam gyis mi khyab rin chen dpal 'di bslangs / /
'dir 'bad dge tshogs zla ltar rab dkar pa / /
gang de'i mthu las gnam bskos sa'i dbang phyug /
sku tshe chab srid bskal brgyar 'phel ba dang / /
bzhed don lhun 'grub rgyal bstan rab rgyas shog /
'bad cing brtags nas legs par sbyar mod kyi / /
bdag blo rmongs shing gsung rab don zab pas / /
nyes tshogs ci mchis snying nas 'chags bgyid na / /
bzod par bzhes la tshangs par yang dag stsol / /
mi phyed 'bar ba'i rtags 'chang lha yi lha / /
legs ldan mched gsum phyag rgya'i tshogs sa bcas kyis / /
phyogs dus kun nas dge ba'i shis pa dang / /
dge mtshan 'dod dgu'i bkra shis stsal du gsol /
zhes bcom ldan 'das ma gdugs dkar mo can gyi sgrub thabs dngos grub bdud rtsi'i bum bzang zhes pa 'di ni /
ngos pho brang chen por gser zhal mjal bar yong skabs 7rje btsun 'jam pa'i dbyangs stobs kyi 'khor los bsgyur pa'i rgyal bo'i tshul du rol pa gong ma bdag po chen po nas bla ma khyod 'di khang yongs pa'i phyogs 'dir sangs rgyas kyi bstan pa dang ba dang /
chab srid kyi legs tshogs rgyas pa /
sa steng gi skye 'gro thams cad la bde skyid 'byung ba'i phyir du 7rgyal ba'i bka' las gdams pa zab mo byin rlabs shin tu che ba'i chos shig gsar rtsom mdzad nas bla ma ser mo ba dang dad ldan thams cad la 'don bcug na bkra shis dang dge mtshan rgya chen po yong zhes gser gyi bka' lung phebs pa gus pa chen pos spyi bos nos te 7shAkya'i dge slong blo bzang dpal ldan ye shes kyis lugs 'di'i rgya bod kyi gzhung dang rje yab sras kyi gsung la legs par brtags shing /
khyab bdag rdo rje sems dpa'i ngo bo rje grub dbang blo bzang bzod pa'i zhabs drung nas lugs 'di'i man ngag ji ltar thob pas brgyan te sum rtsen gyi skyed tsha sa la 'phos pa lta bu'i pho brang chen po'i nye 'dab lha khang ser po'i yang steng rang shag tu /
7gong ma chen po dgung lo khri phrag khri phrag tu brtan cing /
thugs kyi bzhed don lhun gyis 'grub pa'i ched du gsol ba btab ste| gnam skyong dgung lo zhe lnga pa'i zla ba bcu pa'i yar tshes bzang bor ngang bdun rtse gcig pas sbyar ba'o / /
bkra shis /
zhus dag /
swa sti| phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos spyin 'dzad med dal 'gro'i rgyun 'di spel / /
sarba mang+ga laM / / / /
