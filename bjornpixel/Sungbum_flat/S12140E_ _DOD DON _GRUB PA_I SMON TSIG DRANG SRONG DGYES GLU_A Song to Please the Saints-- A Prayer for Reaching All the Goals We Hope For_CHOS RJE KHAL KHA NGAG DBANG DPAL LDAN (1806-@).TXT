@## / /
'dod don 'grub pa'i smon tshig drang srong dgyes glu zhes bya ba bzhugs so / /
@## / /
rgyal kun mkhyen gzugs rje btsun bla ma la / /
phyag mchod gsol btab bgyis pa'i dge tshogs kyis / /
'di phyi'i legs tshogs rten 'brel kun gyi sgo / /
bshes gnyen dam pa tshul bzhin bsten par shog /
dal 'byor don che rnyed dka' myur du 'jig /
ngan 'gro'i sdug bsngal skyabs 'gro las rgyu 'bras / /
yang yang bsam pas nges pa mchog rnyed nas / /
yang dag lam gyi gzhi rtsa tshugs par shog /
srid pa'i bde 'byor srin mo'i mdzub bag ltar / /
mthong ba'i skyo shas drag bo'i rlung shugs kyis / /
rnam dag lhag pa'i bslab gsum me 'bar te / /
'khor ba'i tshang tshing myur du sregs par shog /
man ngag rgyu 'bras bdun gyis legs drangs ba'i / /
rlabs chen phyin drug bsdu bzhi'i srol skyongs shing / /
g.yeng ba kun zhi 'khor rtsa gcod nus pa'i / /
zhi lhag myur du rgyud la skye bar shog /
de nas rnam dag dbang bzhi'i lde mig gis / /
gsang sngags theg ba'i gter gyi sgo phye nas / /
dngos grub 'byung gnas dam sdom yid bzhin nor / /
rang srog las kyang gces par srungs par shog /
sku gsum lam khyar kun gyi gnad tshang zhing / /
gang snang lha skur 'char ba'i bskyed rim dang / /
dben gsum sgyu lus 'od gsal zung 'jug gi /
rdzogs rim mchog rnams myur du mthar phyin shog /
de ltar lam bzang nyams su len pa la / /
mthu ldan chos bsrung rnams kyis grogs mdzad pas / /
@# / /
bar chad bdud kyi ming yang mi 'byung bar / /
mthun rkyen mkho dgu yid bzhin 'byor bar shog /
mthar thug sku gsum mngon du ma byas pa'i / /
tshe rabs kun tu yon tan bdun ldan gyi / /
mi lus thob cing rab tu 'byung ba dang / /
dam pa'i mgon gyis rjes su 'dzin par shog /
khyad par 'jam mgon bla ma tsong kha pas / /
nam yang 'bral med rjes su bzung ba'i mthus / /
myur du sa lam rtogs pa mthar phyin te / /
'gro kun rnam 'dren dam par bdag gyur cig /
gnas skabs su yang rgyal bstan gong du 'phel / /
bstan 'dzin mchog rnams sku tshe mdzad 'phrin rgyas / /
'gro kun duH khas nam yang ma mnar bar / /
bde skyid bzang pos rtag tu 'tsho bar shog /
ces pa 'di yang blo dang mang du thos pa'i nor gyis phyug pa'i dge slong blo bzang tshe brtan gyis 'di lta bu zhig dgos zhes bskul ba ltar /
spong ba pa'i gzugs brnyan \u0f38 sbrang btsun ngag dbang dpal ldan gyis /
hu khen hu thog thu'i khu re dam chos 'gyur med gling du sug bris su bgyis pa 'dis byang rang gzhan la phan thogs par gyur cig /
dge'o / /
