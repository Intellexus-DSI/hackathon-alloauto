! / /
gang gi thabs mkhas mdzad pas 'gro ba la / /
gnas skabs kun tu bde ba'i mchog stsol ba / /
zla med ston pa de yis khyod la ni / /
nyin mtshan kun tu bde legs sbyin gyur cig /
phul byung dad pa'i shugs ni rab drag cing / /
rnam dpyod shes rab nor gyis mi dman pa / /
cho rigs bzang po'i brtul zhugs 'dzin pa khyod / /
phyogs 'dir rnam dkar dgongs pa yod pa khums / /
de lta na yang 'du 'dzi mang po yis / /
g.yengs par gyur tshe khams kyis mi lcogs pa'i / /
tshul 'dis don gnyis bsgrub la mthu med kyi / /
khyad par nyid kyi bzhed pa mi rdzogs par / /
mthong nas re zhig phyogs der bgrod pa bshol / /
de la blo gros ldan khyod bzod pa mdzod / /
dge la brtsams pa mthar phyin ma gyur kyang / /
ji tsam brtsams pa de tsam gyis kyang 'tsheng / /
skom pas chu klung rdzogs par ma 'thungs kyang / /
chu 'ga' 'thungs pa yis kyang ngoms par 'gyur / /
de 'dra'i dge des tshe rabs kun tu khyod / /
rgyal ba'i dam chos ma lus 'dzin gyur cig /
ces pa 'di rgya ma khri dpon chen po rin chen rgyal mtshan pas rgya mar 'ong dgos zhes yang yang bskul ba'i don du / /
mang du thos pa'i dge slong blo bzang grags pas sbyar ba'o / /
