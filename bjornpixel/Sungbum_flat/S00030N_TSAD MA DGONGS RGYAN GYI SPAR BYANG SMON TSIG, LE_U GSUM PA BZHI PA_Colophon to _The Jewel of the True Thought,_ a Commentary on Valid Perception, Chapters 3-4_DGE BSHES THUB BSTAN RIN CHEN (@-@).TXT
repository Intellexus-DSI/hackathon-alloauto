/ /
rnam 'grel tshad ma'i dgongs rgyan / /
@# / /
rnam 'grel le'u gsum bzhi'i spar byang smon tshig / /
@# / /
rnam grol zhi ba'i rgya mtshor ro gcig tu / /
gzhol ba'i mtha' yas chos tshul dal 'babs klung / /
tshig gi gzegs ma res kyang dug gsum gyi / /
dri ma yongs 'khrud legs bshad bdud rtsi 'di / /
dpar du bskrun pa'i rnam dkar phung po'i mthus / /
yang dag chos kyi sgo mo stong phrag brgya / /
gdangs te rgyud lnga'i 'gro ba ma lus pa / /
nges legs nor bu'i mdzod la dbang 'byor shog /
ces pa 'di yang deng dus yid srub kyis rgyud brlams pa'i kla klo'i sdig spyod mi bzad pas gangs ljongs chos ldan gyi zhing du thub pa'i bstan pa rin po che nyin mo'i snang ba ltar 'bar ba de ni ming gi lhag ma tsam du nyams nyes par byas /
phyogs dang phyogs na rdul phran gyi mtshon cha sogs gdug pa'i gnod 'tshe gya gyu'i sbyor ba ni nyin re bzhin du dar ba sogs sgo kun nas lnga bdo'i rgud tshogs mtsho ltar brdol ba 'di dag lhag med du zhi zhing /
byang phyogs bod kha ba can du bstan pa'i me ro slar yang sngar bzhin gsos te rgya gar 'phags pa'i ljongs 'dir yang thub pa'i bzhed dgongs dri ma med pa dar rgyas su 'phel ba dang /
'dzam gling yangs pa'i khyon la 'tshe med zhi ba'i lam ston /
rnam 'dren shAkya seng+ge'i ring lugs sgo kun nas rgyas pa sogs 'phral yun legs tshogs du ma'i ched du dmigs nang bstan grub mtha' ris med kyi gsung rab dag dpar du bskrun dang bskrun 'gyur gang la'ang sbyar chog pa'i dge bsngo'i smon tshig tu shAkya'i dge sbyong chos smra ba ngag dbang blo bzang bstan 'dzin rgya mtshos sbyar ba'o / /
