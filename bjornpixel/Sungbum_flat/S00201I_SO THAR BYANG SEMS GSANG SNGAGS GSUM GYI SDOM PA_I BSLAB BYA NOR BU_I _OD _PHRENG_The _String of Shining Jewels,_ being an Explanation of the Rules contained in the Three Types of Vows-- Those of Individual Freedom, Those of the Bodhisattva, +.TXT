@# / /
so thar byang sems gsang sngags gsum gyi sdom pa'i bslab bya nor bu'i 'od 'phreng zhes bya ba bzhugs so / /
@## / /
thams cad mkhyen pa la phyag 'tshal lo / /
! 'dir so thar gyi sdom pa ma thob pa thob par byed pa'i thabs /
! thob pa mi nyams pa bsrung ba'i tshul /
! nyams na phyir bcos tshul dang gsum /
! dang po la sngon chog dang da chog gnyis /
dang po sngon chog ni /
ston pa sangs rgyas nas lo drug gi bar rab byung bsnyen rdzogs cig char du sgrub byed gsol bzhi'i las kyi cho ga'o / /
! gnyis pa da chog ni ston pa sangs rgyas te lo drug nas da lta'i bar rab byung gi rjes su bsnyen rdzogs sgrub byed kyi gsol bzhi'i las kyi cho ga'o / /
! gnyis pa thob pa mi nyams par bsrung tshul la phyi'i rkyen dge ba'i bshes gnyen la brten nas bsrung ba /
! nang gi rkyen bsam pa phun tshogs la brten nas bsrung ba /
! mi mthun phyogs ngo shes pa'i sgo nas bsrung ba /
! bslab pa yongs su sbyong ba'i sgo nas bsrung ba /
! bde bar gnas pa'i rkyen bsten pa'i sgo nas bsrung ba dang lnga /
! dang po phyi'i rkyen dge ba'i bshes gnyen la brten nas bsrung tshul ni /
gnas kyi bla ma mtshan @# / /
nyid dang ldan pa zhig la 'dul ba nas gsungs pa'i blang dor rnams zhib tu dris nas tshul bzhin du bsrung ba'o / /
! gnyis pa nang gi rkyen bsam pa phun tshogs la brten nas bsrung tshul ni /
'dul ba nas gsungs pa'i bslab bya'i gnad rnams la dran shes brtan po rgyun mi chad pa'i sgo nas bsrung ba'o / /
! gsum pa mi mthun phyogs ngo shes pa'i sgo nas bsrung tshul cung zad rgyas par bshad na mi mthun phyogs la pham pa'i sde /
! lhag ma'i sde /
! ltung byed kyi sde /
! sor bshags kyi sde /
! nyes rgyas {byas} kyi sde dang bcas pa'i ltung ba sde lnga /
! de rnams la so sor phye na nyis brgya lnga bcu rtsa gsum las /
bcas ldan dge slong rang nyid nyes pa'i gzhi la zhugs na ltung ba bskyed tshul yod de /
kha bshad {bshang} lam zag byed gsum gang rung du mi tshangs par spyad pa'i bde ba myong tshe mi tshangs spyod kyi pham pa /
rang dang nor mi gcig pa'i mis bdag tu bzung ba'i rdzas zho gang yan chad rin thang tshang ba 'phrog pa /
brku ba /
g.yo thabs sogs kyis blangs te rang gis thob pa na ma byin par blangs pa'i pham pa /
gsod sems kyis mi gzhan la mtshon /
dug /
mthu sogs kyis rang ngam /
rang gis bcol ba'i sbyor ba byed pa'i rkyen gyis rang gi snga rol shi tshe srog gcod pa'i pham pa /
ngag mtshan nyid lnga ldan gyi yul tha snyad lnga ldan la mngon shes sogs yon tan khyad par can rang gis ma thob pa shes bzhin du thob ces smra ba yul des don go na rdzun smra ba'i pham pa ste pham pa bzhi'o / /
ngag mtshan nyid lnga ldan ni /
ngag yin pa /
rang gi yin pa /
bdag nyid dang 'brel ba /
ma nor ba /
gsal por smra ba'o / /
tha snyad lnga ni /
mi yin pa /
smra shes pa /
don go ba /
shes pa rang bzhin du gnas pa /
ma ning ma yin pa'o /
! rma sgo gsum las gzhan pa'i rang gzhan gyi lus kyi yan lag gam /
phyi'i reg bya sogs la rang gi nor bu rtsal drung byas te khu ba phyung tshe khu ba 'byin pa'i lhag ma /
bud med mtshan nyid dang ldan pa'i lus dngos sam de dang 'brel ba'i gos skra sogs la chags sems kyis reg na reg pa'i lhag ma /
bud med la chags sems kyis 'khrig pa spyod pa'i tshig rang gis smra ba'am /
gzhan gyis smra ba la rang gi tshig gis dang du blangs pa yul des don go na 'khrig tshig smra ba'i lhag ma /
bud med la chags sems kyis bdag la 'khrig pa'i bsnyen bkur na bsnyen bkur mchog ces smra ba'am gzhan gyis smra ba dang du len pa'i tshig smras pa yul des don go na bsnyen bkur bsngags pa'i lhag ma /
skyes pa bud med smyan byed pa'i tshig rang gis phan tshun la lan gsum sogs smra ba'am gzhan smrar bcug ste de gnyis mthun par 'khrig pa sbyad tshe smyan byed pa'i lhag ma /
chu srog chags rtsod pa dang ldan pa'i sa gzhi ma dag pa la dge 'dun la @# / /
gnang ba ma gsol bar srid du khru bco brgyad /
zhing du khru phyed dang bcu gcig bcas kyi tshad las lhag pa'i khang pa rtsig ste phal cher zin pa na khang pa'i lhag ma /
sa gzhi ma dag pa dge 'dun la gnang ba ma gsol bar dkon mchog gi ched du khang chen rtsig ste phal cher zin na tshad lhag dang /
yo byad gzhan las btsal ba med kyang khang chen gyi lhag ma /
dge slong rnam dag la pham pa byung zer zhing skur pa 'debs na gzhi med skur 'debs kyi lhag ma /
dge slong rnam dag la bya byed ma sbyar bar pham pa'i skur pa btab na bag tsam skur 'debs kyi lhag ma /
dge 'dun rnams phyogs gnyis su dbye ba na dge 'dun gyis bzhams bsgo gsol bzhi'i las te zlog pa lngas bzlog kyang mi gtong na dge 'dun dbyen gyi lhag ma /
dge 'dun dbyen byed pa de'i grogs byed pa'i dge slong la bzhams bsgo dang gsol bzhi'i las te zlog pa lngas bzlog kyang mi gtod na da ? rjes phyogs kyi lhag ma /
dge slong 'ga' zhig gis khyim sun 'byin pa'i tshe dge 'dun gyis bskrad pa nan tur byed pa la dge 'dun la skur pa 'debs pa na bzhams bsgo dang gsol bzhi'i las te zlog pa lngas bzlog kyang mi gtong na khyim sun 'byin pa'i lhag ma /
dge slong gis dge slong gzhan la bslab pa'i gzhi sogs glengs pa na bdag la cang ma smra zer zhes dang du ma blangs na bzhams bsgo gsol bzhi'i las te zlog pa lngas bzlog kyang ma btang na bka' blo mi bde ba'i lhag ma ste lhag ma bcu gsum mo /
! gos dngos dang de'i rigs khru gang yan chad du longs pa byin gyis ma brlabs par rang stobs sam /
shan stobs kyi zhag bcu 'das pa 'chang na zhag bcu 'chang spang /
! gos byin gyis brlab tshul yod de /
'tsho ba'i yo byad snam sbyar lta bu la yul bslab pa rgan na /
phyag gsum btsal te snyan gsan zhus nas /
gnas brtan dgongs su gsol /
bdag dge slong ming 'di zhes bgyi bas chos gos bgyis lags pa rung ba spyad pa 'os pa 'di chos gos snam sbyar du byin gyis brlab bo /
zhes lan gsum /
thabs legs bya /
gtang rags kyi phyag gsum 'tshal /
yul bslob pa gzhon na 'dud pa'i rnam pa bya /
phyag mi bya /
'dis 'tsho ba'i yo byad gzhan rnams la yang byin gyis brlabs tshul shes par bya /
rgyu'i byin brlab ni snam sbyar lta bu'i rgyu rung ba khru gang gru bzhi yan la snam sbyar gyi rgyu dmigs shing /
snyan gsan zhus nas /
gnas brtan dgongs su gsol /
bdag ming 'di zhes bgyi bas chos gos 'di snam sbyar du byin gyis brlab bo / /
'tshol na snam phran dgu pa la sogs par bgyi ste /
glegs bu phyed dang gsum pa la sogs pa bgyi'o /
bar chad mi 'gyur na bkru'o / /
bskyang ngo / /
dra'o / /
sdeb bo / /
zung gdab bo / /
drub bo / /
kha bsgyur ro / /
yang na 'di la lhan thabs su glan no / /
rkyen ji lta ba bzhin du bgyi ste /
chos gos 'di ni rung ba spyad par 'os pa'o / /
zhes lan gsum /
thabs legs bya /
bla gos la snam phran bdun pa glegs bu phyed dang gsum pa dang /
thang gos la snam phran lnga pa glegs bu phyed dang gnyis pa zhes bsgyur /
! byin brlab dbyung tshul ni snyan gsan zhus nas snam sbyar lta bur /
gnas brtan dgongs su gsol /
bdag ming 'di zhes bgyi bas chos gos ba gyis lags pa rung ba spyad pa 'os pa @# / /
'di chos gos snam sbyar du byin gyis brlab sa pa las /
de lta bas na dngos po 'di slar dbyung bar bgyi'o / /
zhes lan gsum /
thabs le gas bya /
'di la dngos po de dngos su yod med gang yin kyang rung gsungs /
! lhag pa'i yo byad ni /
snam sbyar lhag po lta bu la /
snyan gsan zhus nas /
gnas brtan dgongs su gsol /
bdag dge slong ming 'di zhes bgyi ba'i gos lhag pa rung ba ma bgyis pa rung ba bgyis pa 'os pa 'di mkhan po'i lags par rung bar bgyi'o / /
mkhan po la yid gtad de bcad bar bgyi'o / /
rkyen ji lta ba bzhin du bgyi'o / /
zhes lan gsum /
thabs legs bya /
! mkho ba'i yo byad ni /
'tsho ba'i yo byad dang /
lhag pa'i yo byad las gzhan pa'i zong gos su nges pa dang /
ma nges pa ci rigs la snyan gsan zhus nas /
gnas brtan dgongs su gsol /
bdag dge slong ming 'di zhes bgyi ba'i gos 'di bdag dang tshangs par mtshungs par spyod pa rnams la mkho ba'i yo byad kyi gos su byin gyis brlab bo / /
zhes lan gsum /
thabs legs bya /
byin gyis brlabs pa'i yul med na snyan gsan dang /
thabs le gas mi dgos /
dngos gsol la lha dgongs su gsol zhes bsgyur /
gos las gzhan pa'i mkho ba'i yo byad rnams la rdzas 'di zhes bsgyur /
rang gi gos byin brlabs can snam sbyar /
bla gos /
mthang gos gsum gang rung dang gnas tha dad du skya rengs shar na chos gos 'bral spang /
?? gos rgyu khru gang nas 'khor gsum ma khe bas pa'i bar la gos de'i kha skong gi re ba yod bzhin byin gyis ma brlab par rang stobs sam /
shan stobs kyis zla gcig 'das na zla 'jog gi spang ba /
dge slong ma tha snyad brgyad ldan la rang gi chos gos byin brlab can rnying pa 'khrur bcug ste bya ba rdzogs pa na 'khrur 'jug gi spang ltung /
tha snyad brgyad ni /
bsnyen rdzogs kyi sdom pa dang ldan pa /
lta ba mthun pa /
mtshan mi mthun pa /
lus sten du rung ba /
lus tha mal du gnas pa /
tha snyad gsum dang ldan pa /
nye du ma yin pa /
rdzu 'phrul gyi chos can ma yin pa ste brgyad do / /
dge slong ma chos brgyad ldan la gos rung ba tshad ldan bslangs te thob pa na dge slong ma las gos len pa'i spang pa /
khyim pa chos drug ldan la dge slong rang nyid chos gos tshad bzhin du chos gos rung ba tshad ldan bslangs nas thob pa na khyim pa las gos slong ba'i spang ba /
chos drug ni /
khyim pa mtshan nyid dang ldan pa /
tha snyad lnga dang ldan pa /
rang dang nor tha dad pa yin pa /
lus tha mal du gnas pa /
ci bder stobs pa ma yin pa /
nye du ma yin pa ste drug /
khyim pa chos drug ldan la dge slong rang nyid chos gos med par slong ba rigs kyang chos gos zung gcig las lhag pa bslangs te thob pa na slong ba rigs pa slong ba'i spang ba /
khyim pa chos drug ldan gyis gos bsngos pa dge slong gis de las lhag pa bslangs te thob pa na spags pa slong ba'i spang ba /
khyim pa pho mo gnyis so so nas dge slong la gos re re bsdos pa dge slong gis de las lhag pa bslangs te thob pa na so so nas spags pa slong ba'i spang ba /
sbyin bdag khyim pas pho nya ba khyim pa la dge slong gi chos gos kyi rin bkur ba zhal ta ba khyim pa la sprad zhal ta ba de la dge slong gis bskul bsdad drug las lhag pa'am ma lhag kyang zhal ta bas sbyin bdag gi sems bsdu ba @# / /
khas ma blangs par de 'dra'i rin po che bslangs pa na bskur ba'i spang ba /
srin bal gyi stan byed de zin pa na sran bal gyi spang ba /
bal nag po 'ba' zhig gis stan byed de zin pa na bal nag 'ba' zhig gi spang ba /
bal dkar nag bsres kyang nag po dkar po las phyed kyis lhag pa'i stan byed de zin pa na cha gnyis bsres pa'i spang ba /
stan yod bzhin gnang ba ma thob par lo drug nang stan gnyis pa byed na lo drug stan gyi spang ba /
gding ba gsar pa la gding ba rnying pa nas bde gshegs mtho gang gis ma glan par longs spyad na mtho gang gi spang ba /
bal la sogs pa khur tshad du longs pa khur te rgyang grags 'das pa na bal thog pa'i spang ba /
dge slong ma la bal rmel du bcug pa na bal rmel du 'jug pa'i spang ba /
rang dbang ba'i rin po che rung ba ma byas par rang gis reg gam gzhan reg tu bcug pa bdag gir byed pa na gser dngul len pa'i spang ba /
! rung ba byed tshul la /
rin po che byin gyis brlabs te rung ba byed pa dang /
sbyin bdag sogs la bdag po nyid du mos su gzhug pa dang /
zhal tha ba la bdag po nyid du las len du gzhug pa ste rung ba byed tshul gsum yod /
! dang po byin gyis brlabs tshul ni /
rin po che mdun du bzhag /
yul dge slong la /
phyag gsum btsal te snyan gsan zhus nas yul rten gnyis ka 'grings /
lag pa mdun tu stegs te kha sbub / /
gnas brtan dgongs su gsol /
bdag dge slong ming 'di zhes bgyi bas dngos po rung ba ma lags pa 'di rnyed de /
bdag dge slong ming 'di zhes bgyi ba'i dngos po rung ba ma lags pa 'di byin gyis brlabs bo / /
dngos po rung ba ma lags pa 'dis dngos po rung ba bsgrub par bgyi bo zhes lan gsum /
thabs legs bya /
gtang rag gi phyag gsum bya /
yul med na snyan gsan dang thabs legs sogs mi dgos /
lha dgongs su gsol zhes bsgyur /
rang gi rdzas khyim pa sogs la bskyed btang ste khe thob pa na mngon mtshan can gyi spang ba /
rang gi rdzas khyim pa sogs dang nyo tshong byas te khe thob pa na nyo tshang byed pa'i spang ba /
! rang gi lhung bzed byin gyis ma brlabs par rang stobs sam /
shan stobs kyis zhag bcu 'das na lhung bzed zhag bcu 'chang spang /
lhung bzed byin gyis brlabs tshul ni| snyan gsan zhus nas /
gnas brtan dgongs su gsol /
bdag dge slong ming 'di zhes bgyi ba'i lhung bzed zas la spyad par 'os pa drang srong gi snod 'di bslang ba'i snod du byin gyis brlab po zhes lan gsum /
thabs legs bya /
rang la lhung bzed tshad ldan yod bzhin khyim pa chos drug ldan la lhung bzed slong ste thob pa na lhung bzed 'tshol ba'i spang ba /
lhung bzed tshad ni /
che 'bring chung gsum las /
phul dgu tsam shong ba chung tshad phul bco brgyad tsam shong ba che tshad /
de gnyis kyi bar rnams 'bring tshad /
phul ni 'khyor ba nyer gcig tsam la bre gang du byas pa'i de'i drug chal phul gang du brtsi ba'o / /
thag pa khyim pa la gos 'thag bcug ste gla rdan mi ster bar thags bcad pa na gla rngan mi ster ba'i spang ba /
rang la khyim pas bsdos pa'i gos rgyu thag pa la 'thag tu bcug ste bsdos tshad las zhing dkyus cher bskyed bcug pa'am 'thags bzang ba byed du bcug ste thob pa na 'thag pa bskyed pa'i @# / /
spang ba /
rang gi yo byad dge slong gzhan la byin pa slar yang 'phrogs te thob pa na byin phrogs kyi spang ba /
dbyar nang du bza' btung las gzhan pa'i dbyar rnyed bdag gir byed dam der bgos sam dgag dbye'i phyi nyin der ma bgos na gtad pa'i spang ba /
dgon pa ba la 'jigs pa dang bcas pa'i sar snam sbyar dang zhag drug 'bral ba la ltung med du gnang yang zhag bdun pa'i skya rengs shar na dgon pa ba'i 'bral spang /
dbyar khas len gyi snga rol zla gcig gong du ras chen btsal te thob pa'am dgag dbye grol nas zla phyed 'das rjes ras chen 'chang na ras chen gyi spang ba /
sbyin bdag gi rdzas dge slong gzhan la bsngos pa rang la bsgyur te thob pa na bsngos bsgyur gyi spang ba /
sman bzhi po sbyin len byas pa ma zhig bzhin du nyin gung /
srod thun gyi mtha' /
mtshan mtha' rnams las 'das na gsog 'jog gi spang ba ste spang ltung sum cu'o / /
so sor gsog 'jog tu 'gro tshul ni /
thun tshod du byung ba'i sman snga dro byin brlabs byas pa /
ma zhig bzhin srod thun gyi mtha' 'das na gsog 'jog dang /
zhag bdun pa'i sman zhag brgyad pa'i skya rengs shar pa'i tshe gsog 'jog /
'tsho bcang gi sman nad las grol nas thun tshod kyi mtha' 'das tshe gsog 'jog /
dus rung gi sman snga dro byin len byas pa ma zhig bzhin nyin gung 'das na gsog 'jog go /
! mi tha snyad lnga ldan la rdzun bzhi las gzhan pa'i rdzun ngag mtshan nyid lnga ldan gyis smras pa yul des don go na rdzun smra ba'i ltung byed /
rdzun bzhi ni pham par 'gyur ba'i rdzun /
lhag mar 'gyur ba'i rdzun /
sbom por 'gyur ba'i rdzun /
nyes byas su 'gyur ba'i rdzun no / /
dge slong ba skyon gang yang rung ba smras pa yul de'i don go na skyon smra'i ltung byed /
dge slong phan tshun dbye ba'i bsam pas phra ma'i tshig smras pa yul des don go na phra ma byed pa'i ltung byed /
dge slong gnyis yan chad rtsod pa bzhi po gang rung dge 'dun gyi chos phyogs su zhi ba byas zin pa la slar slong na skyo sngogs byed pa'i ltung byed /
rtsod pa bzhi ni /
ltung phyir rtsod pa /
'gyed phyir rtsod pa /
mi bsdams phyir rtsod pa /
bya ba las phyir rtsod pa dang bzhi'o / /
khrims grogs med par khyim pa mo la chos tshig lnga'am drug las lhag pa stan te don go na khyim pa mo la chos ston pa'i ltung byed /
bsnyen par ma rdzogs pa dang mnyam po'am mjug tu gsung rab kyi tshig 'don par byas na 'don pa'i ltung byed /
bsnyen par ma rdzogs pa la dge slong gzhan gyi pham lhag gi ltung ba brjod pa don go na gnas ngan lan brjod pa'i ltung byed /
dge slong gis mi chos bla ma thob pa de bsnyen par ma rdzogs pa sogs la dgos med du brjod pa don go na mi chos bla ma bden par brjod pa'i ltung byed /
mi chos bla ma ni /
'dod pa'i chos las bla ma ste lhag pa'i bsam gtan gzugs med kyi dngos gzhi dang /
mngon shes sogs yon tan khyad par can rnams la byed /
dge slong gis dge 'dun gyi rnyed pa gang zag la log par bsngos ? so zhes skur pa btab pa don go na bshes ngor byas so zhes skur ba 'debs pa'i ltung byed / /
'dul ba'i tshig khyad du gsod pa'i ngag dge slong gzhan la smras pa don go na khyad du gsod pa'i ltung byed /
! sa bon ma nyams pa dang skye ba gang rigs rung ba ma byas par rang gis nyams par byed dam gzhan byed du bcug na sa bon nam skye ba 'joms pa'i ltung byed /
rung ba byed tshul ni /
nas 'bras lta bu spungs pa la bsnyen par ma rdzogs pas phyogs bzhi nas mes cug tsan byed pa me'i rung ba dang /
la phug lta bur bsnyen par ma rdzogs pas gris tsug tsam byed pa @# / /
mtshon gyi rung ba dang /
star kha lta bur bsnyen par ma rdzogs pas /
kha bshag tsam byed pa bkas pa'i rung ba byed tshul dang gsum yod /
dge 'dun gyi las byed pa'i gang zag bcu gnyis po la mir smos te 'phya ba'am ming ma smos pa zur gyis 'phya na 'phya ba'i ltung byed /
gang zag bcu gnyis ni /
gnas khang zas la bskos pa gnyis /
thug pa bag chos 'grim pa gnyis /
phran tshogs 'grim par byed pa dang /
snod spyad 'grub dang gos kyi gnyis /
dbyar gyi ras chen sbed dang 'gyed /
mdags ? gzhug pa dang mdzes chos so zhes gsungs /
dge slong gis rang la chos ldan gyi tshig gis bsgo ba la lan log par smra ba don go na bsgo ba rnal gzon pa'i ltung byed /
dge 'dun gyi gnas mal ma bsdus par phan phun du gyur pa'am 'dom bzhi bcu rtsa dgu 'das pa na gnas mal ma bsdus par 'gro ba'i ltung byed /
dge 'dun gyi rtswa 'am lo ma'i gding ba ma bsdus par phan phun du gyur pa'am 'dom bzhi bcu rtsa dgu 'das pa na gding ba ma bsdus par 'gro ba'i ltung byed /
dge slong gzhan dge 'dun gyi gnas nas bskrad de nye 'khor 'das pa na bskrad pa'i ltung byed /
dge 'dun gyi gnas su sngar bzhugs pa'i dge slong la mtho 'tshams pa'i phyis gnon byed pa na phyis gnon byed pa'i ltung byed /
mtho 'tshams pa'i bsam pas dge 'dun gyi gtsug lag khang gi steng du khri'i rkang pa btsugs te mnan nas 'dug pa na rtsa ba 'byung ba la 'dug pa'i ltung byed /
gzhan don du chu dang shing sogs la spyad de dud 'gro shi pa na dud 'gro 'debs pa'i ltung byed /
gtsug lag khang sogs rtsig tshe nyin gcig la pha gu rim pa gsum las lhag par rtsig na pha gu rim pa gsum las lhag pa rtsig pa'i ltung byed / /
dge slong ma'i ston par ma bskos par dge slong ma la chos ston na ma bskos par chos ston pa'i ltung byed /
dge slong ma la nyi ma nub kyi bar du chos ston na nyi ma nub kyi bar du chos ston pa'i ltung byed /
dge slong ma la zas gos sogs kyi don du chos ston to zhes skur ba btab na zas cung zad com gyi phyir chos ston to zhes skur pa 'debs pa'i ltung byed /
dge slong ma nye du ma yin pa'i gos bzo byas te zin pa na gos byed pa'i ltung byed /
dge slong ma nye du min pa la gos byin pa des thob pa na gos byin pa'i ltung byed /
dge slong ma dang lhan cig lam du rgyang grags 'das par phyin na lhan cig lam du 'gro ba'i ltung byed /
dge slong ma dang lhan cig grur zhugs nas rgyang grags 'das na dge slong ma dang lhan cig grur 'jug pa'i ltung byed /
khrims grogs med par bud med dang lhan cig dben pa skyabs yod du 'dug pa na dben par 'dug pa'i ltung byed /
khrims grogs med par dge slong ma dang dben par lhan cig 'greng pa na dben par 'greng ba'i ltung byed /
dge slong mas dge slong bdag nyid kyi yang dag pa ma yin pa'i yon tan khyim pa la brjod nas sbyor bcug pa'i zas zos na dge slong mas sbyor bcug pa za ba'i ltung byed /
! nyin gcig la khyim pas mgron du bos pa lan gnyis byung tshe gnyis ga zos na yang yang za ba'i ltung byed /
mu stegs 'dug gnas su zhag gcig gnas te zas gnyis zos na 'dug gnas su za ba'i ltung byed /
dus rung gi zas g.yos su byas pa lhung bzed do gsum las lhag pa bslangs te zos na lhung bzed do gsum las lhag pa len pa'i ltung byed /
dus rung gi zas spangs pa nyin gung ma yol kyang lhag por ma byas par zos na spangs pa za ba'i ltung byed /
! lhag po'i cho ga ni /
rang gi lags pa bkrus te byin len byas nas dge slong tshad ldan zhig gi mdun du tsog bur 'dug ste tshe dang ldan pa dgongs su @# / /
gsol /
bdag dge slong ming 'di zhes bgyi ba 'chol ma 'tshal lags te spangs zhing 'tshal ba bgyis pa las bza' ba dang bca' ba rnyed nas 'tshal par 'tshal na btsun pas lhag por bgyis te bdag la stsal du gsol zhes lan gcig brjod /
yul gyis blangs te zas ma spangs na kham gnyis gsum tsam zos nas khyod kyis ci bder gsol zhig ces phyir gtad do / /
lhag po ni byin len 'jig rgyu rnams kyis 'jig /
zas spangs pa'i dge slong la dus rung gi zas gtad na spangs pa stobs pa'i ltung byed do / /
dge 'dun dang lhan cig tu za dgos pa'i zas /
na ba sogs kyi rkyen med par log zhig tu dge slong bzhi yan 'dus shing zos na 'dus shing za ba'i ltung byed /
rang gnas pa'i gling gi nyi ma phyed yol nas skya rengs ma shar bar dus rung gi zas zos na dus ma yin par zas zos pa'i ltung byed /
sman bzhi po gang rung gsog 'jog tu song ba kham gcig yan chad zos na gsog 'jog tu song ba za ba'i ltung byed /
byin len bya dgos pa'i sman la byin len ma byas par longs spyod na byin len ma byas par za ba'i ltung byed /
! skabs 'dir cha la brten pa'i nyes byas brgyad kyang gsungs te rung khang ma yin pa'i 'tshams dang /
de'i nye 'khor du dge slong gi bza' bca' sogs sman gyi rig bzhi bzhag ste skya rengs shar ba'i tshe zhag lon gyi nyes pa /
der bza' bca' sogs brjen pa btsos na mtshams btsos kyi nyes pa /
sman bzhi gang rung la rung ba ma byas par reg na lag nya'i nyes pa /
brjen pa btsos na brjen btsos kyi nyes pa ste bzhi skye la / /
zas de bzhi zos na nyes pa bzhi ste brgyad skye /
dang po zhag lon mtshams btsos sogs kyi nyes pa 'gog phyir rung khang la bzhir gsungs kyang /
| skabs 'dir shes pa chung dus rung khang byin gyis brlabs tshul ni /
rung khang bya ba'i gzhi der 'dug nas| bdag ni bslab pa rnams la mi gus pa ma lags so ji ltar sangs rgyas bcom ldan 'das rnams mkhyen pa dang gzigs pa dang ldan pa de dag gis rung ba'i khang pa dang /
zas kyi khang pa yongs su longs spyod par mkhyen cing /
bzod pa de ltar na /
'di bdag gi phyir dran pa nye bar 'jog go /
de bdag gi tshangs par spyod pa rjes su 'dzin par gyur cig ces lan gsum brjod pa'o / /
! byin len 'jig rgyu bcu ni /
phrogs dang shor 'dril bor ba dang / /
babs dang shi dang gzhan reg dang / /
dngos po 'gyur dang skye bar 'gyur / /
gzhan la bsngos pa nyid kyang ngo / /
khyim pa nye du ma yin pa las zas bsod pa slong ste zos na bsod pa slong ba'i ltung byed /
! rang kho na'i don du chu sogs la ma brtag par longs spyod de srog chags shi na dud 'gro spyod pa'i ltung byed / /
chu la brtog tshul ni /
chu mi g.yo zhing rnyog pa med pa snod shin tu dwangs pa dge slong snying rje can gyi tha mal pa'i mi gis chu'i steng 'og bar gsum du srog chags med pa yid ma ches kyi bar du brtag pa'o / /
khyim pa pho mo nyal po byed pa gshom pa'i khyim na mngon sum 'dom gang gi nang du 'dug pa pho mo gnyis kyis go na nyal po byed pa gshom pa'i khyim na 'dug pa'i ltung byed /
khyim pa pho mo nyal po byed pa bshom pa'i khyim na skyabs yod par 'gring ba phyed na nyal bo byed par gshom pa'i khyim na 'grer ba'i ltung byed /
dgos pa khyad par can med par mu ste kyi rab byung la zas byin zhing des thob na gcer bul zas byin ba'i ltung byed /
khyim pa'i dmag bzhi longs yan chad la rgyal po sogs kyi bos pa'i rkyen med par rang gi nye 'khor 'das te bltas na dmag la blta ba'i ltung byed /
dmag nang du dgos med mtshan mo gnyis 'das na dmag nang gnas pa'i ltung byed /
dmag mtshan nyid pa la reg pa'am dmag bshams pa dkrug pa'am gzhan gyis bos pa'i rkyen yod kyang dmag de @# / /
blta ba'i ched du nye 'khor 'das te bltas pa na dpung gi yan lag nyams su myong ba'i ltung byed /
sems rnyog pa can gyis dge slong gzhan la brdeg ste phog na brdeg pa'i ltung byed /
sems rnyog pa can gyis dge slong gzhan la brdeg par gzas na brdeg par gzas pa'i ltung byed /
mthol yul tshad ldan yod pa'i gnas su dge slong gzhan gyi pham lhag gang rung bcabs te mtshan mo 'das na gnas ngan len 'chab pa'i ltung byed /
! dge slong la khyim pas zas 'dren pa phan sems med par gcod bcug pa khyim pas go na zas gcod pa'i ltung byed /
dus dran ma byas par mi la reg gam reg bcug na me la reg pa'i ltung byed /
dge 'dun las la 'dus pa la 'dun pa phul nas rjes su phyir bsgyur ba'i tshig smras pa'i don go na 'dun pa phyir bsgyur gyi ltung byed /
bsnyen par ma rdzogs pa dang gnas gcig tu nyal ste mtshan mo gsum 'das na bsnyen par ma rdzogs pa dang lhan cig nyal ba'i ltung byed /
sdig lta bskyed pa gzhams bsgo dang gsol bzhi'i las te zlog pa lngas bzlog kyang mi gtong na sdig lta mi gtong ba'i ltung byed /
dge 'dun gyi gnas nas dbyung ba'i dge slong dang chos dang zang zing gi longs spyod lhan cig tu byas na spangs pa rjes phyogs kyi ltung byed /
dge 'dun gyis bsnyil ba'i dge tshul dang chos dang zang zing gi longs spyod lhan cig byas pa na dge tshul bsnyil bsdud pa'i ltung byed /
rang gi gos kha ma bsgyur ba dkar po sogs la longs spyad na kha ma bsgyur bar gos gyon pa'i ltung byed / /
rang gi ma yin pa'i rin po che dang der smos pa la reg gam reg tu bcug na longs pa gzhir gtogs kyi ltung byed /
tsha ba'i dus ma yin par zla phyed nang du khrus byas te lus phyed khyab pa na khrus byed pa'i ltung byed /
! tsha ba'i dus yod de hor zla lnga pa'i yar ngo'i tshes gcig nas / /
bdun pa'i yar ngo'i tshes bco lnga bar zla ba phyed dang gsum po de yin no / /
gsod sems kyis dud 'gro rang gis gsod dam gzhan gsod du bcug ste dud 'gro shi na dud 'gro gsod pa'i ltung byed /
dge slong la khyed rnam dag ma yin zhes 'gyod pa bskyed du bcug na 'gyod pa bskyed pa'i ltung byed /
skyi g.ya' bar 'dod pa'i sems kyis dge slong gi lus la reg nag gi tshal byed pa'i ltung byed /
chu la rtse ba'am rtse bcug pa na chu la rtse ba'i ltung byed /
bud med dang lhan cig nyal te mtshan mo 'das pa na bud med dang lhan cig nyal ba'i ltung byed /
dge slong la skrag par byed pa'i tshig smra ba don go na dang ngas par phyed pa'i ltung byed /
chos 'di pa'i rab byung gi 'tsho ba'i yo byad sbed dam sbed du bcug na sbed pa'i ltung byed /
rang gis dge slong la byin pa'i gos sam lhung bzed la gnang pa med par longs spyod na gdeng med du spyod pa'i ltung byed /
dge slong la gzhi med par lhag ma'i skur pa btab na lhag ma'i skur 'debs kyi ltung byed /
khrims grogs med par bud med dang lhan cig lam du rgyang grags 'das pa phyin na bud med dang lhan cig lam du 'gro ba'i ltung byed /
! rkun ma dang lhan cig lam du rgyang grags 'das pa phyin na rkun ma dang lhan cig lam du 'gro ba'i ltung byed /
bsgrub bya lo nyi shu ma lon pa shes bzhin du bsnyen rdzogs kyi mkhan po byas na nyi shu ma lon pa bsnyen rdzogs byed pa'i ltung byed /
sa sor bzhi yan chad rang gi brko ba'am brkor ba cug na sa brko ba'i ltung byed /
khyim pas mgron du bos pa dus tshigs su bcas pa las lhag pa'am /
dus med kyang zla ba bzhi las lhag pa zos na mgron gnyer ring 'dug gi ltung byed /
rang la dge slong gis bslab pa'i sgo nas bsgo ba na tshig gis spang ste don go na bslab pa nye bar 'jog pa spang ba'i ltung byed /
dge slong gnyis yan gos byed pa @# / /
la rtsod pa spel ba'i ched du nyan pa rang gis go na nyan rna byed pa'i ltung byed /
dge 'dun gyi chos ldan gyi las la 'dus nas dge slong la ma smra ba thos pa'i nye skor las 'das pa phyin na las gral nas mi smra bar 'gro ba'i ltung byed /
sangs rgyas sam dge 'dun nam dge slong zhal ta byed pas rang la chos ldan gyis bsgo ba'i lan la shad sbyang med par 'gal bar byed na ma gus pa'i ltung byed /
chang mtshan nyid pa mgul du med pa na myos 'gyur 'thung ba'i ltung byed /
nyin gung yol nas skya rengs ma shar bar rab byung sde lnga gang rung la ma smra bar khyim pa'i gnas su phyin na dus ma yin par grong du 'jug pa'i ltung byed /
! rab byung sde lnga ni /
dge tshul pha ma gnyis /
dge slong ma /
dge slong pha ma gnyis te lnga'o / /
rang gi tshig gis dge 'dun zas la spyan drangs pa'i tshe zas brims pa yol bar ma byed ces ces sbyin bdag la ma bsgo bar khyim gsum du rgyu ba na grong du rgyu ba'i ltung byed /
'od dmar thag chad nas skya rengs mtha' ma ste nyi ma ma shar bar rgyal po'i pho brang du phyin na mtshan mo rgyal po'i pho brang du 'gro ba'i ltung byed /
gso sbyong gi tshe so thar gyi mdo 'don pa'i dus su rang gi tshul khrims kyi bslab gzhi khyad du bsad pa gzhan gyis don go na khyad du gsod pa'i ltung byed| rang don du khab ral byed dam byed du bcug na khab ral 'chos pa'i ltung byed /
dge 'dun dbang ba'i shing gis khri'i rkang pa khru gang las lhag pa byed dam byed du bcug ste zin pa na khri rkang 'chos pa'i ltung byed /
dge 'dun gyi gnas mal la shing bal gyi gos pa byas na shing bal gyis gos par byed pa'i ltung byed /
gding ba bsrid du khru gsum /
zhing du khru do sor drug las lhag pa byas na gding ba tshad lhag byed pa'i ltung byed /
g.yan pa dgab pa srid du khru drug zhing du khru gsum /
de las lhag par byas na g.yan pa dgab pa tshad las lhag par byed pa'i ltung byed /
ras chen srid du khru dgu zhing du khru gsum sor bco brgyad /
de las lhag par byas na ras chen tshad las lhag par byed pa'i ltung byed /
chos gos kyi tshad bde gshegs chos gos dang mnyam pa'am de las lhag par byas na bde bar gshegs pa'i chos gos kyi tshad las gyur pa'i ltung byed ste dgu bcu'o / /
! dge slong ma grong ngam grong gi nye 'khor ram lam po cher 'dug pa la rang nyid kyang de rnams su phyin te zas bslang ste zos na dge slong ma las zas len pa'i sor bshags /
khyim pas mgron du bos pa la dge slong mas gral rims su ma phebs par 'brim du bcug pa ma bzlog par zas zos na gral rims su ma phebs par 'brim du bcug pa ma bzlog par za ba'i sor bshags /
dge 'dun gyis thugs brtse ba'i sbyin bdag gud pa la bslab pa'i sdom pa byin pa shes bzhin du de'i khyim du zas bslang ste zos na bslab pa dral te khyim du 'jug pa'i sor bshags /
'jigs pa dang bcas pa'i nags nyul ba po bskos kyang des nags ma nyul ba sbyin bdag khyim pa las zas bslangs te zos na nags ma brtags pa las byung ba'i sor bshags te bzhi'o /
! gos bgo ba'i sde la /
mthang gos zlum por ma bgos pa /
mthang gos ha cang brtsengs pa ste pus mo ma khebs pa /
mthang gos ha cang 'jol ba ste long bu bkab pa /
phyogs gcig glang po che'i sna ltar nar ba /
lte gong du 'go lte ba pa /
ske rag gi bar bar nas 'bru'i 'thum bu ltar 'dug pa bgo ba /
lte 'og tu sprul mgo ltar gdengs pa /
bla gos zlum por ma bgo ba /
ha cang brtsings pa bgo ba /
ha cang 'jol ba bgo ba /
! 'gro ba'i sde lnga /
dran shes ma bsten par khyim du 'gro ba /
@# / /
chos gos tshul bzhin ma bgo bar 'gro ba /
ca co'i sgra ma bskyungs par 'gro ba /
mig g.yengs bag tu blta zhing 'gro ba /
gnya' shing gang mi blta' bar 'gro ba /
zha ma yin pa'i gos kyis mgo g.yogs te 'gro ba /
chos gos brdzes te 'gro ba /
chos gos phrag pa gnyis kar gzar te 'gro ba /
lag gnyis gnya' bar bsnol zheng 'gro ba /
lag gnyis ltag par bsnol zhing 'gro ba /
mchongs te 'gro ba /
rkang pa brkyangs bskums byed cing 'gro ba / /
tsog bu'i 'gro ba /
rting pa bteg ste brang bas 'gro ba /
gru mo gnyis brgyangs te 'gro ba /
mgo bsgyur zhing 'gro ba /
lus gcu ste 'gro ba /
lag pa g.yug zhing 'gro ba /
dpung pa sbrad de 'gro ba /
lag pa sbrel te 'gro ba / /
! 'dug pa'i sde la /
khyim pas ma bsgo bar stan la 'dug pa /
ma brtags par stan la 'dug pa /
lcid phab ste stan la 'dug pa /
rkang pa'i steng du rkang pa bzhag ste 'dug pa /
brla'i steng du brla bzhag ste 'dug pa /
long bu'i steng du long bu bzhag ste 'dug pa /
khri sogs kyi 'og tu rkang pa bcug ste 'dug pa /
rkang pa so sor brkyangs te 'dug pa /
'dom snang bar byas te 'dug pa /
! zas len pa'i sde la /
zas legs par ma bslangs pa /
lhung bzed kyi mu ste kha dang mnyam pa bslangs pa /
'bras mchan dang tshod ma mnyam pa bslangs pa /
mthar chags su ma bslangs pa /
lhung bzed la yid ma gtad par bslangs pa /
bza' bca' ma 'ongs gong nas lhung bzed bzod pa /
'bras mchan tshod ma rtsi rigs lhag 'dod kyis phan tshun 'gebs pa /
zas steng du lhung bzed bzed pa /
! zas za ba'i sde la /
zas tshul mthun du ma zos pa /
ha cang kham chung ba za ba /
ha cang kham che ba za ba /
zas ran pa ma zos pa /
zas ma 'ongs gong nas kha gdangs pa /
kha zas kyis bkang ste gtam smra ba /
tsug tsug gi sgra dang bcas te za ba /
cag cag gi sgra dang bcas te za ba /
hu hu zer zhing za ba /
phu phu zer zhing za ba /
lce phyir phyung ste za ba /
'bru re re nas za ba /
zas la 'phya smod byas te za ba /
mkhur ba g.yas g.yon spo zhing za ba /
skan sgra gtog cang za ba /
kham phro gcad nas za ba /
lag pa la zas chags pa bldag pa /
zas snod la zas chags pa lag pa dang lces bldag pa /
lag pa la zas chags pa sprug ? pa /
lhung bzed skyoms pa /
zas mchod rten 'dra ba gzhom pa /
gzhan gyi lhung bzed la 'phya ba /
lag pa zas kyis gos pas chu snod la reg pa /
zas kyis spags pa'i chu dge slong la 'thor pa /
lhung bzed bkrus pa'i chu sogs 'bags chu khyim bdag la ma dris par ci bder 'dor pa /
zas lhag lhung bzed du blug pa /
lhung bzed 'og gzhi med par bzhag pa /
lhung bzed gang khar bzhag pa /
lhung bzed g.yang sar bzhag pa /
lhung bzed dkan gzar bzhag pa /
'grang ste lhung bzed 'khru ba /
lhung bzed gang khar 'khru ba /
lhung bzed g.yang sar 'khru ba /
lhung bzed dkan gzar 'khru ba /
'bab chu'i rgyun phyogs ldog ste lhung bzed kyis chu gcu ba /
! /
chos ston pa'i sde la /
'greng ba la 'dug ste chos ston pa /
'dug pa la 'greng ste chos ston pa /
nyal ba la chos ston pa /
stan mthon por 'dug pa la stan dma' ba la 'dug ste chos ston pa /
stan bzang por 'dug pa la stan ngan par 'dug ste chos ston pa /
mdun du 'gro ba la rjes nas 'gro ste chos ston pa /
lam gyi dbus nas 'gro ba la lam gyi 'gram nas 'gro ste chos ston pa /
mgo gos sogs kyi g.yogs pa la chos ston pa /
gos brdzes pa la chos ston @# / /
pa /
chos gos phrag pa gnyis kar gzar ba la chos ston pa /
lag gnyis gnya' bar bsnol ba la chos ston pa /
lag gnyis ltag par bsnol ba la chos ston pa /
do ker can te thor cog can la chos ston pa /
zha gyon pa la chos ston pa /
cod pan bcings pa la chos ston pa /
phreng ba bcings pa la chos ston pa /
thod dkris can la chos ston pa /
rta glang sogs zhon pa'i steng du 'dug pa la chos ston pa /
'khyogs kyi nang du 'dug pa la chos ston pa /
lham gyon pa la chos ston pa /
lag na 'khar ba thogs pa la chos ston pa /
lag na gdugs thogs pa la chos ston pa /
lag na mtshon cha thog pa la chos ston pa /
lag na ral gri thog pa la chos ston pa /
lag na dgra cha thog pa la chos ston pa /
go cha gyon pa la chos ston pa /
! sgrub pa'i sde la /
'greng ste bshad gci byed pa /
phyogs kun chus ma khebs kyang chu'i nang du bshad gci mchil snab sogs 'dor ba /
phyogs kun rtsa sngon gyis ma khebs kyang rtsa sngon du bshad gci mchil snabs sogs 'dor ba /
! rgyu ba'i sde la /
dgos med du shing la mi gang las lhag pa 'dzegs pa la nyes byas te nyes byas brgya dang bcu gnyis bcas ltung ba nyis brgya lnga bcu rtsa gsum sogs skye ba yod pas de rnams ngo shes pa byas te rang rgyud la sngar bskyed zin pa 'dug na de la 'gyod sems drag po'i sgo nas bshags pa dang /
phyin chad srog la babs kyang mi skye ba la 'bad par bya'o / /
! bzhi pa bslab pa yongs su sbyong pa'i sgo nas bsrung ba la gso sbyong gi gzhi /
! dbyar gyi gzhi /
! dgag dbye'i gzhi dang gsum yod /
! dang po gso sbyong gi gzhi de la zhi gnas kyi gso sbyong dang /
mthun pa'i gso sbyong gnyis /
dang po zhi gnas kyi gso sbyong ni /
stan bde ba la lus gnad legs par bcos te rang gi sems bying rgod sogs kyi dbang du ma btang bar dmigs pa la rtse gcig tu gnas pa'i dang nas /
dpyad 'jog gnyis kyi zhi gnas dang lhag mthong gi dmigs pa sbyong ba yin pas /
ting nge 'dzin dang shes rab kyi bslab pa gnyis gso zhing /
de'i mi mthun phyogs sbyong ba'o / /
gnyis pa mthun pa'i gso sbyong ni tshul khrims kyi bslab pa gso zhing / /
de'i mi mthun phyogs sbyong ba yin cing /
de la dbye na gso sbyong bcu bzhi pa /
bco lnga pa /
bkra shis gso sbyong /
gnod pa phyir bzlog gi gso sbyong dang bzhi /
dang po gso sbyong bcu bzhi pa ni /
hor zla dang po /
gsum pa /
lnga pa /
bdun pa /
dgu pa /
bcu gcig pa ste drug gi tshes la bya zhing /
de las gzhan pa'i zla ba phyed phyed kyi yar ngo mar ngo gang rung gi tshes la gso sbyong bco lnga pa bya ste lo gcig la gso sbyong bcu bzhi pa drug /
bco lnga pa bco brgyad ste nyer bzhi yong ngo / /
bkra shis gso sbyong /
gnod pa phyir bzlog gi gso sbyong gnyis dus nges pa med p  lags na /
bdag dge slong ming 'di zhes bgyi ba'i dgag dbye nyin gyis brlab po / /
gang gi dge 'dun tshogs pa rnyed pa de'i tshe /
dge 'dun tshogs pa dang lhan cig dgag dbye bgyi'o / /
zhes lan gsum du byin gyis brlab par bya'o /
! lnga pa bde bar gnas pa'i rkyen bsten pa'i sgo nas bsrung ba la /
! sra skyangs kyi gzhi /
! gos gzhi /
! ko phags kyi gzhi /
! sman gyi gzhi gnas mal gyi gzhi dang lnga /
dang po sra skyongs ni dbyar gyi mthar dge 'dun rnams kyi chos gos rnam gsum gyi byin brlab rnams snam sbyar gcig / /
bla gos gcig /
mthang gos gcig ste gsum tsam la rgyab ste /
zla ba lnga'i bar 'chang 'bral 'jog sogs kyi ltung ba mi 'byung zhing /
bag yangs su gnang ba'o / /
! gnyis pa gos bzhi ni /
gos la 'tsho ba'i yo byad bcu gsum yod pa'i snam sbyar /
bla gos /
rdul gzan /
rdul gzan gyi gzan dang bzhi ni che tshad srid du khru lnga /
zhing du khru gsum /
chung tshad srid du khru phyed lnga /
zhing du khru phyed gsum /
'bring tshad de gnyis kyi bar /
mthang gos /
sham thabs /
sham thabs kyi gzan gsum gyi che tshad srid du khru lnga /
zhing du khru do /
chung tshad 'khor gsum khebs pa /
'bring tshad de gnyis gyi bar /
rnag gzan /
g.yan pa dgab ? pa /
gnyis srid du khru drug /
zhing du khru gsum /
gdong phyis srid zhing gnyis ka khru re /
skra gzed srid du khru gsum /
zhing du khru phye do /
ngas chen srid du khru dgu /
zhing du khru gsum /
sor bco brgyad /
gding ba srid du khru gsum /
zhing du khru do sor drug yod /
! nges par rgyun du 'chang dgos pa'i yo byad drug ni /
chos gos rnam gsum /
gding ba /
chu tshags lhung bzed dang drug go /
! gsum pa ko pags kyi gzhi la /
spyir dge slong rnams kyis ko pags la longs spyod du mi rung bar gsungs kyang /
mtha' 'khob du shin tu grang tsho ko pags kyi lha ma gnang ba dang /
grang nad can dang mig nad can la @# / /
dom lpags gnang ba ni yod do /
! bzhi pa sman gyi gzhi la /
dus rung gi sman /
thun tshod du dung ba'i sman /
zhag bdun pa'i sman /
'tsho bcad gi sman dang bzhi /
dang po dus rung gi sman ni bcas ldan dge slong gis snga dro longs spyod rung zhing /
phyi dro longs spyod mi rung ba'i bza' bca'i rigs rnams so /
! gnyis pa thun tshod du rung ba'i sman ni bcas ldan dge slong gis byin len byas na dus kun tu longs spyod rung ba dang /
khyad par snga dro byin brlab byas na srong thun gyi mtha' tshun longs spyod rung ba'i btung ba'i rigs rnams so /
! gsum pa zhag bdun pa'i sman ni /
dge 'dun gyi las byed sogs la byin gyis brlab na zhag bdun tshun tshang du rang gi longs spyod du rung ba'i mar dang bu ram / /
ka ra sogs la byed /
! bzhi pa 'tsho ba cang gi sman ni dge slong na ba'i nad las ma grol ba'i bar byin gyis brlab na de'i longs spyod du rung bas sman du sbyar ba dang ma sbyar ba'i a bar skyur sogs so / /
! rtsa rtags gsum pa nyams na phyir bcos pa'i tshul la /
ltung ba phyir bcos tshul dang /
rtsod pa phyir bcos tshul gnyis yod /
dang po ltung ba phyir bcos tshul ni /
pham pa 'chab bcas byung na dge 'dun gyi gnas nas bskrad /
rang gis gnyen po stobs bzhi'i sgo nas bshags par bya'o / /
pham pa 'chab med ni dge 'dun las bslab pa nod nas ji srid 'tsho ba'i bar khyad par can gyi spyod pa lnga spang zhing /
dman spyad lnga dang du blang ba'i sgo nas stobs bzhis bshags par bya'o / /
lhag ma ni dge 'dun las spo 'gu dbyung gsum nod spyod sogs bya zhing /
stobs bzhis bshags par bya'o /
spang ltung ni /
spang ltung phog pa'i gzhi'i rdzas dang /
spang ltung de'i phyi rnyed kyi yo byad rnams dge slong gzhan la gnas tha dad tu zhag gcig spang bral sngon du btang nas zhag bcu 'chang spang lta bu pa /
spang ltung des ma gos pa'i dge slong zhig gi mdun du phyag gsum 'tshal /
snyan gsan zhus /
stobs bzhi tshang ba'i sgo nas /
gnas brtan dgongs su gsol /
bdag dge slong ming 'di zhes bgyi ba la ltung ba nyes byas kyi sde tshan las /
gos zhag bcu 'chang spang gi ltung ba byung ba dgung zhag du mang bcabs pa'i nyes pa byung ste /
bdag dge slong ming 'di zhes bgyi ba'i nyes pa de gnas brtan gyi mdun du mthol lo / /
mi 'chab bo / /
'chags so /
mthol zhing bshags na bdag bde ba la reg par 'gyur gyi /
ma mthol ma bshags na ni mi 'gyur ro / /
zhes lan gsum bzlas /
mthong sdom 'dri /
thabs legs bya'o / /
de nas ltung ba dngos gzhi phyir bcos tshul ni /
gnas brtan dgongs su gsol /
bdag dge slong ming 'de zhes bgyi ba la /
ltung ba ltung byed kyi sde tshan las /
gos zhag bcu'i 'chang spang gi ltung ba byung ste /
bdag dge slong ming 'di zhes bgyi ba'i ltung ba de gnas brtan gyi mdun du mthol lo /
mi 'chab bo / /
'chags so / /
mthol zhing bshags na bdag bde ba la reg par 'gyur gyi /
ma mthol ma bshags na ni mi 'gyur ro / /
zhes lan gsum /
mthong sdom 'dri /
thabs legs bya /
'dis spang ltung gzhan rnams phyir bcos tshul yang shes par bya /
ltung byed 'ba' zhig pa /
sor bshags /
nyes byas rnams phyir bcos tshul ni spang 'bral sngon du gtong mi dgos shing /
ltung ba'i ming rigs brje ba ma gtogs sngar bzhin bya zhing /
khang par khab ral 'chos pa'i ltung byed la khab ral bcags pa sngon du 'gro dgos pa dang /
sor bshags la bcabs nyes yod med gang yin yang dge 'dun la mthol pa sngon du 'gro dgos shing / /
@# / /
gzhan phyir bcos kyi cho ga rnams 'dra'o /
! gnyis pa rtsod pa phyir bcos tshul la /
rtsod pa bzhi sogs dge 'dun gyi rtsod pa'i rigs rnams zhi byed mtshan nyid dang ldan pa'i tshul bzhin chos phyogs su zhi bar byed pa'o mdor na ltung ba 'byung ba'i sgo de la /
bag med pa /
ma gus pa /
mi shes pa /
nyon mongs mang ba dang bzhi yod pa'i /
rgyun du bag yod pa dang ldan zhing /
tshul khrims kyi bslab bya'i gnas sogs la shin tu gus pa'i sgo nas /
bslab bya mtha' dag shes par byas te /
rang gi rgyud la skye ba'i nyon mongs rnams kyi gnyen po la 'bad ci thub mdzad na nyes ltung gi sgo rnams 'gags shing /
legs tshogs rnams 'phel zhing rgyas par 'gyur ba dang /
khyad par du de lta bu'i sgo nas tshul khrims bsrung ba la /
sangs rgyas rnams kyis bstod pa /
lha rnams kyis bstod pa /
rang gi grogs kyis bstod pa /
rang nyid kyis kyang bstod par 'os pa /
chos nyid kyis bstod par 'os pa /
snyan grags kyis phyogs kun khyab la| dam pa'i chos rnams thos par 'gyur ba /
thos pa de yang mi brjed pa /
sa lam gyi rtogs pa gong 'phel du 'gyur ba /
'chi tshe dga' zhing bde 'gror 'gro ba /
nyin mtshan kun tu bde ba dang ldan zhing lha rnams kyis bsrung ba /
dam pa rnams kyi drung du bde zhing mi dang mi min gyis glags mi rnyed pa /
longs spyod gang dgos 'bad med du 'grub cing /
smon lam gang btab 'grub pa sogs phan yon mtha' yas par gsungs pa'o / /
! rgyal ba sras dang bcas pa la phyag 'tshal lo / /
'dir byang sems kyi sdom pa ma thob pa thob par byed pa'i thabs /
! thob pa mi nyams pa bsrung tshul /
! nyams na phyir bcos tshul /
! bsrung ba'i phan yon dang bzhi /
! dang po ma thob pa thob par byed pa'i thabs ni /
sangs rgyas sras bcas la gus pas phyag 'tshal /
ci nus kyis mchod nas /
bsod nams kun gyi gter du gyur pa'i byang sems kyi sdom pa de /
sems can kun gyi don du len yul bla ma byang sems kyi sdom pa la gnas shing /
byang sems kyi sde snod la mkhas pa /
slob ma skyong ba'i nus pa dang ldan pa la gsol ba nan gyis btab ste blang bar bya'o / /
! gnyis pa thob pa mi nyams pa bsrung tshul ni /
byang sems kyi sde snod dgongs 'grel dang bcas pa la mkhas pa'i bshes gnyen dam pa tshul bzhin du bsten nas byang sems kyi bslab bya'i gnas rnams shes par bya zhing /
khyad par rtsa ltung bco brgyad dang /
nyes byas zhe drug sogs shes par bya dgos shing| ! dang po rtsa ltung bco brgyad ni /
rnyed pa dang bkur sti la chags nas rang la bstod cing /
gzhan yon tan can la smad na bdag bstod gzhan smod kyi rtsa ltung /
'di la dbye na bdag bstod gzhan smod kyi rtsa ltung gnyis /
sdug bsngal ba dang /
mgon med pa dag la rang gi chos dang nor ster ba'i 'os yod kyang /
ser sna'i dbang gis mi ster na chos nor mi ster ba'i rtsa ltung /
'di la dbye na chos dang nor mi ster ba'i rtsa ltung gnyis /
gzhan gyis rang la bzod pa gsol ba sogs shad sbyang tshul mthun byas kyang mi nyan par khro ba'i lus ngag gis 'che {'tshe} ba sna tshogs byas na bshags kyang mi nyan par gzhan la 'tshog pa'i rtsa ltung /
'di la dbye na 'tshog pa dang shad sbyang mi len pa'i rtsa ltung gnyis /
byang sems kyi sde snod la 'di sangs rgyas kyis gsungs pa ma yin zhes spangs nas /
chos ltar snang la rang nyid dga' zhing gzhan la ston na theg chen spong zhing dam chos ltar snang ston pa'i rtsa ltung /
'di la dbye na theg chen spong ba dang / /
@# / /
dam chos ltar snang ston pa'i rtsa ltung gnyis /
dkon mchog la bsngos pa'i rdzas /
rang mi dbang ba shes bzhin tu {du?} /
rang gi chad du rang ngam /
rang gi {gis} bcol ba'i rku 'am /
phrog gam /
thabs kyis blangs te thob pa na dkon mchog gi dkor phrog pa'i rtsa ltung /
'di la dbye na dkon mchog gsum so so'i dkor phrog pa'i rtsa ltung gsum /
lam gyi cha yongs rdzogs ston pa'i theg pa gsum gyi sde snod la 'di sangs rgyas kyi gsung ma yin zhes skur pa {ba?} btab na /
dam chos spong ba'i rtsa ltung /
'di la dbye na theg pa gsum gyi sde snod gsum spangs pa'i rtsa ltung gsum /
rab tu byung ba tshul khrims dang ldan mi ldan gang yang rung ba la gnod sems kyis ngur smig phrog pa /
brdeg pa /
btson rar 'jug pa /
rab byung las phab pa sogs byas na /
ngur smrig phrog pa sogs dang rab byung las phab pa'i rtsa ltung /
'di la dbye na ngur smrig phrog pa bcas dang /
rab byung las phab pa'i rtsa ltung gnyis /
pha dang /
ma dang /
dgra bcom pa bsad pa /
dge 'dun gyi dbyen byed pa /
de bzhin gshegs pa la ngan sems kyis khrag 'byin pa ste lnga po 'di gang rung byas na /
mtshams med byed pa'i rtsa ltung /
'di la dbye na mtshams med lnga'i rtsa ltung lnga /
las 'bras dang /
skye ba snga phyi sogs med do zhes 'dzin na /
log par lta ba 'dzin pa'i rtsa ltung /
grong dang grong khyer dang /
ljongs dang /
yul 'khor gang rung 'jigs {'jig?} par byas na /
grong sogs 'joms pa'i rtsa ltung /
'di la dbye na grong sogs 'joms pa'i rtsa ltung bzhi /
stong nyid ston pa'i snod du mi rung zhing /
rdzogs byang du sems bskyed pa dang ldan pa'i sems can la stong nyid bstan pas skrag nas sems bskyed las log ste theg dman gyi sems bskyed na blo ma sbyangs pa la stong nyid bstan pa'i rtsa ltung /
rdzogs byang du sems bskyed pa la khyod phyin drug la spyad pa dang /
sangs rgya ba mi nus /
nyan rang gi sems bskyed na 'khor ba las grol bar 'gyur zhes smra bas yul de rdzogs byang du sems bskyed pa las log na /
rdzogs byang las ldog pa'i rtsa ltung /
so thar gyi tshul khrims la tshul bzhin du gnas pa la so thar tshul khrims dag pas ci zhig bya /
rdzogs byang du sems bskyed la /
theg chen lhogs zhes dang /
sgo gsum gyi nyes spyod thams cad 'gag par 'gyur zhes smra bas yul de so thar gyi tshul khrims las log pa na /
so thar spangs pa'i rtsa ltung /
nyan rang gi theg pa la ji tsam bslab kyang nyon mongs ma lus pa spong mi nus zhes skur ba {com+pare abowe /
skur pa} btab ste /
nyan rang gi rtogs pas 'khor ba las mi grol bar 'dzin na /
slob pa'i theg pas chags sogs spong mi nus par 'dzin pa'i rtsa ltung /
rang nyid rnyed bkur la chags pa'i {pas} theg chen 'don pa /
klog pa /
ston pa sogs byed bzhin du bdag ni rnyed bkur sogs la mi blta ba'i theg chen pa yin gyi /
gzhan ni ma yin no zhes bstod smad so sor smras pa na| tshig bcad rgyu yis gzhan smad pa'i rtsa ltung /
rtsa ltung 'di rtsa ltung dang po bdag bstod gzhan smod kyi rtsa ltung du 'du bas logs su ma bgrang bar gsungs /
rang gis stong nyid mngon sum du ma rtogs kyang /
gzhan la stong pa nyid bstan nas /
khyod kyi 'di bsgoms shig dang /
stong pa nyid mngon sum du rtogs par 'gyur bas kho bo dang 'dra bar 'gyur ro zhes smras pas /
pha rol gyi {gyis} don go na log pa nyid smra ba'i rtsa ltung /
rgyal po dang blon @# / /
po sogs kyis dkon mchog gi dkor ram /
dge 'dun dang /
dge slong la chad pa bcad pa'i yo byad de /
rang la phul ba'i tshe blangs te thob pa na dkon mchog gi dkor byin pa len pa'i rtsa ltung /
zhi gnas la mnyam par 'jog pa'i bsam gtan pa so skye la sdang ba'i bsam pas de dag gi longs spyod rnams lan nas /
kha ton pa rnams la byin pa na zhi gnas 'dor ba bya zhing bsam gtan pa'i longs spyod kha ton pa la byin pa'i rtsa ltung /
byang chub kyi sems gtong na /
byang chub sems 'dor gyi rtsa ltung /
rtsa ltung 'di dang /
rtsa ltung dgu pa log pa lta ba 'dzin pa'i rtsa ltung gnyis skye ba la kun dkris tshang mi dgos shing /
gzhan rtsa ltung bcu drug la kun dkris chen po ste bzhi tshang dgos pas /
kun dkris bzhi ni /
nyes spyod de la da dung spyod 'dod pa /
ngo tsha khrel yod med pa /
dga' zhing mgu ba /
nyes dmigs su mi blta ba ste bzhi /
phyi ma 'di'i steng du dang po gsum tshang na kun dkris chen po /
phyi ma 'di'i steng du dang po gsum las gnyis tsam dang /
gcig tsam dang /
phyi ma kho rang tsam la zag pa 'bring dang /
dang po gsum la zag pa chung ngu yin no / /
rtsa ltung bcu drug po de'i gzhi la zhugs kyang kun dkris chen po ma tshang na zag pa chung 'bring gis bsdus pa'i ltung ba yin pas de rnams rtsa ltung de'i {?} sder gtogs pa'i nyes byas so / /
! gnyis pa nyes byas zhe drug ni /
dkon mchog gsum gang rung la lus kyis phyag /
ngag gis bstod pa /
yid kyis dwang ba ste sgo gsum gyis mchod pa ma byas par zhag gcig 'das na /
dkon mchog gsum la sgo gsum gyis ma mchod pa'i nyes byas /
rang nyid 'dod pa che ba chog mi shes pa bsnyen bkur la chags pa sogs 'gog par mi byed na /
'dod pa'i sems kyi rjes su 'jug pa'i nyes byas /
byang sems bslab pa rgan pa yon tan dang ldan pa bkur sti bya 'os pa la /
bkur sti sogs gus par ma byas na /
rgan pa rnams la gus par mi byed pa'i nyes byas /
gzhan gyis rang la drang por smra zhing dga' bar byed cing /
don 'dri ba la khong khro 'am /
le lo'i dbang gis rjes su mthun pa'i lan mi 'debs na /
dris pa rnams la lan mi 'debs pa'i nyes byas /
gzhan gyis zas gos sogs kyi mgron du bos pa la nga rgyal lam /
mnar sems sam /
khong khro 'am /
le lo'i dbang gis mi 'gro na /
mgron du bos pa bdag gir mi byed pa'i nyes byas /
sbyin bdag gis gser dngul sogs nor sna tshogs phul ba na /
mnar sems sam /
khong khro'am /
le lo'i dbang gis mi len na /
gser la sogs pa mi len pa'i nyes byas /
gzhan chos 'dod pa rnams la mnar sems sam /
khong khro'am /
phrag dog gam /
le lo'i dbang gis chos mi sbyin na /
chos 'dod pa la chos mi sbyin pa'i nyes byas /
nyes byas bdun po 'di dge ba chos sdud kyi sbyin pa'i mi mthun phyogs so / /
mtshams med byed pa'am /
rtsa ltung byung ba'i tshul khrims 'chal ba rnams des {de'i} rgyu mtshan du byas nas /
mnar sems sam /
khong khro'am /
le lo'i dbang gis yal bar dor zhing khyad du gsang {gsad} na tshul khrims 'chal rnams yal bar 'dor ba'i nyes byas /
gzhan gyi sems bsrung ba'i phyir 'dul ba'i bslab pa rnams nyan thos rnams dang 'dra bar mi bslab na /
pha rol dad phyir slob par mi byed pa'i nyes byis {byas} /
'dul ba'i bcas pa gos zhag bcu 'chang spangs sogs @# / /
bcas rkyang gi ltung ba sogs la byang sems kyis nyan thos bzhin slob mi dgos pa las /
de dang mtshungs par slob na /
sems can don la bya ba chung ba'i nyes byas /
byang sems kyi bslab pa la tshul bzhin du slob pa'i byang chub gyi sems dang ldan pa la /
gzhan don khyad par can du 'gyur na srog gcod sogs bdun gnang ba'i skabs yod bzhin du de la ma zhugs na /
snying brtser bcas par ma byas pa'i nyes byas /
tshul 'chos /
kha gsag /
gzhog slong /
thob kyis 'jal ba /
rnyed pas rnyed pa 'tshol ba ste log 'tsho lnga gang rung dang du lan zhing /
de dag gi gnyen po mi bsten na /
'tsho ba log pa dang du len pa'i nyes byas /
'char zhing rgod pa rtse zhing ca co 'don pa g.yeng pa /
gzhan la yang rgod pa sogs su gzhug par 'dod na /
'char nas rab du rgod pa bcas kyi nyes byas /
byang sems rnams myang 'das la dga' bar mi bya zhing /
de la rgyab kyi phyogs par bya /
nyon mongs pa 'jigs par mi bya zhing /
de dag las sems shin tu dben par mi bya ste /
bskal pa grangs med gsum du 'khor bar 'khor zhing /
byang chub bsgrub dgos pa blta zhing /
de skad smra na 'khor bar gcig bu 'grod par sems pa'i nyes byas /
rang gi tshig mi btsan pa'am mi btsun bar 'gyur ba'i dri ngas dang /
mi snyan pa gtam ngan 'byung ba'i gzhi rang la yod pa de rnams ma sel zhing mi spong na /
grags pa ma yin pa mi spong ba'i nyes byas /
pha rol po'i lus ngag gi nyes spyod rnams drag po'i chad pas phyir bcos nus pa mthong bzhin du de'i sems bsrung btsam gyi phyir du thabs des mi 'chos na /
nyon mongs bcas kyang 'chos par mi byed pa'i nyes byas /
tshul khrims 'chal ba rnams yal bar 'dod pa'i nyes byas nas 'di'i bar gyi nyes byas dgu ni tshul khrims kyi mi mthun phyogs so / /
gzhan gyi rang la gshe ba /
khro ba /
brdeg pa /
mtshang 'dru ba /
sogs bzhi la de dang de'i lan byas na /
dge sbyong gi chos bzhi dang bral ba'i nyes byas /
rang gis gzhan la nyes pa byas sam /
gzhan gyis byas dogs pa gang rung la mnar sems sam /
nga rgyal lam /
le lo'i dbang gis tshul dang mthun pa bshad sbyang mi byed na /
khros pa rnams yal bar dor ba'i nyes byes /
rang la gzhan gyis nyes pa byas pa dag chos bzhin du mthun par shad sbyang byas kyang mnar sems sam 'tshe ba'i bsam pa'am len mi 'dod pa'i dbang gis shad sbyang mi len na /
pha rol shad kyis 'chags pa spong ba'i nyes byas /
gzhan la khro ba'i bsam pa byung zhing 'dzin la nyes pa mi blta zhes dang du len na /
khros pa'i sems kyis rjes su 'jug pa'i nyes byas /
'di yan gyi nyes byas bzhi ni bzod pa'i mi mthun phyogs so / /
rnyen bkur rim gro rnyed pa sogs la re ba'i 'khor bsdu na /
bsnyen bkur 'dod phyir 'khor rnams bsdu ba'i nyes byas /
snyoms las dang /
le lo'i dbang gi gung thun ma gtogs nyin mo dang /
nam gyi cha stod smad la gnyid kyi bde ba /
glos 'bebs pa'i bde ba /
mal du nyal ba'i bde ba sogs dang du len zhing sel bar mi byed na /
le lo la sogs sel bar mi byed pa'i nyes byas /
rgyal blon chom rkun bud med sogs 'du 'dzi'i gtam la kun tu chags pa'i sems kyis dus yel bar byed na /
chags pas bre mo'i gtam la bsten pa'i nyes byas /
'di yan nyes byas gsum ni @# / /
brtson 'grus kyi mi mthun phyogs so / /
sems snyoms par 'jogs par 'dod la mnar sems sam /
le lo'i dbang gis ting nge 'dzin gyi gdams ngag gzhan la nod du mi 'gro na /
ting nge 'dzin gyi don mi 'tshol ba'i nyes byas /
bsam gtan la gegs byed pa'i sgrib pa /
rgod 'gyod gnyis /
gnod sems /
gnyid rmugs gnyis /
'dod pa la 'dun pa /
the tshom ste lnga po gang yang rung ba dang du len zhing sel bar mi byed na /
bsam gtan sgrib pa sbyong bar mi byed pa'i nyes byas /
bsam gtan gyi bde ba la sred cing ro myong la yon tan du lta na /
gsam gtan ro la yon tan du lta ba'i nyes byas /
'di yan gyi nyes byas gsum ni bsam gtan gyi mi mthun phyogs so / /
nyan thos kyi sde snod nyan pa /
tshig don bzung ba /
bslab pa sogs theg dman la dgos kyang byang sems la dgos pa med par lta zhing gzhan la de skad smra na /
nyan thos theg pa spong bar byed pa'i nyes byas /
byang sems kyi sde snod la brtson par byar yod bzhin du de yal bar bor nas /
nyan thos kyi sde snod pa brtson par byed na /
rang tshul yod bzhin de la brtson pa'i nyes byas / /
sangs rgyas kyi gsung la brtson par byar yod bzhin de ma byas par /
mu stegs kyi bstan bcos la brtson par byed na /
brtson min phyi rol bstan bcos la brtson pa'i nyes byas /
dgos pa'i dbang gis mu stegs kyi bstan bcos la brtson dgos pa yod kyang thog mtha' bar gsum du de la dga' zhing 'jug par byed na /
brtson par byas kyang de la dga' ba'i nyes byas /
byang sems kyi sde snod gang yang rung ba la 'di brjod bya dman zhes pa'am /
brjod byed dman zhes pa'am /
byed pa po dman zhes pa'am /
sems can gyi don du mi 'gyur zhes skur pa {HERE REALLY SKUR PA /
CHECK THE XTHERS} 'debs pa'i tshig smra na /
theg pa chen po spong bar byed pa'i nyes byas /
nga rgyal lam khong khros bdag la bstod cing gzhan la smod na / /
bdag bstod gzhan smod kyi nyes byas /
nga rgyal lam le lo'i dbang gis chos 'chad pa dang /
chos kyi 'bel gtam sogs la mi 'gro na /
chos kyi don du 'gro bar mi byed pa'i nyes byas /
rang la chos smra ba'i gang zag la ston pa'i 'du shes dang /
bkur sti sogs mi bya bar khyad gsod dang 'phya zhing tshig legs pa la rton gyi don la mi rton na /
de la snod dang yi ge rton pa'i nyes byas /
'di yan gyi nyes byas brgyad ni shes rab kyi mi mthun phyogs te nyes byas so bzhi po 'di rnams ni dge ba chos sdud kyi phyin drug gi mi mthun phyogs kyi nyes pa'o / /
bya ba gtan la 'bebs pa /
lam du 'gro ba /
skad slob pa /
nyes pa med pa'i las /
longs spyod bsrung ba /
bya ba bsdum pa /
dga' ston /
bsod nams byed pa ste brgyad gang rung la grogs byed 'os pa'i tshe khong khro'am le lo'i dbang gis grogs mi byed na /
dgos pa'i grogs su 'gro bar mi byed pa'i nyes byas so /
nad pa la rim gro dang bsnyen bkur byed 'os pa'i tshe khong khro'am le lo'i dbang gis rim gro dang bsnyen bkur ma byed na /
nad pa'i rim gro bya bar spong ba'i nyes byas so / /
long ba /
'on pa /
yan lag med pa /
lam gyis ngal ba /
sgrib pa lnga'i sdug bsngal ba /
gnod sems sogs rnam rtog gi sdug bsngal ba /
gzhan gyis dma' phabs pa'i sdug bsngal ba ste bdun gang rung la khong khro dang le lo'i dbang gis sdug bsngal de dag sel ba'i thabs @# / /
mi byed na /
sdug bsngal sel bar mi byed pa'i nyes byas /
'di phyi'i don la tshul bzhin ma yin par zhugs pa'i sems can la khong khro'am le lo'i dbang gis skyon med pa'i rigs {pa} ji ltar 'tshams pa tshul bzhin mi bstan na /
bag med pa la rigs pa mi bstan pa'i nyes byas /
rang la phan 'dogs pa la mnar sems sam le lo'i dbang gis phan lan mi byed na byas la lan du phan mi 'dogs pa'i nyes byas /
nyes du'am longs spyod dang bral ba'i mya ngan byung ba'i sems can la mnar sems sam /
le lo'i dbang gis mya ngan de sel bar mi byed na /
gzhan gyis mya ngan sel bar mi byed pa'i nyes byas {?} /
zas skom sogs slong ba po la mnar sems sam /
le lo'i dbang gis ma byin na /
nor 'dod pa la sbyin par mi byed pa'i nyes byas {?} /
'khor bsdus pa la mnar sems sam le lo'i dbang gis gdams ngag mi ster ba'am de dag gi phyir bram ze khyim bdag ngang {dad} pa can la yo byad chos bzhin du mi 'tshol na /
'khor rnams kyis ni don mi byed pa'i nyes byas {?} /
mnar sems sam le lo'i dbang gis gzhan gyi sems dang mthun par mi byed na /
gzhan gyi blo dang mthun par mi 'jug pa'i nyes byas /
mnar sems sam le lo'i dbang gis gzhan gyi yon tan dang bsngags la mi brjod pa'am legs par smra ba la legs so mi ster na /
yon tan bsngags pa brjod par mi bya ba'i nyes byas /
sems can dma' dbab pa dang /
chad pas bcad pa dang /
bskrad par rig {@#rigs } pa rnams la nyon mongs sam le lo'i dbang gis de dang de mi byed na /
rkyen du 'tsham par tshar mi gcod pa'i nyes byas /
rang nyid rdzu 'phrul dang /
mthu sna tshogs dang ldan na /
skrag par /
mdun {'dun} par /
sdom pa dang ma ldan pa la dad pa'i byin pa spong ba sogs byed rigs pa la /
skrag par /
mdun {'dun} par /
sdom pa dang mi ldan pa la dad pa'i byin pa spang ba sogs mi byed na /
rdzu 'phrul bsdigs la sogs mi byed pa'i nyes byas /
nyes byas bcu gnyis po 'di sems can don byed kyi tshul khrims kyi mi mthun phyogs so / /
! gzhan yang smon sems kyi bslab bya dang 'gal ba'i nyes byas la /
gzhan la chos dang zang zing gi {gis} skyong 'os pa la mi skyong ba dang /
gzhan gyi gnod pa la 'khon du 'dzin cing ris su bcad nas chags sdang byed pa dang /
dam pa mi bstan {bsten} zhing thos bsam byed pa dor ba dang /
zas gos sogs la longs spyod tshe gzhan don gyi bsam pas ma zin pa dang dge ba'i bya ba kun la sems bskyed kyis zin par ma byas na nyes byas su gsungs shing /
! skye ba gzhan du yang byang chub kyi sems dang mi 'bral ba'i rgyu /
nag chos bzhi spong zhing /
dkar chos bzhi blang bar bya dgos pas de'i tshul ni /
nag chos dang po bla ma dang mchod gnas sogs la der shes bzhin du rdzun gyi {@#gyis} dbu bskor ba /
de'i gnyen por dkar chos dang po sems can kun la bzhad gad tsam gyi phyir yang shes bzhin du rdzun mi smra ba /
nag chos gnyis pa gzhan gyi dge ba byed pa la 'gyod pa bskyed du gzhug pa /
de'i gnyen por dkar chos bzhi pa rang gis smin par byas pa'i sems can theg dman gyi theg pa la mi 'god par rdzogs pa'i byang chub 'dzin du gzhug pa /
nag chos gsum pa byang sems la khong khros mi snyan par brjod pa /
de'i gnyen por dkar chos gsum pa sems can kun la ston pa'i 'du shes bskyed @# / /
cing dag snang sbyor ba /
nag chos bzhi pa sems can gang la yang lhag bsam min pa'i g.yo rgyu {sgyu?} byed pa /
de'i gnyen por dkar chos gnyis pa sems can kun la g.yo rgyu {sgyu?} med par drang po'i bsam pa la gnas pa sogs bslab bya 'di rnams la nan tan gyis bslab par bya ba'o / /
! gsum pa nyams na phyir bcos tshul ni /
kun dkris chen po tshang ba'i rtsa ltung ngam /
smon sems gtong ba /
log lta byung ba lta bu la sdom pa slar bslang dgos shing /
zag pa 'bring gi nyes byas rnams /
gsum yan chad la bshags pa dang /
zag pa chung ngu'i nyes byas dang /
nyes byas zhe drug sogs gang zag gcig gi mdun du bshags par bya zhing /
de dag las gzhan pa'i nyes byas gcig la sogs pa'i mdun du bshags na rab dang /
de min rgyal ba sras bcas kyi mdun du bshags par mos te rten gyi drung du bshags par bya zhing /
skyabs 'gro sems bskyed /
ltung bshags /
spyi bshags /
rdor sems bsgoms bzlas sogs kyi sgo nas bshags par yang bya'o / /
bshags pa snga phyi 'di rnams kyi tshe gnyen po stobs bzhi tshang ba'i sgo nas bshags dgos shing / /
gso sbyong sogs dge 'dun gyi mdun du phyir bcos tshul ni /
phyag gsum byas nas 'greng ste 'dud cing thal mo sbyar te /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' rnams ji skad yongs su brjod pa'i pham pa'i gzhi dang /
nyes byas kyi gzhi las byang chub sems dpa'i 'dul ba dang 'gal ba'i nongs pa dpag tu med pa byung ba rnams phyir bcos pa'i cho ga la thugs gtad par zhu /
zhes brjod /
de nas tsog pur 'dug ste thal mo sbyar nas /
phyogs bcu na zhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' rnams bdag la dgongs su dg+sol /
bdag byang chub sems dpa' ming 'di zhes bgyi ba la ji skad yongs su brjod pa'i pham pa'i gzhi las /
byang chub sems dpa'i 'dul ba dang 'gal ba'i nongs pa /
rnyed dang bkur stir chags pa yis / /
bdag bstod gzhan la smod pa dang /
sdug bsngal mgon med gyur pa la / /
ser snas chos nor mi ster dang / /
gzhan gyis bshags kyang mi nyan par / /
khros nas gzhan la 'tshog pa dang / /
theg pa chen po spong byed cing / /
dam chos 'drar snang ston pa dang / /
dkon mchog gsum gyi dkor 'phrog pa /
phas pham pa yi ltung bar 'dod / /
ces sogs rtsa ltung bco brgyad kyi sder gtogs pa'i zag pa chung 'bring gis bsdus pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
ji skad yongs su brjod pa'i nyes byas kyi gzhi las /
byang chub sems pa'i 'dul ba dang 'gal ba'i nongs pa /
dkon mchog gsum la gsum mi mchod / /
dod pa'i sems kyi rjes su 'jug /
ces sogs nyes byas bzhi bcu zhe drug gi sder gtogs pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang byang chub kyi sems kyi phan yon thun drug tu ma dran ba dang /
smon sems thun drug tu ma bzung ba dang /
sems can blos spangs pa dang /
tshogs gnyis gsog pa la brtson par ma byas pa dang /
nag po'i chos bzhi ma spangs pa dang /
dkar po'i chos bzhi ma bsten pa dang /
sdom pa'i tshul khrims dang /
dge ba'i chos sdud pa'i tshul khrims dang /
sems can don byed kyi tshul khrims rnams la slob pa la brtson par ma byas pa dang /
sbyin sogs pha rol tu phyin pa drug la slob pa la brtson par ma byas pa dang /
bsdu ba rnam pa bzhi'i sgo nas sems can gyi don la brtson par ma byas pa dang /
gzhan la chos dang zang zing gi sbyor bas phyir brtson par bya dgos pa'i tshe /
brtson pa ma byas pa dang /
gzhan gyi phan btags pa dang gnod pa bskyal ba'i mtshan ma zhe la bzhag nas /
ris su bcad pa dang /
phyogs yongs su bzung ba'i bsam pas chags pa dang /
sdang ba dang /
btang snyoms kyi yal bar 'dor ba'i blo skyes pa dang /
dam pa nye bar ma bsten pa dang /
byang chub sems pa'i zab pa dang rgya che ba'i sde snod la thos bsam tshul bzhin du ma byas pa dang /
zas gos gnas mal sogs la longs spyod pa'i tshe gzhan don gyi blos ma spyad pa dang /
sbyin sogs pha rol tu phyin pa drug la spyod pa'i tshe /
gzhan don gyi bsam pas zin pa ma byas pa dang /
gzhan gyi phan bde sgrub pa dang /
sdug bsngal sel ba'i sbyor pa la brtson par ma byas pa la sogs pa /
mdor na byang chub sems dpa'i 'dul ba dang 'gal ba'i nongs pa dpag tu med pa byung ste /
bdag byang chub sems dpa' ming 'di zhes bgyi ba'i nongs pa de rnams phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' rnams kyi spyan sngar mthol lo / /
mi 'chab bo / /
'chags so / /
phyin chad kyang sdom par bgyid lags so / /
mthol zhing bshags na bdag bde ba la reg par gnas par 'gyur gyi /
ma mthol ma bshags na de ltar mi 'gyur ba lags so / /
zhes lan gsum bzla /
de nas slob dpon sogs 'os pas /
'di rnams la nongs par gzigs lags sam /
gzhan rnams kyis mthong lags /
yang des phyin chad legs par sdom mam /
gzhan rnams kyis chos bzhin 'dul ba bzhin du shin tu legs par spyi bos nod par bgyi'o / /
zhes mthong sdom lan gsum dang /
thabs legs bya ba'o / /
! bzhi pa bsrung ba'i phan yon la gnas skabs sangs rgyas rnams kyis bu ltar dgongs pa /
'chi ba'i tshe dge rtsa tshad med pa dang ldan pas ngan song gi 'jigs pa med cing phyi ma sangs rgyas byang sems dang 'phrad pa yid la byed pa'i mchog tu dga' ba dang ldan pa /
phyi ma rang dang lta spyod mtshungs pa'i byang sems sam de las lhag pa'i dge ba'i bshes gnyen gnas pa'i zhing der skye ba /
tshul khrims kyi phar phyin rdzogs par byed pa'i bsod nams kyi phung po tshad med pa 'byung ba /
phyi ma yang tshul khrims nyid kyi bdag nyid thob par 'gyur ba sogs gnas skabs kyi phan yon mtha' yas par gsungs shing /
mthar thug gi phan yon ni 'di la brten nas tshul khrims kyi phar phyin yongs su rdzogs nas bla na med pa'i byang chub {tu? wiped spot} tshang rgya ba'o / /
! bla ma dang rgyal ba rdo rje 'chang dbyer ma mchis pa la gus pas phyag 'tshal lo / / /
'dir gsang sngags kyi sdom pa ma thob pa thob par byed pa'i thabs /
| thob pa mi nyams pa bsrung tshul /
| nyams na phyir bcos tshul /
| sdom pa bsrung ba'i phan yon dang bzhi /
| dang po ma thob pa thob par byed pa'i thabs ni /
lam thun mongs {sic?} bas rgyud legs par sbyangs nas /
rdo rje slob don mtshan nyid dang ldan pa las nyes pa gsum gyis mnyes par byas te gsol ba phur btsugs su btab nas blang bar bya'o / /
! gnyis pa thob pa mi nyams par bsrung tshul ni /
rdo rje slob dpon mtshan nyid dang ldan pa tshul bzhin du bsten nas /
dam tshig dang sdom pa'i bslab bya rnams shes par bya zhing /
khyad par du rang la dbang bskur ba /
rgyud bshad pa /
man ngag gnang ba gang yang rung ba'i bla ma de dngos grub kun gyi gzhi rnam {? un+c+lear} par mthong nas /
nyin zhag re re bzhin dus drug tu maN+Dal me tog bcas phul nas phyag 'tshal ba /
chos tshul bzhin du nyan bshad bya ba /
gus shing bstod pa /
bla ma'i thugs dgongs bzhin sgrub pa /
yid du 'ong ba'i yo byad {? not c+lear} phul ba /
rtag tu dam tshig bsrung ba /
rtag tu bde gshegs mchod pa /
rtag tu bla ma mchod pa /
bla ma dang rdo rje 'chang ngo bo dbyer med du blta ba /
bla ma'i grib ma /
lham /
stan /
bzhon pa sogs la mi 'goms pa /
bka' bzhin sgrub pa /
mi nus pa shad sbyang 'os pa la shad sbyang bya ba /
bla ma'i rdzas srog bzhin bsrung ba /
bla ma'i 'khor la gnyen bzhin blta ba /
bal ma'i drung du mal stan la mi 'dug pa /
dgos med du bla ma'i sngon du mi {ok?} 'gro ba /
bla ma las sngar stan gyi steng du rkang pa mi 'jog pa /
bla ma'i mdun du yan lags bag dang ldan par bya ba /
bla ma bzhengs pa'i tshe myur du ldang ba /
bla ma'i drung du ma chil ma sogs mi 'dor zhing /
rkang pa kyong ba 'chag pa kha stobs 'gyed pa /
yan lag mnye pa /
glu gar rol mo byed pa /
phre mo'i gtam smra ba rnams spong zhing /
bla ma'i drung du ldang 'dug gus par mi byed pa /
lus gcu ba /
ka ba sogs la bstan pa /
sor mo'i tshig 'bren pa rnams spong ba dang /
bla ma'i sku la dril phyis sku mnye sogs byed pa'i tshe thog mthar phyag bya ba gzhan dag gus par bya ba'i phyir bla ma'i mtshan smos tshe zhal snga nas zhes pa sogs khyad par can gyi tshig sbyar zhing /
rgong pa dang /
lud pa sogs la lag pas kha bkab pa /
bya ba gang byed kyang de zin nas tshog 'jam pos brda sbyar ba /
bla ma'i mdun du zhi zhing dul bar 'dug pa /
gos sogs tshul dang mthun pa bgo ba /
chos nyan pa'i tshe pus btsugs thal mo sbyar nas gsol ba lan gsum btab pa /
nga rgyal sgeg chos sogs spangs nas dul zhing bag yod pa byed pa /
bla ma'i gnang ba ma thob par bla ma bzhugs pa'i nye 'khor der rab gnas dkyil 'khor gyi las /
slob ma bsdu ba /
chos 'chad pa /
bla ma'i slob ma rang gi slob ma byed pa sogs spong zhing /
gnang ba thob kyang spyan 'byed ste rab gnas sogs la yon ci byung ba rnams bla ma la phul ba /
bla mas phyir gnang na gzhan la ci bder bya ba /
slob dpon dang bla ma la 'bul ba dang /
des tshur gnang ba sogs la lag pa gnyis kyis gus pas 'bul ba dang len par bya ba / /
bla ma'i drung du gzhan gyis phyag bya ba sogs bzlog pa /
rang gi kun spyod ? tshal dang mthun pa @# / /
la brtson pas /
rang gi rdo rje spun rang gi kun spyod de las 'das pa na /
dga' ba'i bsam pas thabs kyis bzlog pa bya ba sogs bla ma bsten tshul 'di gnang che zhing /
dngos grub ma lus pa'i 'byung gnas yin pa la /
de tshul bzhin du mi bsten cing /
de la brnyas pa'am smod par byas na rdo rje slob dpon la brnyas smod byas pa'i rtsa ltung /
gong gi bla ma bsten tshul gyi bslab bya de rnams las 'das na spom po /
sdom pa gsum gyi bslab pa'i bcas pa gang yang rung ba la shes bzhin du khyad du bsad pa'i 'gal bar byas na /
bde gshegs bka' 'das kyi rtsa ltung /
bla ma gcig las rgyud sde bzhi gang dung gi dbang thob par mtshungs pa'i rdo rje sdun sngags kyi sdom ldan la der 'du shes pa'i khro ba'i sems kyis skyon brjod na rdo rje spun la khros pa'i rtsa ltung /
sems can gang yang rung ba gcig la dmigs nas bde ba dang bral na dga' ba'i sems bskyed na /
sems can rnams la byams pa spong ba'i rtsa ltung /
bdag gi sems can thams cad kyi don du byang chub bsgrub pa ga la nus snyam pa'i bsam pas smon sems btang na byang sems btang pa'i rtsa ltung /
theg pa gsum gang rung du gtogs pa'i rgyal ba'i bka' gang yang rung ba la 'di sangs rgyas kyi gsungs pa'i chos ma yin no /
zhes skur pa zhe nas btab na rang gzhan grub mtha' la smod pa'i rtsa ltung /
dbang mtshan nyid dang ldan pas snod rung du ma byas pa'i gang zag la der 'du shes pa'i lha'i rnal 'byor la sogs pa'i sngags kyi gsang ba gang yang rung ba bskrags pa pha rol pos don go na /
ma smin pa la gsang ba bsgrags pa'i rtsa ltung /
rang gi phung po lnga sangs rgyas lnga'i rang bzhin du bsgoms par bya ba la /
sdug bsngal ba'i mi gtsang ba 'di sangs rgyas su bsgoms mi rung zhes brnyas pa'am rang gi phung po rgud par bya ba'i bsam pas zas bcad pa sogs kyis rgud par byad na phung po la brnyas smod byed pa'i rtsa ltung /
stong pa nyid la yid ma ches nas spong na /
stong pa nyid spong ba'i rtsa ltung /
dkon mchog dang bla mar smod pa bstan pa bshig pa sogs mdon spyod bya 'os pa'i gang zag la lus ngag gis mdza' bar byas na /
sa dug pa can la byams par gyas pa'i rtsa ltung /
'di la mngon spyod ma byas pa tsam gyis rtsa ltung mi 'byung zhing /
yid kyis byams pa spong ba ni ma yin no / /
dbang bskur ba mtshan nyid tshang ba'i sgo nas sngags kyi sdom pa thob phyin rang gi blo nus dang 'tshams par bdag med phra rags gang yang rung ba ma dran par nyin zhag gcig 'des na /
rgyan par stong nyid ma bsgoms pa'i rtsa ltung /
sngags kyi snod du rung ba'i gdul bya sngags kyi gdams ngag la dad cing /
don du gnyer ba la /
de'i 'dun pa bzlog 'dod kyi bsam pas de'i sems bsun 'byin par byas nas de 'dun pa log na /
dad ldan sun 'byin par byed pa'i rtsa ltung /
tshogs kyi 'khor  @# / /
po'am /
dpa' po'i ston mo'am /
dpa' mo'i ston mo rgyud nas bshad pa bzhin tshul dang mthun par byas pa'i tshe sha lnga la sogs pa'i dam tshig gi rdzas tshul bzhin du bstabs pa na mi gcod pa dang yid mi ches pa sogs kyi bsam pas dang du mi len pa'am /
nang gi bsgom pa kho na gtso phor gyur pa yin gyi de yod na /
phyi'i rdo rji dzri la sogs dang lag pa'i phyag rgya sogs la dgos pa med do zhes 'dzin na /
dam rdzas tshul bzhin ma bsten pa'i rtsa ltung /
rdo rje phag mo sogs 'jig rten las 'das pa bud med kyi tshul 'dzin pa de'i skyon brjod nas smod pa'am /
bud med kyi rigs 'di g.yo rgyu che zhes pa lta bu bud med kyi rigs la skyon brjod nas smod na /
phud med la smod pa'i rtsa ltung /
rtsa ltung 'di rnams skye ba la sngags sdom dang lan zhing /
shes pa rang bzhin du gnas pa dgos la /
khyad par byang chub sems 'dod gyi rtsa ltung ma gtogs gzhan bcu gsum po la kun dkris chen po tshang dgos shing /
kun dkris chen po ma tshang bar rtsa ltung de rnams kyi gzhi la zhugs na sgom pa'o / /
gzhan yang sbom po brgyad ni /
rig ma dbang bskur /
dam tshig dang sdom pa la bkod /
sngags kyi rgyud la legs par bslab pa sogs kyi sgo nas ma sbyangs par rig ma bsten pa ni /
shes rab stobs kyi len pa'i sbom po /
rig ma la longs spyod tshul rgyud sde las bkag pa ltar spyad na /
de yi bdud rtsi stobs kyi len pa'i sbom po /
dbang ma thob pa'am /
thob kyang sngags la mi dad pa la sngags kyi bris sku /
glegs bam /
rdor dril /
rgyan drug sogs dang /
lag pa'i phyag rgya dang /
rkang stabs sogs bstan na /
snod min pa la gsang ba ston pa'i sbom po /
tshogs 'khor dang /
dpa' bo dpa' mo'i ston mo tshul bzhin byed pa'i tshe kha gshags cung zad dam /
thal mo brdegs pa tsam yan chad kyis rtsong na /
tshogs kyi nang du rtsod pa'i spom po /
snod ldan gyi gang zag gis chos kyi don 'dri ba na shes bzhin du lan log par 'debs pa na /
dad ldan la gzhan chos ston pa'i sbom po /
sngags sun 'byin pa'i nyan thos kyi nang du dgos pa khyad par can med par zhag bdun 'das pa na /
nyan thos nang du zhag bdun 'das pa'i sbom po /
lha dang sngags kyi de nyid mi shes kyang /
lta'i sgrub thabs gcig tsam mam /
bskyed rdzogs su ming btags pa'i dmigs pa thun re tsam bsgom pa la brten nas nga rnal 'byor pa'o zhes 'dzin na brtsan ? gyi rnal 'byor ba rgyal byed pa'i sbom po /
dbang thob kyang sngags la mi dad pa la gsang ba bsgrags na /
dad pa med la chos ston pa'i sbom po /
! sbyor ba legs par ma byas pa'i skal ba dang mi ldan pa la gsang ba ston pa'i sbom po ni gong du bshad zin| gzhan yang /
dkyil 'khor de'i gtso 'khor ma lus pa'i grangs bsnyen kha skang gi sbyin bsregs dang bcas pa song ba'am /
lha'i gnang ba thob pa sogs gang yang med par /
dkyil 'khor de'i dbang bsar ba dang /
bdag 'jug dang /
de la brtsen nas rab gnas sogs byas na bsnyen sogs dag par ma byas par dkyil 'khor gyi las sogs la 'jug pa'i sdom po /
dge slong rdo rje 'dzin @# / /
pas sbyin bsregs gi tshe me reg gi dus dran /
'brul bung ba ma byas par bsregs na sdom pa gnyis kyi bcas pa las dgos med du 'das pa'i sbom po dang /
so thar gyi lhung byed gnyis skye ba'o / /
de lta bu'i rtsa ltung dang sbom po'i ltung ba rnams ngos zin par byas te /
dam tshig tshul bzhin du bsrung dgos pa'i dam tshig de la rigs lnga so so'i dam tshig dang /
spyi'i dam tshig gnyis las /
dang po ni /
nyes spyod sdom pa'i tshul khrims /
dge ba chos sdud kyi tshul khrims /
sems can don byed kyi tshul khrims te gsum la rgyun du gnas pa dang /
sangs rgyas dkon mchog /
chos dkon mchog dge 'dun dkon mchog ste gsum la nyin mtshan dus drug tu skye bas 'gro bya ba ste drug ni rnam snang gi rigs kyi dam tshig /
rdo rje dang dril bu tshad ldan /
rang nyid lha'i skur bskyed nas sems can gyi khams sbyong zhing bsgom bzlas byed pa'am las dang ye shes kyi phyag rgya bsten pa'i phyag rgya dang /
slob dpon dus drug tu mchod pa ste bzhi /
mi bskyod pa'i rigs kyi dam tshig /
zang zing gi sbyin pa /
mi 'jigs pa'i sbyin pa /
chos kyi sbyin pa /
byams pa'i sbyin pa /
bzhi dus drug tu sbyin pa /
rin 'byung gi rigs kyi dam tshig /
phyi bya spyod kyi rgyud sde dang /
gsang ba rnal 'byor dang rnal 'byor bla na med pa'i rgyud sde dang /
nyan thos kyi theg pa /
rang rgyal gyi theg pa /
phar phyin gyi theg pa ste phyi ma gsum po 'di gcig tu grangs pa'i gsum po 'di dus drug tu 'dzin pa /
'od dpag med kyi rigs kyi dam tshig /
phyi nang gsang ba de kho na nyid kyi mchod pa sogs thams cad la rang gi stobs ci yod kyis 'bad pa khas len pa dang /
nyin mtshan dus drug tu mchod pa byed pa ste gnyis /
don grub kyi rigs kyi dam tshig ste bsdom na bcu dgu'o / /
don bsdu ni byang chub tu sems bskyed pa /
sems can gyi don du sdom pa ma lus pa gzung ba /
nyon mongs las ma grol ba rnams sgrol ba /
shes sgrib las ma bsgral ba rnams bsgral ba /
ngan song gsum la sogs pa'i sdug bsngal gyi dbugs ma phyin pa rnams dbug dbyung ba /
sems can rnams myang 'das la 'god pa bcas kyi dam tshig la gnas par bya ba'o / /
! gnyis pa rigs lnga spyi'i dam tshig la rtsa ba'i dam tshig dang /
yan lag gi dam tshig gnyis dang po rtsa ba'i dam tshig bsrung tshul ni /
rtsa ltung dang sbom po'i ltung ba rnams nyin lan gsum mtshan lan gsum ste dus drug tu rang rgyud la byung ma byung brtags te sngo ? bgrang byas nas byung 'dug na 'gyod pa drag pos phyir 'chos pa dang /
byung mi 'dug na dga' ba bsgom zhing phyin chad srog la babs kyang mi 'byung ba la 'bad par bya dgos te /
dus drug po der gang rung gcig la de ltar ma byas na yang /
sbom po 'byung bas sdom sems dus drug tu brtan pa'o / /
gnyis pa yan lag gi dam tshig la sprod ba'i dam tshig /
bstan pa'i dam tshig /
spong ba'i dam tshig gzhan bstan pa dang gsum / /
dang po ni rtsa gzhi chang dang bcas pa spong ba dang /
sems can 'dul ba'i phyir ma gtogs bya ba ma yin pa thams cad spangs pa la brtson par bya ba'o / /
gnyis pa bsten pa'i dam tshig ni bla ma dam pa la @# / /
bsten zhing /
rnal 'byor pa rnams la bsnyan bkur dang mchod pa bya ba /
mi dge ba cu spong gi tshul khrims la 'bad pas gnas par bya ba'o / /
gsum pa spong ba'i dam tshig gzhan bstan pa ni /
rang nyid theg dman lam gyis bgrod par 'dod pa mi bya zhing /
de'i 'bras bu myang 'das rang gis thob par smon cing chags par mi bya la /
sems can gyi don la dga' ba ci yod kyang spro bar bya zhing /
'khor pa ma stong kyi bar du don byed pa'i go cha gyon pa dang /
lha dang lha min dang gsang ba pa ste gnod sbyin bcas la brnyas par mi bya zhing /
lha'i gzugs brnyan rdzogs par byed pa'i phyag rgya dang /
lha'i bzhon pa dngos sam ? de'i gzugs brnyan dang /
bla ma'i bzhon pa /
lha'i phyag mtshan sogs la 'goms par mi bya zhing /
lha la phul ba'i mchod rdzas rnying pa zhal zas me tog yon chab sogs kyi dman ma dang /
lha dang bla ma mchod rten sogs kyi grib ma la sang mi 'goms shing /
gal srid mi 'gom dka' med byung na /
badzra be ga a kra ma /
zhes brjod cing /
rang nyid de dag gi 'og nas 'jug pa'i mos pa bya /
de ltar rigs lnga spyi dang so so'i dam tshig rnams sngo bgrang byas te bsrung bar bya'o / /
! gsum pa nyams na phyir bcos tshul ni /
bla ma la brnyas smod byed pa'i rtsa ltung lta bu la /
bla ma de mnyes pa'i phyir 'byor bci yod kyis mchod pa dang /
skyabs 'gro sems bskyed nan tan byas nas /
dbang bskur ba tshul bzhin du blangs nas sdom pa gsor gzhug par bya zhing /
gal srid bla ma mtshan nyid tshang ba thag ring ba sogs kyis ma 'grub tshe rang gi bdag 'jug blangs pa'i sgo nas gsor chud par bya zhing /
'dis rtsa ltung gzhan rnams phyir bcos tshul yang shes par bya la /
rtsa ltung de'i sder gtogs pa'i spom po phyir bcos tshul ni /
bshags yul tshad ldan la bslab pa rgan na phyag 'tshal /
gzhon na 'dud par byas nas snyan gsan zhus te thal mo sbyar /
tsog pur 'dug ste slob dpon yin na slob dpon dang /
min na rig pa 'dzin pa dgongs su gsol /
bdag mi bskyod rdo rje zhes bgyi ba la ji skad yongs su brjod pa'i pham pa'i gzhi las rdo rje theg pa'i 'dul ba dang 'gal bas nongs pa /
bla ma la brnyas smod byas pa'i sbom po byung ste /
ltung ba de rig pa 'dzin pa'i mdun du 'chags shing mthol te mi 'chab bo / /
bshags shing mthol bas bdag bde bar gnas par 'gyur gyi /
ma mthol zhing ma bshags na bde bar gnas par mi 'gyur ro / /
zhes lan gsum brjod /
sbom po gzhan rnams la spom po'i sder ba gtogs pa'i zhes bsgyur /
spom po'i grangs des na grangs de bzhin brjod /
grangs ma nges na du ma zhes brjod /
bshags yul gyis khyed kyi 'di rnams nyes par mthong ngam /
zhes brjod /
rang gis mthong lags /
zhes brjod /
bshags yul gyis /
phyis kyang sdom par byed dam /
zhes 'dri /
rang gis /
chos bzhin 'dul ba bzhin du shin tu legs par spyi bos nod par bgyi'o / /
zhes mthong sdom lan gsum /
thabs legs bya /
ltung ba de dag phyir ma bcos nas zhag 'das na zhag re re la nyis 'gyur @# / /
nyis ? 'gyur du 'gro bas shin tu 'phel che bas /
de dag 'phel kha bcad pa'i phyir rdor sems bsgom pa bzlas dang 'brel ba'i yig brgya nyer gcig re nyin bzhin bzlas pa ma chags na 'phel kha 'chad pa dang /
'bum ther song na ltung ba dag par gsungs so / /
gzhan yang ltung bshags /
spyi bshags /
mdo sde /
gzungs sdags zag mo sogs bzla ba /
stong nyid bsgom pa /
za byed mkha' 'gro'i sbyin bsreg /
gser 'od dam pa'i bshags pa sangs rgyas kyi mtshan brjod pa sogs bshags pa'i rigs rnams la 'phad par gnad che'o / /
bshags pa gong 'og 'di rnams kyi tshe gnyen po stobs bzhi tshang dgos par gsungs /
gso sbyong sogs dge 'dun gyi mdun du phyir bcos byed tshe /
phyag gsum byas 'gring ste 'dud cing thal mo sbyar /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rigs pa 'dzin pa rnams ji skad yongs su brjod pa'i pham pa'i gzhi dang /
spom po'i gzhi las rdo rje theg pa'i 'dul ba dang 'gal ba'i nongs pa dpag tu med pa byung ba rnams phyir bcos pa'i cho ga la thugs gtad par zhu /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rig pa 'dzin pa rnams bdag la dgongs su gsol /
bdag rig pa 'dzin pa ming 'di zhes bgyi ba la /
ji skad yongs su brjod pa'i pham pa'i gzhi las /
rdo rje theg pa'i 'dul ba dang 'gal ba'i nongs pa /
gang phyir rdo rje 'dzin pa yis / /
dngos grub slob ? dpon rjes 'brangs gsungs / /
de pas de la brnyas pa ni / /
rtsa ba'i ltung ba dang por bshad / /
ces sogs rtsa ltung bcu bzhi'i sder gtogs pa'i yan lag ma tshang ba'i sbom po dang /
de rnams kyi phyogs mthun gyi nongs pa dpag tu med pa byung ba dang /
ji skad yongs su brjod pa'i sbom po'i gzhi las /
rdo rje theg pa'i 'dul ba dang 'gal ba'i nongs pa /
shes rab stobs kyi len pa dang /
de yi bdud rtsi stobs kyi len / /
zhes sogs sbom po brgyad dang /
sbyor ba legs par ma byas par / /
skal min gsang ba ston pa dang / /
gang zhig phyag rgya mi mkhas la / /
lus kyi phyag rgya ston pa dang /
bsnyen sogs dag par ma byas par / /
dkyil 'khor las la 'jug pa dang / /
sdom pa gnyis kyi bcas pa las / /
dgos pa med par 'da' ba dang / /
zhes sogs spom po'i sder gtegs pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang rigs lnga spyi dang /
so so'i dam tshig dang sdom pa rnams bsrung bar khas blangs pa dang 'gal ba'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
khyad par du rigs lnga spyi dang /
so so'i dam tshig dang sdom pa rnams kyi don thun drug tu ma dran pa dang /
rtsa ba dang yan lag gi dam tshig dang /
sdom pa rnams kyi don thun drug tu ma dran pa dang /
rtsa ba dang yan lag gi dam tshig dang sdom pa rnams la bsngo bgrang thun drug tu ma byas pa dang /
bla ma lnga bcu pa'i skabs nas ji skad bshad pa ltar gyi bla ma'i @# / /
bsten tshul rnams tshul bzhin du ma byas pa dang /
lha'i mtshan ma dang dman ? ma sogs la 'goms pa dang /
sdom sems thun drug gi rnal 'byor chag pa dang /
thun bzhi'i rnal 'byor dang /
thun tha ma'i gtor ma dang /
nyal ba dang /
ldang ba dang /
khrus dang /
kha zas kyi rnal 'byor la brtson par ma byas pa dang /
gang snang lha'i rnam rol tu ma bsgom pa dang /
brtul zhugs nyi shu rtsa lnga po bsrung bar khas blangs pa dang 'gal ba'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang lha dang bla ma la rkang brgyad kyis ma bstong pa dang /
bud med la phyag dang skor ba byed par ma bsgom pa dang /
g.yon pa'i gun spyod dang /
tshes bcu'i mchod pa la brtson par ma byas pa la sogs pa /
mdor na rdo rje theg pa'i 'dul ba dang 'gal ba'i nongs pa dpag tu med pa byung ste /
bdag rig pa 'dzin pa gsang ming 'di zhes bgyi bas nongs pa de rnams phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rig pa 'dzin pa rnams kyi spyan sngar mthol lo / /
mi 'chab po / /
'chags so / /
phyin chad kyang ba sdoms par bgyid lags so / /
mthol zhing bshags na bdag bde ba la reg par gnas par 'gyur gyi /
ma mthol ma bshags na re ltar mi 'gyur ba lags so / /
zhes lan gsum bzla /
rdo rje slob dpon sogs 'os pas /
'di rnams la nongs par gzigs lags sam gzhan rnams kyis mthong lags /
yang des /
phyin chad legs par sdom mam /
gzhan rnams kyis chos bzhin 'dul ba bzhin du shin tu legs par spyi bos nod par bgyi'o / /
zhes mthong sdom lan gsum thabs legs bya ba'o / /
! bzhi pa bsrung ba'i phan yon ni /
sngags sdom dang ldan pa'i gang zag gis rtsa ltung dang /
sbom po'i ltung ba rnams spong ba'i rigs lnga spyi dang /
so so'i dam tshig rnams bsrung na gnas skabs dang mthar thug gi dngos grub ma lus pa thob par 'gyur zhing /
khyad par skye ba bcu drug tshun la 'tshang rgya bar gsungs pa'o / /
! slar yang so thar bslab bya bsdus pa /
thams cad mkhyen pa la phyag 'tshal lo / /
'dir bcas ldan dge slong gis / /
zas gos gnas mal sogs la longs spyod tshul /
rin po che phyin bzla ba bya tshul /
ltung ba phyir bcos tshul dang gsum /
dang po /
zas la sman gyi rigs bzhi las /
dus rung gi sman ni bcas ldan dge slong gi snga dro byin len byas pa ma zhig na rang gnas pa'i gling gi nyi ma nam mkha'i dkyil du sleb tshun chad longs spyod rung zhing /
de las 'des na longs spyod mi rung ba'i bza' bca'i rig la bya /
'bras /
zan sha /
bya khur ba lnga /
bza' ba dang /
rtsa ba /
sdong bu /
me tog /
'bras bu /
yal 'dab lnga bca' ba'o / /
thun chod du rung ba'i sman gyi rigs /
zhag bdun pa'i sman gyi rigs /
'tsho bcang gi sman gyi rigs dang gsum ni byin len byas na dus kun tu longs spyod rang zhing nyin grang 'da' nas skya rengs ma shar gyi bar du longs spyod na bsnyen par ma rdzogs pas chu grang mos rung chu yang btab dgos pa zhig la bya /
@# / /
de gsum byin gyis brlabs tshul ni / /
dang po thun tshod du rung ba'i sman la /
lag pa bkrus byin len byas te /
yul bslab pa rgan na phyag gsum gzhon na thang shad lan gsum bya ste snyan gsan zhus nas /
yul rten gnyis ka'i lag pa g.yon pa'i steng du sman bzhag /
g.yas pas kha bkab ste /
gnas rten dgongs su gsol /
bdag dge slong ming 'di zhes bgyis pa'i sman thun chod du rung ba 'di dag bdag dang tshangs par mtshungs pa spyod pa rnams kyis bgyi bar thun chod du rung bar byin gyis brlab po / /
zhes lan gsum bzlas /
thabs legs dang btang rag bya /
gnyis pa zhag bdun sman la /
spyod lam sngar bzhin byas nas /
gnas brtan dgongs su gsol /
bdag dge slong ming 'di zhes bgyi ba'i sman zhag bdun bar rung ba 'di dag bdag dang tshangs pa mtshungs par spyod pa rnams kyis bgyi bar zhag bdun bar rung bar byin gyis brlabs bo / /
zhes lan gsum bzlas /
thabs leg dang gtang rag bya /
gsum pa 'tsho bcang gi sman la /
spyod lam sngar bzhin byas nas /
gnas brtan dgongs su gsol / /
bdag dge slong ming 'di zhes bgyi ba'i sman ji srid 'tsho'i bar du rung ba 'di dag bdag dang tshangs pa mtshungs par spyod pa rnams kyis bgyi par ji srid 'tsho'i bar du rung bar byin gyis brlab bo / /
zhes lan gsum bzlas /
thabs legs dang btang rag bya /
! zas gcod gyi chog byas na /
byin lan ma byas pa /
lag nya /
? gsog 'jog sogs kyis nyes pa khegs pas /
de'i tshul ni /
byin lan ma byas na bcas pa dang 'gal bas /
de bas zas bcad snyam ste nyin gcig zas bcad /
da ni zas bcad na shin tu rnyed dga' ba'i dal 'byor gyi rten 'di chud zos su 'gyur dogs nas /
de bas cung zad za snyam ste nyin dang por zas spar gang /
nyin gnyis par spar do /
gsum pa nas ji tsam dgos pa za'o /
! gos la 'tsho ba'i yo byad /
ltag pa'i yo byad /
mkho ba'i yo byad dang gsum / /
dang po 'tsho ba'i yo byad ni /
snam sbyar sogs bcu gsum ste rang gi yin pa'i 'du shes kyis bcang /
lhag pa'i yo byad ni /
de rnams kyi lhag ma rnams te gzhan gyi yin pa'i 'du shes kyis bcang /
mkho ba'i yo byad ni /
dar yugs gos yugs ras yugs /
snam bu sogs zong gos su nges pa dang ma nges pa ci rigs te rang gzhan thun mong gi yin pa'i 'du shes kyi bcang ngo / /
'tsho ba'i yo byad phran tshogs ni /
zhwa ska rags gdan sogs dang /
ltag pa'i yo byad phran tshogs ni /
zhwa ska rags gdan sogs lhag po rnams dang /
mkho ba'i yo byad phran tshogs ni /
dar gos ras snam bu sogs khrug gang du ma longs pa rnams la bya'o / /
! rkyen dbang gi chos gos rnam gsum byin gyis brlab dgos pa byung tshe /
de'i tshul ni /
snam sbyar lta bu la /
mtshams nang du snam sbyar lus nas gnas gzhan la zhag du bsdod dgos pa byung 'tshe snam sbyar de'i byin brlab dbyung nas /
byin gyis ma brlabs pa'i gos gang yang rung ba zhig snam sbyar du byin gyis brlabs dgos pas /
de'i tshul ni /
yul bslab pa rgan na /
phyag gsum /
gzhon na thang shad la lan gsum bya ste /
snyan gsan zhus nas /
gnas brtan dgongs su gsol bdag dge slong ming 'di zhes bgyi ba'i gos 'di snam sbyar du byin gyis brlab bo /
zhes lan gsum /
thabs legs dang gtang rag bya /
yul med na snyan gsan dang thabs legs mi dgos /
dgongs gsol la /
lha dgong @# / /
su gsol /
zhes sngar bzhin rang gi byin gyis brlab du rung ngo / /
'tsho ba'i yo byad lhag pa'i yo byad mkho ba'i yo byad rnams kyi gos dngos phran tshogs rin po che sogs las gzhan pa'i rdzas spong lcog gdan khri sgam sogs shing cha'i rigs dang /
ras phad sgye mo tsam por khog ma sogs snod kyi rigs /
yol ba gnam gdan sgo yol bsham bu sogs kha gang lan chang gyi rin thang tshang ba rnams la byin brlab bya dgos pas /
de'i tshul ni /
yul bslab pa rgan na phyag gsum /
gzhon na thang shad lan gsum bya ste /
snyan gsan zhus nas /
gnas brtan dgongs su gsol /
bdag dge slong ming 'di zhes bgyi ba'i rdzas 'di bdag dang tshangs par mtshungs pa spyod pa rnams la mkho ba'i yo byad gyi rdzas su byin gyi brlab bo /
zhes lan gsum /
thabs legs dang gtang rag bya /
yul med na yang yar bzhin byin gyis brlab /
kha gang yan chad kyi rin thang mtshong ba rnams yid gyis rtags te zhen pa med par bcang /
dge slong gi 'chad du me rung ba mtshon cha /
rta nor /
phar gtang phra bo sogs khyim pa zhi zhig la yid gtang de bcang ngo / /
! gnas mal la dge slong gi gnas khang chung tshang spyod lam bzhi shong /
che tshad khang pa'i nang gi srid du rdul khru bco brgyad /
zhing du rul khru phyed bcu gcig /
gdan la nyal stan dang| bsam gtan gyi gdan gnyis /
nyal stan ni chung tshad srid du khru phyed gsum /
che tshad srid du khru phyed lnga /
'bring tshad de gnyis kyi bar /
zhing du khru do sor drug /
bsam gtan gyi gdan ni khru do gru bzhi pa'o / /
! gnyis pa rin po che ni /
gser dngul pad ngags g.yu byi ru mu man mu tig sogs rin po che yongs grags rnams drang /
zangs lcags 'khar nga zha nye tig cha sogs kyi rigs rnams la rin po che'i byin brlab bya dgos pas /
de'i tshul ni /
yul bslab pa rgan na phyag gsum /
gzhon na thang shad lan gsum pa ste| snyan gsan zhus nas /
gnas brtan dgongs su gsol /
bdag dge slong ming 'di zhes bgyi ba'i dngos po rung ba ma lags pa 'di rnyed de /
bdag dge slong ming 'di zhes bgyi ba'i dngos po rung ba ma lags pa 'di byin gyis brlab bo /
dngos po rung ba ma lags pa 'dis dngos po rung ba sgrub par bgyi'o / /
zhes lan gsum /
thabs legs dang gtang rag bya /
yul med na sdang bzhin bya'o / /
! gsum pa ltung ba phyir bcos tshul ni / /
pham pa 'chab bcas byung ba de dge 'dun gyi gnas nas bskrad /
bskrad yul des gnyen po stobs bzhi'i sgo nas bshags pa bya /
pham pa 'chab med ni sngar bzhin bya ba'am yang na dge 'dun las bslab pa nod de ji srid 'tsho'i bar du khyad par can gyi spyod pa lnga spong zhing dman spyod lnga dang du blang ba'i sgo nas bshags pa bya /
lhag ma 'chab bcas ni dge 'dun las spo mgu dbyung gsum nod spyad sogs kyi sgo nas bshags / /
'chab med mgu ba dang dbyung ba gnyis kyi sgo nas bshags pa bya /
gang zag khyad par can gyi lhag ma sbom po ltung byed sor bshags nyes byas sogs ni /
ltung ba ming rigs mthun pa'i ma gos pa'i dge slong rnam dag zhig gi mdun du phyir bcos byed chog par gsungs pas /
de'i tshul ni /
khu ba 'byin pa'i lhag ma lta bu la /
yul bslab pa rgan na phyag gsum /
gzhon na thang shad lan gsum bya ste /
snyan gsan zhus nas /
bcab nyes @# / /
yod na thog ma de bshags dgos pas /
de'i tshul ni /
gnas brtan dgongs su gsol /
bdag dge slong ming 'di zhes bgyi ba la ltung ba nyes byas kyi sde tshan las /
khu ba 'byin pa'i lhag ma byung ba dgung zhag du ma bcab pa'i nyes pa byung ste /
bdag dge slong ming 'di zhes bgyi ba'i nyes pa de gnas brtan gyi mdun du mthol lo / /
mi 'chab bo / /
'chags so / /
mthol zhing bshags na bdag bde ba la reg par 'gyur gyi ma mthol ma bshags na ni mi 'gyur ro / /
zhes lan gsum /
mthong sdom 'dri /
thabs legs dang gtang rag bya /
ltung ba dngos gzhi ni phyag sogs spyod lam sngar bzhin la /
gnas brtan dgongs su gsol /
bdag dge slong ming 'di zhes bgyi ba la ltung ba lhag ma'i sde tshan las /
khu ba 'byin pa'i lhag ma byung ste /
bdag dge slong ming 'di zhes bgyi ba'i ltung ba de gnas brtan gyi mdun du mthol lo / /
mi 'chab bo / /
'chags so| mthol zhing bshags na bdag bde ba la reg par 'gyur gyi /
ma mthol ma bshags na ni mi 'gyur ro / /
zhes lan gsum /
mthong sdom 'dri /
thabs legs dang gtang rag bya /
des lhag ma gzhan rnams dang sbom po ltung byed sor bshags nyes byas rnams kyang phyir bcos tshul shes par bya /
gang zag khyad par can ma yin pa'i spang ltung phyir bcos byed tshul la /
thog mar spang 'bral sngon du btang dgos pas /
de'i tshul ni / /
spang ltung phog pa'i gzhi'i rdzas de nyid dang /
spang ltung de'i phyis rnyed kyi rdzas khru gang yan chad dang /
de'i rin thang tshang ba'i rdzas /
zas kham du longs pa /
da lta spang 'os su yod pa rnams zhag gcig dge slong zhig la gnas tha dad du spang dgos shing /
khyad par lhung bzed 'tshol ba'i spang ltung gi gzhi'i lhung bzed de dge 'dun la phul te /
rgan rim gyi ngan pa dang brjes nas mthar lhag pa de rgyun du bcang dgos pa'i chad len byung / /
byin 'phrog gi spang ltung phog pa'i gzhi'i rdzas de phyir gtad de gtan du spang dgos /
de nas ltung ba ming rigs mthun pa'i ma gos pa'i dge slong rnam dag zhig la bshags yul bcol /
des khyed spang 'bral sngon du song ngam zhes 'dri /
rang gi song lags zhes brjod /
de nas zhag bcu 'chang spang lta bu la /
yul bslab pa rgan na phyag gsum /
gzhon na thang shad lan gsum bya ste /
snyan gsan zhus nas /
bcab nyes yod na /
thog mar de bshags dgos pas /
de'i tshul ni /
gnas brtan dgongs su gsol /
bdag dge slong ming 'di zhes bgyi ba la /
ltung ba nyes byas kyi sde tshan las /
gos zhag bcu 'chang spang gi ltung ba byung ba dgung zhag du ma bcab pa'i nyes pa byung ste /
bdag dge slong ming 'di zhes bgyi ba'i nyes pa de gnas brtan gyi mdun du mthol lo / /
mi 'chab bo / /
'chags so / /
mthol zhing bshags na bdag bde ba la reg par 'gyur gyi /
ma mthol ma bshags na ni mi 'gyur ro / /
zhes lan gsum /
mthong sdom 'dri /
thabs legs dang gtang rag bya /
ltung ba dngos gzhi ni phyag sogs spyod lam sngar bzhin la /
gnas brtan dgongs su gsol /
bdag dge slong ming 'di zhes bgyi ba la ltung ba ltung byed kyi sde tshan las /
gos zhag bcu 'chang spang gi ltung ba byung ste /
bdag dge slong ming 'di zhes bgyi ba'i ltung ba de gnas brtan gyi mdun du mthol lo / /
mi 'chab bo / /
@# / /
'chags so / /
'thol zhing bshags na bdag bde ba la reg par 'gyur gyi /
ma mthol ma bshags na ni mi 'gyur ro / /
zhes lan gsum /
mthong sdom 'dri /
thabs legs dang gtang rag bya / /
des spang ltung gzhan dang /
'ba' zhig /
sor bshags nyes byas rnams kyang phyir bcos tshul shes par bya zhing /
dmigs la ltung byed 'ba' zhig pa sor bshags nyes byas rnams la spang 'bral sngon du btang mi dgos /
khab ral 'chos pa'i ltung byed kyi gzhi khab ral de bcag pa sngon du 'gro dgos /
sor bshags la bcab nyes med kyang mthol ba dang bshags pa so sor bya dgos /
gzhan sngar bzhin phyir bcos bya /
sdom pa'i bshags tshal yang pham pa'i sder gtogs kyi sbom po lci ba yul dge slong drug yan chad kyi mdun du bshags /
pham pa'i sbom po yang ba yul dge slong bzhi yan chad dang /
lhag ma'i sbom po lci ba dge slong lnga yan chad /
lhag ma'i sgrom ? po yang pa dge slong gcig gi mdun du bshags dgos zhing /
de'i tshul ni /
sbom po zhes ming brje ba ma gtogs phyir bcos byed tshul gyi cho ga gong bzhin du shes par bya'o / /
bshags pa 'di rnams kyang gi tshe gnyen po stobs bzhi nges par tshang dgos pa ni /
mdo rtsa ba las /
bsam pas ltung ba las ldang gis /
chad pa'i las kyis ni ma yin no / /
zhes gsungs /
! ltung bas ma gos pa la brtson zhing /
gal te gos bshags pa la rgyun du 'bad pa bya /
dge slong 'dod chung chog shes can gyi zas gos gnas ma la sogs longs spyod tshul la brten nas yang sbyangs pa'i yon tan bcu gnyis 'jog ste /
de yang /
bsod snyoms pa dang /
stan gcig phyis mi len / /
chos gos gsum dang phying pa phyag dar khrod / /
dgon pa shing drung pa dang bla gab med / /
tsog pu dur khrod pa dang gzhi ji bzhin / /
zhes gsungs pa ltar /
dang po bsod snyoms pa la /
rnyed pa'i chog pa'i bsod snyoms pa dang /
mthar gyis slong ba gnyis /
dang po ni /
nyin zhag gcig tu 'brel ba'i khyim gcig gnyis tsam las zas blang ste longs spyod /
de phan chod mi slong snyam pa dang /
gnyis pa ni /
khyim bzang ngan mi 'dom pa mthar chags su slong ba'o / /
gnyis pa stan gcig pa la /
stan gyi mtha' can gyis stan gcig pa /
chu'i mtha' can gyis stan gcig pa /
zas kyi mtha' can gyis stan gcig pa dang gsum / /
de gsum ni nyin zhag gcig du zas len gcig las mi za bar mtshungs kyang /
dang pos ni /
zas za ba'i stan de las langs nas mi za snyam pa dang /
gnyis pas ni stan de las ma langs yang kha bshal ba sa chu blangs nas mi za snyam pa dang /
gsum pas ni /
stan de las ma langs shing kha bshal ba'i chu ma blangs yang zas kyi kham tha ma ming nas mi za snyam pa'o / /
gsum pa phyis mi len pa la /
dus gcig pa dang /
gsog rung ba gnyis dang po ni /
nyin zhag gcig tu dus rung gi zas ji tsam dgos pa blangs nas byin len dus gcig tu bya ste /
za bar brtsams pa nas phyis mi len pa dang /
gnyis pa ni /
nyin zhag gcig tu dus rung gi zas ji tsam dgos pa blangs nas byin len rim bzhin bya ste /
za bar brtsams pa nas phyis mi len pa'o / /
bzhi pa chos gos gsum pa ni /
chos gos gsum gtso bor 'chang ba la byed cing /
'tsho ba'i yo byad @# / /
gzhan rnams 'chang mi rung ba min la /
lhag pa'i yo byad dang mkho ba'i yo byad kyi gos mi 'chang ba'o / /
lnga pa phying pa ba ni /
gos thams cad lugs gi bal las byed pa 'chang gi /
de las gzhan pa'i gos mi 'chang ba'o / /
drug pa phyag dar khrod pa la /
dor ba phyag dang khrod pa dang /
dus tshigs su bcad pa'i phyag dang khrod pa gnyis /
dang po ni /
gzhan gyis dor ba'i gos kyi dum bu rnams brku ba drub pa kha bsgyur ba sogs byed pa'i gos 'chang gi /
de las gzhan pa'i gos mi 'chang ba dang /
gnyis pa ni gzhan gyi zla ba bzhi yan chad longs spyad zin pa'i gos 'chang gi /
de las gzhan pa'i gos mi 'chang ba'o / /
bdun pa dgon pa ba ni grong las rgyang grags gcig yan chad kyi bar du chod pa'i dben par gnas 'cha' zhing /
de las gzhan du gnas mi 'cha' ba'o / /
brgyang pa shing drung pa ni shing drung dben pa'i gnas su gnas 'cha' zhing /
de las gzhan du gnas mi 'cha' ba'o / /
dgu pa bla gab med pa ni /
steng ma g.yog pa'i phyogs su gnas 'cha' zhing /
de las gzhan du gnas mi 'cha' ba'o / /
bcu pa tsog pu ba la che 'bring chung gsum /
dang po ni /
nyin mtshan gang la yang nyal ba mi byed cing 'dug pa'i tshe g.yas g.yon rgyab mdun gang yang rtsigs pa sogs la mi brten pa tsog pur 'dug pa dang /
gnyis pa ni /
rgyal rtsigs pa sogs la brten cing g.yas g.yon mdun rnams mi brten pa tsog pur 'dug pa dang /
gsum pa ni g.yas g.yon rgyab rnams rtsigs pa sogs la brten cing /
mgo sngas la mi 'jog par tsog pur 'dug pa'o| /
bcu gcig pa dur khrod pa la /
phyogs thams cad dur khrod pa dang /
phyogs 'ga' dur khrod pa gnyis /
dang po ni /
zas gos snod spyad gnas mal thams cad dur khrod kyi rdzas la brten cing /
de las gzhan du mi brten pa dang| gnyis pa ni /
zas gos snod spyad gnas mal rnams la 'ga' zhig dur khrod kyi rdzas la brten pa'o / /
bcu gnyis pa gzhi ji bzhin pa ni /
rtsa'am lo ma bting ba'i stan la mal 'chal bar byed cing /
de las gzhan pa'i stan la mal mi 'cha' ba'o / /
bcu gnyis po 'di rnams yid kyi dam bca' byed pa'i steng nas 'jog go / /
tshig bcad 'don pa'i gnas skabs yang bcu bdun yod /
ngal gso ba /
chu bcu ba /
chu'i 'byung khungs khron pa brko ba / /
chu la longs spyod pa /
sbyin bdag gi zas la longs spyod pa'i skabs dang lnga la /
mdo nas gsungs pa'i sbyin pa'i tshig bcad gar yang rung ba 'don /
sbyin bdag gi bsngo ba ldan pa ldog pa /
mdo bskul ba /
lhung bzed gyi chu sbyin pa /
dri gtsang khang du 'jug pa /
mchod rten sku 'dra 'am de dag gi gri /
ba ma sogs la 'gom dgos pa byung ba /
phyi rol pa'i lha gnas su 'gro ba /
'jig rten pa'i lha gnas su 'gro ba'i skabs dang bdun la /
mdo nas gsungs pa'i mi rtag pa'i tshig bcad gang yang 'don /
gso khang bstan pa'i 'jug dang /
dge 'dun gyi don du ljon shing bcod pa /
spong ba pa rnams bsam gtan las langs te ci bder bya ba /
khyim pa'i khyim du mtshan mo gnas pa /
rkyal ba'i bsregs pa'i skabs dang lnga la rgyud chags gsum pa 'don par bya'o / /
! mdor na 'dul ba nas gsungs pa'i bslab bya'i gnad rnams la @# / /
spang blangs tshul bzhin bya dgos te /
bslab pa la gces spras med par nyes ltung la spyod na skra bregs shing gos dur smrig gyon pa ni /
dgos pa chung ste /
mdo ting nge 'dzin rgyal po las /
sangs rgyas bstan pa 'di la rab byung nas / /
sdig pa'i las rnams shin tu spyad par byed / /
nor dang 'bru la snying po 'du shes shing / /
bzhon dang ba glang shing rta rnams la chags / /
gang la bslab pa'i nan tan med pa rnams /
de dag gis kyang ci phyir mgo bo bregs / /
zhes gsungs pa ltar ro / /
bslab pa'i gzhi rnams la spang blangs tshul mthun byas na phan yon tshad med pa 'byung ba lta ci smos /
bslab pa'i gzhi pha mo gcig la nyin zhag gcig tu sbyong na yang bsod nams dpag tu med pa gsungs te /
mdo ting nge 'dzin rgyal po las /
bskal pa bye ba gang+ga'i bye snyed du /
dwangs ba'i sems kyis zas dang skom rnams dang / /
gdug dang ba dan mar me'i phreng ba yis / /
sangs rgyas bye khrag khrig rim gro byas / /
gang gi dam chos rab tu 'jig pa dang / /
bde gshegs bstan pa 'gags par 'gyur ba'i tshe / /
nyin mtshan du ni bslab pa gcig spyod pa / /
bsod nam 'di ni de bas khyad par 'phags zhes gsungs / / / /
! oM swam+b+ha ra sam+b+ha ra /
bi ma na sa ra ma hA dza ba hUM /
oM sma ra sma ra bi ma na ska ra ma hA dza ba hUM /
lan bdun brjod na dge ba 'bum 'gyur du 'gro bar gsungs /
oM d+ha re d+ha re b+ha md+ha re swA hA /
lan bdun brjod na dge ba grangs med du 'gyur bar gsungs / /
oM ru tsi ra ma Ni pra wA rta ya hUM /
lan bdun brjod nas 'phreng ba la btab na 'phreng ba de bgrang ba'i bzlas pa 'bum 'gyur du 'gro bar gsungs /
oM na mo many+dzu shri ye /
na maH su shri ye /
na maH u t+ta ma shri ye swA hA /
brjod nas brkyang phyag gsum byas nas bde gshegs bka' rnams klog pa'i bsod nams thob cing /
phyag stong 'gyur du 'gro bar gsungs /
na mo rat+na tra yA ya /
oM na mo b+ha ga wa te /
badzra sA ra pra marda ne /
ta thA ga tA ya /
a r+ha te samya swaM bu d+d+ha ya /
ta dya thA /
oM badze badzre /
ma hA badzre /
ma hA te dza badzre /
ma hA bi dya badzre /
ma hA bo d+hi tsi t+ta badzre /
ma hA bo r+hi maN+Do ba saM pra ma Na badzre /
sarba ka rma A wa ra Ni bi sho d+ha na badzre swA hA /
mchod pa'i sprin gyi gzungs 'di brjod nas mchod pa phul na rgyal ba sras bcas thams cad kyi spyan sngar mchod pa'i char chen po 'bab par gsungs /
oM AH bai ra hUM /
khe tsa ra swA hA /
lan bdun brjod nas shi la btab na sha de gang las byung ba'i sems can de bde 'gror skye bar gsungs /
oM khre tsa mag na hUM hri swA hA /
lan bdun brjod nas rkang mthil la btab na rkang 'og tu shi pa'i sems can de bde 'gror skye bar gsungs /
na mo b+ha ga wa te /
rat+na ke tu rA dzA ya /
ta thA ga tA ya /
a r+ha he samya k+saM bu d+d+ha ya /
ta dya thA /
oM ra t+ne ra t+ne ma hA ra t+ne ra t+ne bi dza ye swA hA /
'di brjod nas phyag dang skor ba byas na phyag dang skor ba stong 'gyur du 'gro bar gsungs / /
gzungs 'di rnams kyang khungs shin tu btsun pas rgyu na du nyams len mdzad na tshogs rlabs po che rdzogs par 'gyur ro / /
sdom gsum bslab bya nor bu'i 'od phred 'di / /
bslab gsum rnam par dag pa'i rgyar gyur nas / /
sgo gsum nyes spyod bsdams pa'i skye 'gro rnams / /
sku gsum go 'phang myur du thob par shog /
dge 'dis mtshon nas dus gsum dang 'brel ba'i / /
bdag gzhan dge ba'i rtsa ba ji @# / /
snyed pa / /
de dag thams cad skye zhing skye ba ru / /
byang chub mchog gi rjes su mi mthun pa'i / /
shes kyi khe 'dod pa dang grags pa dang / /
'khor dang longs spyod rnyed dang bkur sti'i rgyur / /
skad cig tsam yang nam yang mi smin par / /
bla med byang chub kho na'i rgyur gyur cig /
ces sdom pa gsum gyi bslab bya nor bu'i 'od 'phreng zhes bya ba 'di /
dam pa rnams kyi gsung gi cha shas bsdus pa yin pas rang bzo'i nyes pa med la rgyas pa ni sdom gsum gyi bslab bya rgyas pa rnams las shes par bya dgos shing /
'di ni tshig nyung la don go bde ba zhig dgos zhes bde gsal dge slong byang chub yon tan dang /
mon chos dge slong ngag dbang bde ldan /
rme ru dge slong ngag dbang bstan dar bcas nas bskul ba la brten /
\u0f38 gongs skyabs mgon chen po'i mtshan zhabs dge ming pa 'bras tre bo tshe dbang bsam 'grub kyis bgyis pa 'dis kyang bstan pa rin po che 'phel zhing rgyas pa'i rgyur gyur cig / / /
dge bshes tshe dbang bsam 'grub kyis mdzad pa'i / /
sdom gsum bslab bya nor bu'i 'od 'phreng ba 'di| |dkar mdzes dge slong blo bzang nyi ma dang / /
dge bsnyen blo bzang phrin las thun mong gis / /
dpar du bskrun pa'i rnam dkar dge tshogs mthus / /
ma rgan 'gro rnams skye zhing skye ba ru / /
tshangs spyod bslab gsum ldan pa'i rten thob zhing / /
ngur smrig 'dzin pa'i mchog tu 'gyur bar shog /
bdag kyang deng nas tshe rabs thams cad du / /
tshad ldan bshes gnyen dam pas rjes bzung ste / /
byang sems yang dag lta dang rim gnyis kyi / /
tshe gcig sangs rgyas sgrub la brtson par shog /
