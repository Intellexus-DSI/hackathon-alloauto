@# / /
rje btsun tsong kha pa chen po'i rnam thar ras bris kyi tshul brgya nga gsum pa tsi n+ta ma ni'i phreng 'grub bstan rgyas byed phan bde'i rol mtsho chen po bzhugs so / /
@## / /
bla ma 'jam dbyangs dbyangs can ma la phyag 'tshal lo / /
'dir rje bdag nyid chen po'i rnam thar zhal thang? dang po /
gtso bo rje rin po che chos 'khor gyi phyag rgya can sed khri rgyab yol rgyan drug sbrag pa can g.yas su rgyal tshab dang 'dul 'dzin /
g.yon du mkhas grub rje tsha kho dbon po /
de'i steng gi g.yas g.yon du dag pa rnam brgyad /
'og tu dge 'dun grub pa 'jam dbyangs chos rje /
byams chen chos rje sher sed sogs /
mdun du mchod sbrin lha tshangs dbang sogs dang /
{ka} steng du sngon 'jig rten gyi khams 'dir dang ba'i 'od ces bya bar gyur dus rgyal ba dbang po'i tog gis rgyal sras mtha' yas pa'i dbus sum dag pa'i zhing du rdo rje theg pa'i bstan pa dang 'brel pa'i lta ba'i sbel ba la bsngags brjod mdzad byin gyis brlabs nas snying stobs chen por mtshan gsol tshul /
{khA} rdo rje gdan du 'jam 002a @# / /
dbyangs kyi sprul ba byang chub sems dpa' mos pa'i blo gros kyis bram ze'i khye'u padma'i dang tshul khrid de ston pa la shel phreng phul te ma 'ongs pa'i dus kyi gdul byas stong nyid rtogs pa'i rten 'brel bzhag /
{gA} mtshom dros ba'i dbus su sdar gyi sangs? rgyas rnams gyi? zhugs gnas yod ? ? ? 'dul ba lung las bshad pa bzhin der phebs te chos gsungs /
klu ma dros pas dung phul /
dbyar bzhugs tshogs dung mdzad /
de nas gangs ti ser bzhugs dus kyang tshogs dung mdzad de dbang phyug chen po sogs lha klu du ma la chos gsungs /
{nga } de nas bya rgo da phung por ston pas rje 'di dang dgon gnas lung bstan nas de'i tshogs dung du bskur ba gangs can chus gang ba'i mtshams su sbas pa /
zhal 'bag yang de du sa mngon /
{ca } sprel lor yab kye mnal lam du 'jam dpal rgya ban klegs bam can gyi rnam pas mchod khang du phebs pa rmis pas bu shes rab can yod dam snyam pa dang /
lcang lo can nas phyag rdor gyis rdo rje 'phags pa yum la thim pas bu stobs ldan zhig skye ba yin nam snyam pa dad /
{cha} yum gyis me tog gi thang du shel gyi khye'u dang nub gyi mkha' 'gro mas khrus byas pa dang /
khyim mtshes gzhan gyis jo bo rin po che gdan drangs pa dang /
nyi zla skar gsum gcig char shar ba nyin par yang me tog gi char /
nam mkha' nas rol mo dang sa g.yo ba sgos dang / /
{ja} chos rje don grub rin chen la rmi lam du rdo rje 'jigs byed zhal gzigs /
dngos su mthong ba dgos zhes gsol ba btab pas btsong kha ngos bstan nas /
sang phod da tsam lung ba 'di'i mda' ru yong /
de bar du bde par gyis gsungs /
rje 'di 'khrungs par mkhyen /
{nya} bya lo yum gyi rmi lam du sbyan ras gzigs pa su zhes skye bo thams cad kyis rnga rol mchod rdzas sna tshogs khyer nas 'gro bar bltas pas /
nam mkhar gser sku ri bo tsam 'ong zer nyi ma ltar 'phro ba /
chos kyi sgra dbyangs dang bcas pa lha'i bu bu mo'i cha lugs phun sum tshogs pa sums bskor pa zhig mar mar babs te lus la thim pas /
rang la phyag bskor dang mchod pa bkra shis brjod pa sogs rmis /
{ta} bya lo'i mjug yum gyi thugs ka'i shel sgo phye zhing mkha' 'gros khrus gsol pa rmis rjes tho rangs 'khrungs /
chos rje don rin pas 'jam dbyangs ril bu sogs kyang de dus gnang /
'khrungs sa der tsin+da dkar po'i sdong po skyes pa'i lo ma rnams la sku mi 'dra @# / /
pa du ma byor /
a ra pa tsa na'i yi ge sogs byon pa dang /
{tha10} dgung lo gsum par rol pa'i rdo rjes dge bsnyen mdzad /
sangs rgyas gnyis pa 'ong bar lung bstan tshul rol ba'i rdo rje'i lam yig las bshad /
{da11} bdun par don rin gyi zhabs bsten /
brgyad par dge tshul dang dbang bskur tshul mnal lam du phyag rdor dang jo bo rje yang yang phebs /
ljags bsnyen sogs mdzad nas dgung lo bcu drug par dbus su phebs lam chab mdor zhag bzhugs mdzad nas gnas brtan bcu drug dang mgon khang gi sar mgon po zhal gzigs nas lung bstan /
{na } dgung lo bcu bdun pa'i dus 'bri khung du phebs spyan snga chos kyi rgyal por rdo rje 'phreng ba na ro chos drug phyag chen lnga ldan sogs zab khrid mtha' yas pa gsan /
{pa13} de nas gung thang du spyod 'jug ltar rgyal sras kyi ngang tshul rig gnas mtha' dag slob pa mtshon par tshal pa'i lha rje dkon mchog skyabs la sman dpyad yan lag brgyad pa gsan pas lhag ma med par thugs su chud de gso rig ma mdzad kyang gso rig smra ba thams cad kyi gtsug gi nor bur gyur tshul phyis kyi sman pa thams cad kyis gsol /
'bul dus zhal bkod zhu bar grags /
{pha14} snye thang du bkras seng gdan sa dge skong la chos gsan /
{ba15} bde ba can du bla ma yon dbu gnyis la phar phyin shing rta'i srol bzhi sogs gsan /
'jam rin la byams chos kun gsan /
{ma16} dngul chu chos rdzod du 'jam dbyangs bdun pa bla ma dam pa bsod nams rgyal mtshan la a ra pa tsa na /
dril bu lus dkyil dbang /
gur mgon rjes gnang dang dbu paN zhwa gtad de bu lugs kyi bstan pa gtad /
{tsa17} bcu dgu'i dus gsang phur gra skor snyan pa mched /
{tsha18} bde ba can du grwa skor snyan pa rgyas /
{nga19} gtsang du mkhar kha la brgyud de zhwa lur lo chen rin rnam la bde mchog mai tri bcu gsum ma gsan /
{wa20} snar thang du ma ti paN chen drung du chos mang gsan /
{zha21} sa skyar phebs nas grwa skor mdzad mkhas kun dbus kyi 'jigs med gdong lnga'i sgra dbyangs tshe| {za} de bzhin du bzang ldan du phar phyin grwa sker /
{'a23} 'gag rong du grwa skor /
{ya24} dam ring du grwa skor /
{ra25} mar lam jo nang du phyogs las par dus 'khor sbyor drug gi khrid sogs gsan /
{la26} spyi lhas rin po che la bka' gdams lam rim dang /
chos rje rgyan bzang pas glegs bam gsan gsungs /
{sha27} er grwa skor /
{sa28} snar thang du lo chen don bzang la mdzod tshad ma sogs gsan /
{ha29} gnas rnying du grwa skor dang /
nya dbon kun dga' dpal la phar phyin gsan thugs tshim /
{a30} rtse chen du rje btsun red mda' ba la mdzod mdzub khrid gsan /
khan tshun thugs legs bshad kyi padma dkar pos 'drel bar gyur /
{ki31} nyang stod bsam gling du rje btsun red mda' bar 'jug pa rtsa 'grel gsan /
{khi} po ta lar lo chen byang rtse phengs /
chos rdzod du chos 'brel gsan /
{gi} skyor lung du mkhan chen glo gsal la rgya cher 'grel gsan /
bshad srol lhag bcas rtogs /
shog gu bcu bdun re rgyun du bzung /
tshogs su zab me'i ting nge 'dzin la@# / /
bzhugs pa'i mnyam bzhag gi ting nge 'dzin brtan po byung /
de dus sku stod bsnyung ba /
stod lung du u rgyan bsnyen sgrub la mkhas pa gcig la man ngag gsan kyang ma phan /
{nga } dpon slob 'ga' zhig dang bcas dur smrig ge phu'i la nas gnas rnying la byon /
gnas rnying pa mang po dang zhabs phyi ba rnams kyis gsol pa btab bas mngon pa kun btus kyi chos 'khor thog mar bskor /
{ci } dpyid snar thang la brgyud sa skyar byon rje btsun red mda' bar kun btus gsan cing rnam 'grel la gtso bor sbyangs shing gsan /
de bzhin du dbu ma 'jug pa dang 'dul ba lung sogs kyi bshad pa gsan /
{chi } bla ma rdo rin pa'i drung du brtag gnyis sa lugs kyi bshad pa gsan /
sa skya'i bla brang shar ba'i sngags kyi dge bshes gcig la man ngag blangs te bla brang rin chen sgang gi rgyab rir ma ning gi ha 'don pa lan 'ga' mdzad pas sku stod kyi bskud dwangs /
[ji } de nas dpon slob rnams kyis la stod byang gi ram ring du dpyid dang dbyar bzhugs shing red mda' bas kun btus tika chen brtsams shing rnam 'grel yang gsan /
{nyi } ston dus 'khrungs yul nas 'bul ba bskur pa bzhes /
mal gro lha lung du bla ma bsod grag la sA gas kyi thugs sbyong gnang /
mtshams bsdam nas rnam 'grel rigs mdzod la gzigs /
rtogs pa khyad par can brnyes shing spyan chab dang pa spu ldang brgyun du mdzad /
{ti } dkun bde ba can du bzhugs te bo ti mang po gzigs rtegs mdzad gcing la phyon /
{thi } snar thang du phebs nas lo chen don bzang pas mdzad pa'i tshad Tika gsan /
dbyang chos la snar thang du rnam 'grel /
mngon pa gong 'og /
'dul pa mdo rtsa bzhi'i grwa skor mdzad snar thang du gzhung bsgyur ba'i thog ma'ang de dus byung /
{ngi } bo dong du bla ma rje btsun phebs par dbu tshad dang phar phyin 'dul ba'i bshad pa rigs tshogs lung rnams dang lo ts+tsha ba nam bzang la snyan ngag dang sa ris sgra sogs gsan /
'di nas dbyangs can ma bsgrungs /
{ni } rje btsun dang lhan du sa skyar phebs po ti bcu sogs mkhyen kyang rnam 'grel mdon pa gnyis mdo rtsa bzhi'i grwa skor mdzad /
dam pa thams cad kyi thugs 'phrog {pi } de 'phral dbus la byon /
sos gung thang la bzhugs /
{phi } gsang phur dbyangs can ma'i bsnyen pa bye ba lnga song skabs dbyangs can ma'i zhal gzigs /
dka' chen bzhi'i grwa skor mdzad mkhas pa thams cad kyi thugs 'phrog cing legs bshad kyi 'od stong spros /
{bi } rtses thang du dka' chen bzhi'i grwa skor mdzad /
mkhas mang ri dwags kyi rgya mtsho'i dbus su legs bshad gdong lnga'i da ros mkhas mad ri dwags ma bus 'jigs pa dang ngo mtshar rmad byung du bkod /
stan pa'i bdan sa gsum du mi shong btsam mdzad /
{mi } yar lung du tshogs pa'i mkhan po dka' bzhi pa tshul rin dang byi rdzing mkhan po sher mgon gyis las slob dang /
byi rdzing dbu mdzad bsod nams rdo rjes gsang ston mdzad de dge 'dun nyi shu'i dbul su bsnyen @# / /
rdzogs mdzad de lhar bcas 'gro ba'i gtsug rgyan du gyur /
{tsi } gdan sa thel du spyan snga grags byad dang mjal legs bshad kyi skyes phul zhing bka' mchid mdzad pas sbyan snga rin po che thugs dad dang span chab chu mig ltar g.yos /
spyan snga rin po che la nA ro chos drug /
phag grub ba'i bka' 'bum /
'jig rten mgon po'i bka' 'bum sogs dang /
lam 'bras gsan /
lo chen nam bzang la sgra rim phal cher gsan /
{chi } lha khang ke rung tsha kho dbon po sogs sde snod 'dzin pa mang po la phar tshad dbu ma sogs kyi chos gsungs /
{ji } skyid shod du phebs /
tshal du bka' bstan bcos bod du 'gyur ro cog la gzigs rtogs mdzad /
gsung rab mtha' dag la dpyod pa'i sgo mtha' yas thugs la 'khrungs /
mdon rtogs rgyan rtsa 'grel gyi rnam bshad rgya bod mtha' dag gi legs bshad kyi 'byung gnas legs bshad gser gyi phreng ba brtsams /
de'i tshe ljong 'dir 'dzen bzang bar grags pa gling mtshungs med dang /
mdo smad pa 'jam dpal bkra shis dang /
shAkya grub gsum dang /
rje 'dis thugs 'dzin mdzad pas /
tshal dbus gling gi tog gi rtse la nyim shar dus sngon ma gzigs pa'i mda' tshang phreng dgu ma'i shog ldebs bzhi shin tu dag pa dang byad bar /
gling gis gsum tho re ba dang /
gzhan gnyis gyis re re zin /
{wa } lha sar jo bo thugs rje chen po rang byon lnga ldan gyi mdun du smyud gnas mang po dang rmi lam brtag / /
{zhi } dgun chos la bde ba can du byon /
sde snod mad du gsungs /
{zi } dpyid chos la dbus stod bya yul du phebs /
dge bshes bdun cu sogs la phar tshang 'jug gsum kun btus bzhi gsungs /
{'i } slar yang tshal du byon /
legs bshad gser phred gi 'phro nas mdzad /
{yi } bde ba can du legs bshad gser phreng gi mjug rdzogs par mdzad /
{ri } skyor lung du tshal pa mkhas mchog rtogs ldan ye shes rgyal mtshan la dus 'khor gsungs par zhus te /
spyan drangs nas dus 'khor 'grel chen gyi bshad pa dang ri mo sogs la zhib par sbyangs /
der sde snod 'dzin pa mang po la gzhung che chung mang po'i bshad pa'ang gsungs /
{li } de'i phyi lo dbyar chos bde ba can du blo gsal rgya mtsho'i tshogs la sde snod kyi bshad pa mang du gnang /
{shi } de nas dgun stong lung mtsho smad du dus 'khor la sbyangs shing /
bshes gnyen mang po la snge snod yang gsungs /
{si } dang dkar du yang dus 'khor la sbyangs shing /
blo gsal mang po la snge snod kyang mang du gsungs /
{hi } de nas rdzing phyi grags rin pas spyan drangs srin po rir phebs /
de dus gong gar sgom pa chos rgyal gyi sos /
rigs lnga lha khang du sde snod 'dzin pa bdun cu lhag la phar tshad mngon pa gong 'og 'dul ba mdo rtsa 'jug pa sogs gsungs /
{i } yar lung smon mkhar du sde snod mang du gsungs /
dbang dang rjes gnang dang man ngag kyang ci rigs 'di dus bshad /
de nas mon @# / /
mkhar bkra shis gdong du sde snod 'dzin pa brgya sogs la po ti bcu bdun chos thogs gcig la bshad /
{ke } de'i dbyar yar lung o kar brag tu bde mtshag la mtshams bsngams bzlas bsgom dang bdag 'jug mdzad /
ni gu chos drug dang rlung sbyor brgya re thun re la mdzad cing nyams myong bzang po 'khrungs /
{khe } de'i ston skyid shod po ta lar chos kyi bgro ba mang po dang gdul bya rnams la legs bshad gnang /
{ge } de'i dgun skyor lung brag tu sde snod 'dzin pa dum la dus 'khor dang phar tshad sogs mang du gsungs /
{nge } de'i dpyid rta'i lo la rgyud snge chen po rnams gsan par bzhed nas gtsang du phebs /
rong gi snub chos lung du tshogs pa'i mkhan po grags pa bshes gnyen pa la bka' lung ci rigs gsan /
{ce } de'i tshe rje 'di pas bla ma dbu ma pa la dbyangs can ma'i rjes gnang byin /
'jam dbyangs kyi snang bar dpyad dgos gsungs nas /
rjes 'jam dbyangs la dri ba dang dbu ma bas lo ts+tsha byas nas dri gtugs dang dpyad pa mdzad de thugs yid ce nges skyes /
{che } de nas stag tshang rdzong khar byon /
lo chen skyabs mchog gis sbyin bdag mdzad /
lo chen grags rgyan dang /
rje btsun dang /
lo chen don bzang dang /
rje 'di pa bzhi rjes 'brang dang bcas pas legs bshad dang bka' mchid kyis dus 'da' bar mdzad de /
de'i tshe grags rgyan gyis phar phyin dang /
skyabs mchog gis brtag gnyis /
rje btsun gyis rnam 'grel 'grel bshad rang gis mdzad pa rje 'di la gsungs /
{je } 'ba'u 'ba' gnyer du rje btsun red mda' par rje 'dis gsang 'dus rtsa rgyud bshad pa gsan /
de dus gong gsum bde chen pas bu ston la 'grel chen tshar bcu bdun nyan pa'i lung bstan rmis shing phyi nas mthun /
{nye } de nas rje 'di rong chos lung du byon /
rje 'dis dris /
bla ma dbu ma bas lo ts+tsha mdzad nas rje btsun 'jam dbyangs la 'jam dbyangs chos skor gsan /
chos kyi dri ba mang du zhus /
{te } nyang stod du 'grel chen bu la tshar bcu bdun gsan pa'i rin po che pa'i drung du mjal /
phyag phyis dar ser po zhig phul /
sang nyin ja zhal dang gos yug ljang phul /
'grel chen rdzogs pa gcig zhus pas rgyud 'grel gyi bshad pa dang phyag len mdzub khrid sbyor drug gi nyams khrid rdzogs par gsan /
{the } de nas nyang stod smad kyi mtshams 'khris rtsa khang du yog pa mgon bzang dang /
rje 'di nyid kyis gar dang dbyangs dang thig mkhas par mdzad /
de dus nub gcig khyung lhas bas rin po che'i dbu rgyan dang /
rdor dril bzung pa'i gar gyis rje la bskor pa mdzad nas /
rdor dril dbur bzhag nas karmA badzra gsungs pa rmis /
{de } dpyid mjug nyang stod bde chen du rin po che chos dpal la rdo rje phreng ba'i dbang dang lung mdzub khrid dang /
bshad pa gar thig dbyangs gsum sogs kyi sgo nas phreng ba skor gsum la mkhas par @# / /
byas| 'khor chen dbang lung man ngag sogs zab rgyas mang du gsan /
{ne } zhwa lur khri chen po'i steng na bla ma bgres pa'i thugs kar sngags phreng phyi nang mang po yod pa rmis /
ston dgun zhwa lur rin po che khyung lhas par yo ga'i dkyil 'khor bcu gnyis sogs dang /
bde gsang bya spyod kye dbang bka' mtha' dag gsan cing 'bul ba tshogs 'khor gyis mnyes par byas /
{pe } pa nam phag ring rin bo che chos dpal la byang chub sems dpa'i 'grel pa skor /
bu'i bka' yongs rdzogs dang /
yo ga pa grags rgyan la yo ga'i gar dbyangs sogs dang yo ga'i rgyud dang 'grel ba kun gsan /
{phe } sprel lo ston bla ma dbu ma pa dang lhan cig dbus kyi dga' ba gdong du phebs /
lha sar jo bo la gsol ba btab /
dpon slob gnyis kas mtshams byas gzim khang so sor byas /
gsol ja lhan du bzhes bla ma yi dam dbyer med la gsol ba bd+tab /
nyin gcig baiDU raya'i mdog blu ma po'i mtha' 'ja' tshon sna lngas sbrel ba'i dbus na rje btsun 'jam dbyangs a ra pa tsa na lta bas chog mi shes pa mthong /
'di nas brtsams gsol pa btab res kyis dngos su mjal /
de nas rje 'dis rje btsun 'jam dbyangs la 'jam dbyangs dpa' cig /
lus dkyil /
nang sgrub /
gsang sgrub rnams gsan dus rje btsun de dang der gyur nas byin gyis brlabs shing /
chos rgyal phyi nang gsang gsum rnams dngos su bstan cing dbu ma pas lo ts+tsha mdzad cing /
rje btsun rang nyid rdo rje 'jigs byed du gyur nas chos skyong la bka' gnang bas chos skyong gis kyang bka' sdod gnang ba gzigs /
'di nas rje btsun gyi bka' bzhin 'khor dag pa rnam brgyad dang lhan cig ri khrod du phebs par thag bcad /
{be } dbu ma ba lha sar bskyal /
lha sa'i thog steng ma'i lho'i rgya phib kyi 'og tu mchod nas gsol pa btab pas /
rje btsun gyis nyams len gyi gnad bsdus /
bse ru lta bur gnas par bya / /
'du 'dzi dag kyang spangs par bya / /
sogs tshigs bcang 'ga' gsungs pa yi ge ra bkod /
lha sa'i sgo khang steng du rje 'dis dbu ma pa la gsang 'dus dbang bzhi rdzogs par gnang /
{me } ston mdug skyor lung du chos mang du gsungs /
dgu na sprel lo sum cu rtsa drug ba'i zla ba bcu par skyor lung nas 'khor dag pa brgyad dang dgus gzhud ko mdzad nas 'ola khar bya bral la byon /
dgun dpyid dpon slob thams cad kyis sangs rgyas so lda'i sogs bsags sbyangs la 'bad res kyis rje 'di la sangs rgyas so lnga yang yang gzigs /
rje btsun byams pa rin po che'i rgyan dang chos 'chad me tog gi sngong bu bsnams pa rin po che'i khri la s+k+gil krung can shin tu che ba /
sman bla bla gos ser po can dang /
byams ba rab byung cha byad snam sbyar gsol ba klu shing sdong po ril ba spyi zlug gis mtshan pa 'dzin pa /
tshe dpag med rnams yang yang gzigs /
{ce } de dus gnas der bsags spyangs dang sangs rgyas phal bo che'i nang gi rgyal ba sras bcas @# / /
kyi spyod pa thams cad re re nas myong ba rnam dag glang chen pad mtshor spro ba lta bu skyes kyi bar du sbyangs /
de dus kyang 'jam dbyangs sangs rgyas so lda byams pa sman bla tshe dpag med rnams gzigs /
de dus bshad na snyam du dgongs pa la rje btsun gyis /
dmu rgod gdul dka'i sems can 'di rnams la / /
bshad pas phan thog chen po ga la zhig /
de bas dben pa bsten nas rtse gcig bsgrub / /
rang gzhan gnyis ka 'tsheng pa'i lam rnyed snyam / /
zhes gsungs /
{tshe } so bdun pa'i dbyar rdzing ji'i byams par mjal /
mchod pa dang smon lam rlabs chen mdzad /
{dze } de nas dgun dwags po snan lung du rgya sog phur phebs /
thugs dam 'phel skabs rje btsun 'jam dbyangs gur gu ma gzhon nu'i mdog can nyi ma bye ba las ga'i brjid che ba gcig la sangs rgyas byang sems dpag med kyis mtha' bskor pa nam mkha'i khams khyab ba gzigs /
yang rje btsun la 'phags pa yab sras lnga /
thogs med sku mched /
phyogs glang /
chos grags /
mchog gnyis /
lha dbang blo /
rgyan mkhan po /
ka ma la shI la /
a b+ha sogs paN+Di ta du ma dang /
in+t+ra bo d+hi sa ra ha lU dril nag gsum sogs grub chen brgyad cus bskor pa'i snang ba byung 'di dag gi gzhung la brten nas phan brgya chen 'byung ba'i rten 'brel 'grigs /
{we } de nas yang gnas der bcom ldan 'das dpal rdo rje 'jigs byed zhal phyag yongs rdzogs bskal pa'i me 'bar ba lta bu'i gzi brjid bzod par dka' pa gcig zhal gzigs nas 'od du zhu nas thim tshul gcig byung /
de nas 'jigs byed bdag 'jug ma chag par gnang /
'di la lung bstan yang yod /
gnas der rdo bcal du sbyin sreg mdzad pa gangs chen po babs kyang nye 'khor du cung zad kyang ma babs pa kun gyis mthong /
{zhe } yang gnas der de rjes su rje btsun gyi sku sngar lta bu la sangs rgyas byang sems paN grub mkha' khyab kyis bskor pa'i rje btsun gyi thugs ka nas ral gri'i yu ba zug cing /
rje'i thugs kar rtse mo zug pa la bdud rtsi dkar ser shin tu snum pa sbrang dam dngul chu'i rgyun lta bu rje'i thugs kar babs /
sku gang /
zag med kyi bde ba bsam gyis mi khyab pa rgyas /
de dus ngo mkhyen me mkhyen mtha' yas zhig kha gdangs pa'i khar mang du 'gro ba dang cung zad 'gro ba mang po dang /
mi 'gro ba yang gzigs bas rje'i gsungs las /
ka ta ra yi grong khyer du / /
skyeng mo'i tshal ni rnam par rgyas / /
bung ba mang po de la rol / /
bdud rtsi mchog kyang 'thung bar snang / /
zhes brda tsam lung bstan du mdzad do / /
des na mang po gsungs pas lam skyed rdzogs dang /
bde stong gi ting 'dzin rnyed pa bzhugs dus dang phyis kyi mang po 'byung ba dang /
mchog kyang 'thung zhes pas mchog gi dngos grub rnyed pa yang re mang 'ongs pa'i gsungs dang /
kha gdangs pa ni lam rim gnyis dang /
bde stong la brtson pa dang /
mthob pa dag kyang rmad byung bkod par thob pa'i rten 'brel gyi lung bstan yin tshul /
mkhas grub kyi rnam thar gzigs pa lnga ldan @# / /
las mdo sngags kyi lam rim la 'bad pa dang smon lam rtse gcig pa der skye bar bshad pa lta bu ches mang pas go bar gyis /
kha cig de ltar bshad ma shes par 'khrul ba'i lam du 'khyams pa mang ngo / /
gnas der de 'dra ba'i gzigs snang dang mngon par rtogs pa dpag med 'khrungs so / /
yang gnas der cho 'phrul gyi zhag bco lnga'i ring mchod pa rgya chen po bshams te /
mchod yul spyan 'dren pa'i 'dun pa shugs drag mdzad pa'i tshe shar phyogs thams cad mi bskyod pas til gyi gang bu ltar gang ba gzigs /
de bzhin du lho phyogs rin 'byung /
nub phyogs 'od dpag med /
byang phyogs don grub /
dbus kyi steng du rnam snang gis sngar ltar gang ba gzigs nas mchod pa bsam gyis mi khyab pa phul te /
zhag bco lnga'i ring spyod lam dus su'ang gzigs par gyur to /
{ze } dpyid 'ol kha rdzing jir phebs /
rje btsun gyis zhig gsos gyis gsungs /
dpon slob bcu gnyis kyi phyag rdzas gtor cha sogs gang yod la rin btab zho bcu gnyis las ma byung /
rnam sras la 'phrin las bcol bar dgongs kyang mar med pas btsun pa zhig gis mar grod pu gang phul /
sang nyin 'brog pas mar thud mang po phul zhing /
de nas 'bul ba mang du byung /
skabs gzhan gyi cho yang 'phrin las bcol bas de 'dra sha stag byung /
rtsig zhal grub 'phrul 'jam dbyangs zhing bkod skya ris btab par rab gnas mdzad pas ye shes pa thim pa'i snang ba byung /
mar me chung du gcig phul nyin zhag phyed gsum bzung /
thams cad grub nas 'jam dpal gsang ldan gyi dkyil 'khor bzhengs /
rab gnas rgyas pa'i sgo nas slob ma bcu lhag la dbang yang gnang /
rten rnams la gos dar gyi na bza' ngang snyan shal /
logs bris zhal khebs /
rab ston dang bcas pa rgyas par mdzad pa'i dngos gzhi'i nyin nyi ma tshad las lhag par thams cad gleng /
yang sangs rgyas so lnga'i sku 'bri bar brtsams pa la /
sku mdog sogs lha bzos ma shes pa zhus pas /
rje rang gis gsol ba btab pas zhal gzigs gnang rim bzhin 'di 'dra'i sku mdog gyis zhes bkod nas bris /
de'i tshe grub chen phyag rdor gyis sangs rgyas so lnga phebs pa gar 'byon zhus pas /
rdzing ji'i rab gnas la 'byon gsungs pa'i tshes grangs yang mthun par 'dug /
kha cig gis mkha' 'gros ri mo byed pa rmi lam du mthong /
{'e } de dus rje btsun gyis byams pa'i bstod pa rin chen sgron me zhes bya ba /
byams par phyogs bcu'i sangs rgyas kyis dbang bskur tshul gyis bstod pa dang /
bde smon dang /
rang nyid kyi ma 'ongs pa'i sangs rgyas kyi zhing 'di 'dra 'grub pa'i smon lam gyis gsungs nas /
de gsum brtsams tshul /
mkhan chen phyag rdor pa la phyag na rdo rjes lung bstan pa bzhin rje spyan 'dren gyi chab shog gis mtshams sbyar nas lho brag tu phebs par mdzad /
{ye } pra'o dgon par phyag phebs /
der mkhan chen phyag rdor pa yang bsu ba la byon pas /
rjes gsang bdag gtum po 'jigs pa gcig tu gzigs /
mkhan chen gyis rje 'di pa 'od kyi dra bas mdzes pa'i 'jom dbyangs gcig bzhengs nas phebs pa gzigs @# / /
shing me tog gi char dang /
'ja' 'od kyis phyogs kun khyab par gyur /
{re } de nub mkhan chen la bla ma'i rnal 'byor gcig gsan nas phyag rdor la thim par gnyis kas gzigs /
tho rangs gsang bdag gis mkhan chen la /
byams pa la bslab btus zhu dgos gsungs zhus pas /
gsang bdag gsung dam gsung nas bslab btus mkhan chen dang dge 'dun thams cad la gsungs /
rin po che la gra lnga'i dbang rjes gnang sogs dang /
rje nyid kyis mkhan chen la lam rim bka' babs gnyis kyi khrid dang /
phyag rdor khyung lnga /
'khor chen sogs snyan rgyud kyi dbang gsan nas dngos su de dag gzigs shing byin gyis brlabs pas dgung lo zhe lnga'i sku gegs chen po yod pa 'khor chen sgos bzlog par mdzad pa sogs sku drin che gsungs /
{le } rgya gar du mi tra dzo gi mjal par phebs par dgongs pas mkhan chen la phyag rdor gyis rje phebs na ngo mtshar kyang 'khor la gnod pa dang /
de bas rje btsun byams par rab byung gi rtags tshang ma dang bstod pa tshangs pa'i zhes pa phul na rten 'brel yod gsungs tshul dang /
rje la rje btsun gyis de ltar byas na dus phyis rab byung gi sde rnam par dag pa tshugs pa'i rten 'brel yod pas phul /
rgya gar la byon na gegs sngar ltar gsungs pas /
chos gos gsum gsil byed /
lhung bzed /
gding ba /
chu tshag sogs ngang /
bsod pa tshangs cod ma rdzing ji'i byams par bskur te gnyal du byon /
{she } de nas gnyal lo ror zla ba lngar bzhugs /
dge bshes phrin las pa'i bstan rim chen po spyan drangs te bsu pa mdzad /
mchod pa phul te gzigs pas rgyal ba'i gsungs rab mdo sngags yod do cog gang zag gcig gi lam du da lta so skye'i dus nas nyams su len tshul dang /
lam gyi ngo bo grangs nges go rim rnams shing rta chen po gnyis ltar thugs nges cher 'khrungs /
der bstan rim tshar gcig gsungs /
{se } gnyal bra gor du mkhan chen chos skyabs bzang po la 'dul mngon dbu ma sogs kyi lung dang /
sha ra ba'i lam rim /
be bum sngon po rtsa 'grel /
fspyod 'jug /
blo sbyong sogs bka' gdams gzhung ba'i mdo sngags kyi gdams ngag mang po rdzogs par gsan /
{he } gnyal smad gsal rje gdas kyi yar 'dren du dbyar cig rje btsun gyi zhal gzigs rgya gar gyi paN+Di ta gcig gi gzhung la brten nas dbu ma'i lta ba rtogs par lung bstan /
rgyal chen rnam sras yang zhal gzigs par yang bshad /
{e } de nas dpon slob sum cus tsa rim chen la byon /
ri khrod gzigs shing /
bde mchog gi bdag 'jug sogs mdzad /
ngo mtshar pa'i ltas mang du byung /
{ko } tsa ri nas gnyal du byon pa'i mo la'i la rtsar zhag bzhug dus /
rje btsun byams mgon gyi sku shin tu che ba ltan po ltar brjid cing 'bar bzhig gis rigs kyi bu khyod kyis sangs rgyas 'jig rten du byon pa 'dra ba cig 'ong par shes bar byos shig ces seng ge'i sgras dbugs dbyung ba ni gsang bdag gis mkhan chen la sangs rgyas 'jig rten la byon pa 'dra ba'i rang lugs 'ong /
zhes dang /
lab sgron gyis sangs rgyas wa ra Na sir phebs nas chos 'khor bskor ba lta bu @# / /
'ongs bar gsungs pa rnams mthun zhing /
de ni rang bzhin brjod pa kho nar byung /
{kho } gnyal smad seng ge rdzong du rgyun du sbyor drug sogs la dpyad pas mi 'khrul ba'i nges pa rnyed cing /
rdo rje'i tshig sbram mdzad /
dus 'khor dpa' cig gser gyi mdog can gyi gzigs snang nar mar byung zhing /
nub gcig mnal lam du khyod kyis dus kyi 'khor lo 'di la rgyal po zla ba bzang po byon pa 'dra ba gcig 'ong ba yod de zhes gsungs so / /
{ga } gnyal du bzhugs dus dbyangs can ma'i gsung gis /
dgung lo lnga bcu rtsa bdun thub /
de bar rang gzhan gyi don dpag med 'grub gsungs bar /
rjes rnam bar rgyal ma sogs la bsnyen pas de las ring mi thub pa ma zhus pas /
de thams cad sngon gyi smon lam gyi shugs dang /
shes rab la 'dun pas sku tshe la de tsam mi phan gsungs /
rtogs ldan pas 'jam dbyangs la dris pas da phan chad bar chad bzlog thabs dang sku tshe'i rten 'brel bsgrigs na dka' se ba las bzlog nus gsungs so / /
{de } gnyal seng ge rdzong der bzhugs dus rje btsun gyi zhal gzigs khyad par can byung nas lam gyi ngo bo /
grang la nges /
khyad par zhi lhag gi gnad rnams zhus pas /
da nged la yang yang 'dri mi dgos gzhung chen po rnams la zhib par dpyod dang /
nged kyis bstan pa dang mthun pa sha stag 'ong /
mi mthun pa tsam re byung na 'dor spus gdams ngag tu 'dod pa rnams la ? ? gzhung chen po rnams 'dor du mi rung ngo / /
zhes gsungs /
da phyin chad sgo gsum gyi bya ba thams cad gzhan don kho nar gyis gsungs nas de bzhin du mdzad /
{co } de nas gnyal smad gser phye 'bum pa la mchod pa chen po phul /
rje btsun gyis gsungs nas rab byung gi rtags yongs rdzogs rung chu 'debs pa yan chad /
phyag len phra mo rnams ni gyis gsungs /
rjes dus kyi dbang gis rang gis kyang sgrub dka' 'o gzhan gyi blor mi ldan pa'i rgyu mtshan nan cher zhus na 'ang rje btsun gyis mi gsan par gyis gsungs nas /
dpon slob thams cad kyis chos gos gsum gding ba sogs dras dru ba dang lhung bzed sogs 'chang ba mdzad pas 'dul ba 'dzin pa'i snyan pas sa kun khyab par gyur to / /
de nas bzung ste cha lugs phun sum tshogs pas sa thams cad khyab par gyur to / /
{cho } de nas dpyid gnyal gyi spang chung du bzhugs /
dge 'dun mang por chos sna tshogs dang| grong ba'i skye po dpag med skyabs 'gro dang /
rje rang gis thog ma mdzad nas tsha tsha 'bum ther mang po btab cing phyis kyang bsgrubs pa'i dge bkod mdzad pa da lta'ang yod /
{jo } de nas gnyal stod ra grong du dbyar bzhugs mdzad /
sras kyi thu po rigs pa'i dbang phyug rigs ldan pad dkar gyi rnam 'phrul rgyal tshab rin po ches de dus mjal /
rnam 'grel gyi lam sgrigs 'khor la gsungs pa gsan nas thugs dad cher 'khrungs /
zhal bzhugs kyi bar mi 'bral bar zhabs spyi bor blangs chog par phyag byas te bshum nas zhus pas gnang ba phyin /
de nas gnyal sde bzhi 'dus pa'i chos 'khor gnyal lung ra chen por grags ba btsugs shing phyis kyang sgrub par gnang bas deng sang bar du dar bar yod /
{nyo } de ltar gnyal phyogs @# / /
kyi bstan don mdzad nas 'o de gung rgyal gyi lha zhol dwags po lha sdings su bzhugs chos mang du gsungs /
bla ma dang yi dam dbyer med pa la gsol ba drag po btab pas /
nub gcig 'phags pa yang sras lngas rang bzhin yod med la 'gro ba mdzad pa'i nang nas sangs rgyas bskyangs yin zer ba'i paN+Di ta sngo ba sangs sku bong che ba gcig dbu sngas la byon nas rgya dpe gcig phyag na bzung nas byin gyis brlabs pa'i mtshan ma byung /
phyi nyin bud+d+ha pa li ta gzigs pas thal rang gi dgag bya'i khyad par sogs la nges pa rnyed /
mtshan 'dzin gyi dmigs gtad thams cad zhig cing /
ston pa la shes nas dad pa thob pa'i shugs kyis rten 'brel bstod pa mdzad /
phyin chad rjes 'jug dag gis kyang 'grel pa der gzigs na rten 'brel yod gsungs so / /
{to } de nas ston 'ol kha'i ma gar phug tu byon /
'ol kha'i dge 'dun rnams la chos gsungs /
{tho } de nas e'i te'u rar byon dbyar bzhugs /
e'i dge 'dun rnams la chos mang du gsungs /
{do } de nas 'ol kha'i brag gdong du dgun bzhugs /
{no } de nas rdzing ji'i jo bo la cho 'phrul kyi dus mchod zhag bco lnga'i mchod pa rgya che zhing bkod pa mdzes par bshams te /
bstan pa dang sems can gyi don du 'phral yun gyi phan bde rgyas pa'i smon lam dang /
mchod yul spyan 'dren gyi thugs 'dun drag po mdzad pas nam mkha'i khams thams cad rgyal ba rigs lngas til gang ltar gang ba gzigs shing /
zhag nyi shu'i bar du rjes thob spyod lam rnam bzhi'i dus thams cad du gzigs pas phyogs bcu'i sems can mtha' yas pa'i thar pa dang thams cad mkhyen pa'i lam chen phye bar mngon /
dpyid rgyal tshab rje sogs la chos mang du gsungs so / /
po de nas nyang phyogs kyis gsol pa btab pas| nyang po mdangs mdo'i dgon par phebs /
'bring la byon pas dbu zhwa chu la lhungs pas chu rgyud 'dir nga'i bstan pa chu bo'i rgyun bzhin 'ongs /
zhwa gang du chags pa der dbu ma'i bshad srol 'byung /
zhes nyang po sang sang gi dgon gnas lung bstan ltar nyang po sang sang sgang theg chen chos 'khor gling byung ngo / /
dbyar bzhugs /
de'i dge 'dun la chos mang du gsungs shing skye bo'i tshogs la skyabs 'gro sogs kyis phan btags /
{pho } de nas dpon nam bzang gis yang yang zhus shing gsang phu'i gdan sa pa dkon mchog tshul khrims gyis do chen dang /
jo bo mjal par bzhed nas ston skyid shod du phebs /
po ta lar bzhugs /
gsang bde gung gsum gyi gdan sa pa rnams kyis thog drangs /
snge snod 'dzin pa brgya phrag du ma la dbum snang pa /
'dul ba /
lam rim sogs gsungs /
{bo } de'i phyi res sos ka dga' ba gdong du byon /
sngags byang sems kyi bslab bya dang de bsrung dgos tshul yang yang gsungs /
chos mdug red mda' pa dpon g.yog nyung 'dus phebs /
rje dpon slob ches mang bas ser phreng byas bsus /
rjes phyag gnang bar red mda' bas kyang phyag mdzad /
rjes ma gnang gsungs nas phyag bzlog /
bsnyen bkur zhabs tog gya nom dang /
yab sras gnyis kas chos gsungs /
? de nas yab sras gnyis dben par dgyes pas jo @# / /
bo yab sras kyis bsngags pa'i bka' gdams gyi r+wa sgreng du sde snod 'dzin pa mang po'i tshogs dang lhan cig phebs /
rje rin po ches dbus mtha' mdo sde rgyan nyan sa sogs gung bsgrigs pa'i zhi gnas gsungs shing sgom du bcug pas mang po la zhi gnas khyad par can skyes /
red mda' pas kyang rje la rtsa she dang /
sgron gsal tshar re mngon chung bar gsan zhing phan tshun mdo sngags la bka' mchid mang du mdzad /
{tso }de nas 'bri khung nas nar mar gdan drangs pas /
dpyid 'bri khung du spyan snga la chos drug dang phyag chen lhan cig skyes sbyor sogs gsan zhing dge 'dun la chos mang du gsungs /
{tsho } de nas dbyar ar chen po byang chub ye shes kyi gtsug lag khang gnam rtsibs steng du lo chen skyabs mchog yab sras gnyis dang chos rje rnam gsum gyis thog drangs dge 'dun drug brgya lhag tsam gyis dbyar gnas mdzad nas chos rje gsum gas 'dul ba re gsungs shing /
gzhi bcu bdun dang rnam 'byed las gsungs pa'i ltung pa rnams la bshags pa dang byin rlabs dang spong ba sngon btang gi bshags pa sogs dang /
yo byad byin rlabs /
rung khang gcod pa /
nub lhag bsrung ba sogs phyag len la btab pas /
rgyal bstan gyi rtsa ba cher rgyas shing 'phel bar gnang ngo / /
dbu tshad sogs kyi chos 'khor bskor /
{dzo } de nas rje btsun gtsang la btegs /
chos rje gnyis 'khor dang bcas r+wa sgreng du phebs /
brag seng ge'i zhol du dben gnas btab /
dgon pa gong du jo bo'i sku 'dra dbu yon ma'i mdun du gsol ba btab pas /
ston pa nas mkhan chen phyag rdor bar gyi thams cad zhal gzigs /
jo bos rje'i dbu la phyag bzhag nas bstan pa la bya ba gyis dang byang chub sgrub pa dang sems can gyi don byed pa'i grogs bdag gis bya zhes gsungs pa dang /
mkhas grub chen po du mas gsol ba'i ngor rgyal ba'i gsung rab thams cad gdan thog gcig tu nyams su len pa'i byang chub lam rim brtsams te /
de dus lhag mthong mi phan nam snyam nas /
rje btsun 'jam dbyangs zhal gzigs nas rtsom /
gzhan phan 'bring 'ongs gsungs nas lha dang mi thams cad chos kyis ngoms par byas /
de dus thang lha dang zhogs lha rgyugs po sogs dbus phyogs kyi gzhi bdag dkar phyogs la dga' ba du mas rjes su 'dzin par zhus pas bsngo ba'i skabs kyi lam rim las /
lam bzang sgrub pa'i mthun rkyen sgrub byed cing / /
'gal rkyen sel byed mi dang mi min kun / /
tshe rabs kun tu rgyal bas bsngags pa yi / /
rnam dag lam dang 'bral bar ma gyur cig /
ces gsungs so / /
{wo ?}de nas lo chen gyis lam rim bsnams nas gtsang la phebs /
rje 'dis dbyar dgun gnyis tsam bzhugs /
sde snod 'dzin pa mang por lam rim gsungs /
cho 'phrul mchod par smon lam rlabs chen dang /
khyad par mngon rtogs rgyan mdo dang sbyar ba'i bshad pa rgyas par gsungs nas rdzogs dus mchod pa rgyas pa gcig gyis gsungs nas gzhan rnams kyis kong bu dag blangs tshar bas /
rgyal tshab kyis ka tor chen po zhig tu sdong bu bang tsam gyi mar me gcig byas pas mar me thams cad la gzigs te /
thams cad ka to rar blugs gsungs nas da de dag @# / /
la dka' bcus zin bris kyis la TIk+ka gcig rtsom zhes gnang ba byin zhing /
don gyis rgyal tshab tu dbang bskur zhes gsungs /
{zho } de nas lhas dgon gsar du blo gsal du mar tshad ma rnam 'grel gyi gzhung don thams cad lam du bsgrigs pa gsungs pas /
thar lam tshol byed kyi sgron me 'di kho nar lha mi kun gyis go par gyur /
{zo } de nas mi dbang grags pa rgyal mtshan pas spyan drangs /
'on sde chen steng du phebs /
sde snod 'dzin pa brgya phrag du ma dang bcas pas dbyar bzhes /
lam rim gyi khrid dang dbu tshad sogs mang du gsungs /
{'o } de nas 'o de gung rgyal gyi lha zhol byams gling du phebs /
lam rim dang bskyed rdzogs kyi chos gsungs /
dpon slob rnams sku mtshams dam zhing thugs dam lhur mdzad pas| 'di nas rje 'di bde stong dang ting nge 'dzin la mnyam par bzhag dus /
bya byed 'gro 'ong mi gzigs pa'i mnyam bzhag brtan po brnyes tshul mdzad /
rje btsun 'jam dbyangs kyis slob dpon klu byang gi rnam bzhag rim pa'i rnam bshad rtsoms phan thogs chen po 'ongs gsungs te bskul bas 'phral du mdzad /
'du dus gsang 'dus rim lnga'i gnad don rtogs nas lo bcu song ba yin snang /
sngon rgya sog phur 'di dag gzhung la brten nas phan pa rgya chen po 'ongs gsungs pa'i byin rlabs kyis bskul bas /
spyan snga sogs dam pa du mas gsol ba btab /
rgyud sde bzhi'i lam thams cad nyams su len tshul gyi gsang sngags lam rim brtsams par mdzad cing du ma gsungs /
de'i tshe rtsub ltas ci rigs byung bas bcom ldan 'das rdo rje 'jigs byed dpa' cig gi sgrub thabs bdud las rnam rgyal /
sbyin sreg dngos grub rgya mtsho rtsom par mdzad /
bzlog pa sogs mdzad pas tshogs med par bar chad log /
thugs dam shin tu 'phel /
lo gnyis bzhugs /
lung pa de la gsang sngags nang du grags so / /
{yo } de nas byang chub lung du dgun bzhugs par mdzad /
sngags mtshan nyid kyi sde snod 'dzin pa brgya phrag du ma la gsang sngags lam rim gsungs /
{ro } de nas sos ka skyid shod du phebs /
ser chos sdings su dbyar bzhes /
ye shes mgon po phyag drug pa zhal gzigs shing /
de nas 'bral med du srung ma mdzad par bshad /
sras kyi mchog rigs ldan grags pa'i rnam 'phrul mkhas grub thams cad mkhyen pas kyang de ru mjal /
sku mtshams dam por mdzad de gcig bu la rdo rje 'jigs byed kyi rdul tshon du dbang bskur mdzad de gsang 'dus rim lnga dang /
ma rgyud kyi rdzogs rim mkhas grub thams cad mkhyen pa sogs 'ga' zhig la gsungs /
dbu ma rtsa she'i rnam bshad brtsams /
dka' gnas shig tu bla ma dang rje btsun 'jam dbyangs la gsol pa btab pas yum gyi mdo'i stong nyid nyi shu'i 'grel rkang gser btso ma'i mdog can nam mkhar 'khrigs pa gzigs pa yang byung /
dogs pa lhag med du rtogs nas legs bshad snying po dang gnyis ka brtsams /
{lo } de'i tshe tA ming rgyal pos gdan 'dren gyi tA zhin bzhi 'ongs pas 'bul ba zhabs tog phul /
rgyu mtshan 'bul mi byams chen chos rje gnang /
de nas gsang bde dga' skyor zul gsum gyi gdan sa pa thad sag pa sogs bshes @# / /
gnyen drug brgya lhag par se rar /
rtsa she dang /
drang nges rnam 'byed /
bzhi brgya pa /
sngags rim /
rtsa ltung /
bla ma lnga bcu pa sogs bshad /
lam rim khrid dang dbyar bzhes dang /
lo gnyis bzhugs /
{sho } de nas mi dbang grags rgyan gyis sbyan drangs /
skyid smad grum bu lung du phyag btegs bshes gnyen lnga brgya re phyag phyir 'brang ba dang /
phyogs nas 'dus pa dang bcas stong lhag par dgun bzhugs /
lam rim dang /
lU i ba'i sgrub thabs dang /
dpyid kyi thig le gsungs /
{so } de nas byi lo'i ston tsam nas bka' chems bka' khol ma las de la bsnyen bkur cher mdzad ces gsungs pa ltar /
lha sa'i smon lam gyi sngon du zhig gsos /
ldeb ris gso ba /
bris 'bur thams cad la gser shog dang tshon byugs /
na bza' 'tshem pa dang /
pa dan bzo ba sogs byas pa /
{ho } de nas mdo sde gdams ngag 'bogs pa'i bstan pa dngas snyigs 'byed pa'i le'u zur du bsgyur ba las /
blo bzang zhes bya'i skyes bu 'byung / /
'khor ni rnam bzhi rab bsdus nas / /
chos sbyod bcu yi rgyun 'dzug cing / /
zhes sogs kyis lung bstan pa ltar /
byi lo zla ba bcu gnyis pa'i smad la lha sar phebs /
gnam gang gi nyin snyan gsan 'bebs pa'i mchod pa mdzad nas mi re la mar lha sa'i srang nyag bzhi tsam re dang /
ja dkar zho drug cu rtsa grang gi mang ja mdzad /
dge 'dun khri r+wa can 'dus /
tshes gcig nas bco lnga'i bar jo bo rin po che'i dbu rgyan rigs lnga gser gar blugs las sgrub pa la rin po che'i khyad 'phags du mas phra rgyan rmad du byung ba dang /
jo bo mi bskyod pa dang /
bcu gcig zhal la dngul gar blugs kyi dbu rgyan khyad 'phags phul te /
bstan pa dang sems can gyi phan bde rgyas shing yun ring ba dang thams cad bla med byang chub la 'god par lung bstan du ma dang mthun te /
'jam dpal rtsa rgyud las /
thams cad byang chub lung bstan te / /
nga yi byang chub mchog thob 'gyur / /
zhes dang /
gdams ngag 'phogs pa las /
lha khang ka ba shing lo can / /
nga yi sku gzugs rnam gnyis la / /
dbu rgyan dbu la cing mchod ba byed / /
ston pa'i mdo bzhin gsung sgrogs shing / /
nga la gsol pa btab pa nas / /
bstan pa lo stong bar du gnas / /
zhes gsungs so / /
de nas jo bo'i mdun du dngul kyi lhung bzed che tshad de'i khar dngul gyi maN+Dal dang /
jo zhal gsum la nyin re bzhin zhal gser dang /
tshes brgyad dang bco lnga la sku yongs rdzogs la gser chab dang /
jo bo rnam gnyis /
thub pa gangs chen mtsho sogs sprul sku'i 'bur dod thams cad la bla gos dang snam sbyar /
sems dpa' dang khro bo rnams la stod g.yogs dang smad g.yogs /
mdo mang po ltar gtsug lag khang che chung rnams kyi tog dang /
bya 'dab dang /
rtse zur phan tshun tha gus sbrel ba la ba dan dang /
rnga yab dang /
dril bu bar ma chad pas sbras pa /
phyi skor chen po'i phyi rol nas shing shin tu ring ba bco ldar ba dan bco lnga phyogs skyong bco lnga'i skus tog byas pa dang /
de'i 'og tu sngags bris pa rang rang gi kha dog can rang rang gi phyogs su btsugs nas nub re bzhin de dag gi rtsa ba'i gtor stegs khar phyogs gtor dang /
de dag gi bar bar du gdugs dkar gyi rgyal mtshan la sogs @# / /
pa rang rang gi chog bzhin du btsugs shing /
sher mdo ltar ba dan rnams kyi bar du tha gus sbrel bar 'phan dang rnga yab dang /
dril bu la sogs pa bar mchad pas spras pa /
khyams nang ma yan chad la dkar me bzhi brgya tsam dang /
sher mdo ltar phyi nang bar gsum gyi khor ra khor yug tu mar me ni bar skor la brgya lhag dang /
phyi skor la rdo ring gi 'gram g.yas g.yon jo bo'i zhal drang thad du kong bu chen po phyogs re la 'dom gsum gsum yod pa'i dkar me chen po dang /
phyi skor la khog na che bsdod bu lag pa tsam pa mda' tshad kyi mar mes phyi skor 'khor ba dang /
de bzhin du r+wa mo che sogs dang /
nang gi khyams phyi ma'i ka tshar grangs dang /
yon chab brgya phrag brgal ba kha che gur kum bre du ma nyin re bzhin btab pa /
spos kyi rengs bu mi 'dra ba du ma bsregs pa'i dud pas skor lam khyab cing bar snang la sbrin bzhin 'khod /
skor lam tshun sbos chus chag chag btab /
zhal zas mda' tshad lhag la mar gyi rgyal srid sna bdun sogs kyis spras pa brgya rtsa brgyad re nyin re bzhin du /
rdo reng g.yas g.yon dus stegs la rtsam khal bzhi brgya re las byas pa'i lha ba shos chen po rgyan dpag mad kyis spras pas ba dan gyi ? na pa re byas /
gzhan yang gyi re man phreng nas gtar du bzhes pa'i dngul tham rta mgo ma sogs phul zhing mchod yul mchod rdzas mchod byed thams cad bde stong gis rgyas btab ste phul ba'i tshe /
nam mkha'i dbyings thams cad rigs lnga'i de bzhin gshegs ba'i tshogs kyis til gyi gang bu ltar gang ba dang /
ltung bshegs 'don dus de dag gi 'og gzhi tsam gyi nam mkhar sangs rgyas se lnga dang sman bla bde gshegs bdun /
byams pa tshe dpag med sgrol ma gdugs dkar dbyangs can ma rnams dang /
grub chen brgyad cu ku cor gsung /
rje rang gi dbu'i steng na rigs gsum mgon po dkar phyogs kyi chos skyong phal cher yang yod par mkhan chen phyag rdor pa'i gsung las so / /
de dus ku cor pa lha sa'i rags khar mtshams byas yod pa grol nas phyin pas glang chen gdong nas sha ba ri dang phrad cing /
grub chen brgyad cu smon lam la phebs pa dang /
nam gung grub chen brgyad chus skor ba dang /
smon lam byed pa /
lha klus bskor ba mthong tshul yang bris na legs /
de'i skya ser gyis skor ba rgyun mi 'chad do / /
bud med zhig gis gtsug lag khang la 'khyud nas me srung ba rmis pa dang /
skye bo mtha' yas pa skor lam nas nam mkha' la 'gro ba gar 'gro byas pas /
ded cag jo bo la mchod pas tshangs pa'i 'jig rten du 'gro zer ba rmis shing /
{o } jo bo'i mdun du rjes mar me zan sgril rmi lam brtags pa gsum gyis dgon gnas brtags pas dga' ldan bzang ba'i rtags byung /
dga' ldan la phebs /
zhabs kyis bcag /
rgyal tshab dang 'dul 'dzin sogs kyis dang por sa gzhi brtags pa dang /
brtags nas dge 'dun la gsol pa dang /
de nas dge 'dun gyis gnang ba sbyin pa dang /
lag gi bla bsko ba dang /
rdo btegs pa'i mtha' las byung ba'i rung khang gcod pa dang /
tshad las ma lhag par rtsigs pa sogs kyi phyag led dag ther mar mdzad de /
'jam dpal rtsa rgyud las /
dus ci tha ma de la ni / /
sems can kun la mchog sbyin byed / /
'jig rten nga ni mya ngan 'das / /
sa yi steng ni stong gyur na / /
khyod nyid byis pa'i gzugs @# / /
kyis ni / /
sangs rgyas mdzad pa byed par 'gyur / /
de che dgon chen rab dga' ba / /
kha ba can na yod pa yin / /
zhes gsal bar lung bstan pas /
khyod ni rje btsun /
byis pa ni so skye'i tshul bzung ba /
sangs rgyas mdzad pa byed pa sangs rgyas 'dra ba 'ong bste /
lab sgron gyi rnam bshad chen mo las /
rgyal khrims 'chugs pa'i dus su sangs rgyas kyi bstan pa gsal bar byed pa'i dge slong gcig 'byung byas pa de da ltar bshad pa'i dge slong grags pa'i mtshan thogs pa 'di yin /
dge slong des bstan pa 'chol ba mang du byung ba rnams tshar gcod cing /
yang dag pa'i don dang bstan pa rnam dag gi khrims srol btod ba ni 'dzam bu'i gling du thub pas chos 'khor bskor ba dang /
snyigs dus bod du dge slong grags pa'i mtshan can byung nas chos srol btod pa ni mtshungs te /
zhes dang /
mdo sde gdams ngag 'bog pa las /
'bri dang ldan gyi sa mtshams su / /
dga' zhes bya ba'i dgon pa 'debs / /
blo bzang zhas bya'i skyes bu 'byung /
zhes dang /
gsang bdag gis /
dbang bskur ri yi 'dabs dag tu / /
btsun mo lding gi ngos phyogs su / /
dge 'dun dpag med 'du par 'gyur / /
ri ni gang yin 'jam dpal 'chad / /
mnga' ris byang khams kun gyi skyabs / /
phyogs bcur sde dgon rgyas par 'byung / /
zhes pa lta bu mang /
{rba } /
de'i tshe 'o la kha bsam gtan gling du bzhugs /
chos mang du gsungs /
gnyal ra grong mkhan po'i dgongs rdzogs kyi 'bul ba gser zho stong /
dngul sogs kyi 'bul ba bzhes /
gnas der ston mtshams bcad /
bla ma dang yi dam 'jam dbyangs dbyer med la gsol ba drag tu btab /
gsal sgron gyi zin bris btab dus kyi ltas ngo mtshar 'byung tshul rnam thar thang kar 'brin tshes grangs kyi ltar rim par bris /
gnas gcig gis chog /
{khra } glang lo'i zla ba bcu gnyis pa'i tshes gsum la /
'jam dbyangs lha bcu dgu'i dkyil 'khor yongs rdzogs dngos su snang ba'i g.yas g.yon byams pa dang 'jam dbyangs bgro ba mdzad pa gnyis kyang snang /
dkyil 'khor gyi gtso bos rgyan bzang po sna tshogs pas sbras pa'i rin po che'i bum pa chus gang ba dar bzang po sna tshogs kyis mgul dkris can rje la ster rtsis kyi phyag brkyangs nas /
bum chu 'di jo bo chen po a ti sha snye thang gi skyi chu 'gram na bzhugs dus rje btsun 'jam dbyangs dang /
rje btsun byams pa gnyis /
sku gsum dang gcig gang yin la chos kyi bgro ba mdzad pa'i chu 'dris pa'i chu yin /
'di jo bo nas bzung ste /
da lta'i bar la lo sum brgya dang bcu song /
de bar ster sam rnyed /
da khyod la ster ba yin no gsungs pa rmis /
jo bo'i thugs la mnga' ba'i sku gsum ngo bo gcig dang tha dad tshul /
gsang 'dus kyi sku gsung thugs gcig dang tha dad tshul bzhin mkhyen dgos pa khyod par du ma rtogs zhes lung bstan pa ste /
gsang 'dus kyi sgyu lus dang zung du 'jug tshul ma rtogs bar du sangs rgyas kyi sku gsung thugs ji lta ba bzhin mi rtogs pas gsang 'dus yod med kyis bstan pa yod med du gsungs pa'ang de yin no / /
de dus bde mchog gzhi thad dang tshes bcu'i mchod pa'i rdzas bkod nas shid zan gtong pa yin zer ba'i ye ge gcig mthong ba rmis /
{gra } de nas tshes bzhi'i nub mo rin po che sna tshogs pas spras pa'i khri zhig gi steng na thams @# / /
cad mkhyen pa bu ston rin po che yin zer ba'i bla ma gcig bzhugs pa des /
dpal gsang 'dus rtsa rgyud kyi glegs bam gcig gnang nas 'di'i bdag po gyis shig gsungs pa mjug nas cung ma tshang ngam snyam du gzigs pas thams cad tshad 'dug /
de nas phyag gnyis kyis glegs bam de blangs /
hUM badzra utiShTHa zhes pa'i sngags phyag rgyas lan gsum dbu'i steng du btegs /
khar sang nub sdon ma la bum pa chus gang ba ster rtsis byed pa'ang 'di'i ltas yin par 'dug dgongs pa byung ngo / /
{dra } chos lnga par mar pa'i thugs bcud bsre 'pho'i skor mang du yod par thugs nges byung /
{tsa } tshes drug la chos longs sprul gsum gyi bsre ba skor dgu 'phags pa yab sras dang rgyud kyi dgongs par nges ba snong med rmad byung brnyes /
{cha } tshes bdun par rtogs bsre ste spyod pa bsdus gzigs pas gnyid dang rmi lam gyi bsre ba'i skor yang gsal bor yod pa gzigs pas des pa shin tu mang po rnyed /
nub sngon mar bde mchog gi brten pa'i dkyil 'khor gyi bris sku zhig gi 'og na bde mchog gi tshes bcu byed pa'i bkod pa bris pa dang /
de'i 'go na shid zan gtong ba yin zer ba'ang bde mchog dus byis shi ba lta bur gyur pa rjes gsal bar byed ba /
mi shi ba'i rjes su shid zan gtong ba lta bu yin zer ba de dus nub bdun par go zhes pa'o / /
{ja } de nas rta lo zla ba gnyis pa'i tshes lnga la dga' ldan du phebs /
lam rim sgron gsal rim lnga'i khrid dang bcas pa / /
mngon pa kun btus /
sa sde /
tshad ma'i dka' gnas kyang mang du gsungs /
lha mo bzhis zhus /
ye shes rdo rje kun btus gnyis kyi TIk+ka mdzad /
de'i phyi lo rim lnga gsal ba'i sgron me dang gdan rdzogs kyi khrid yig rnams mdzad /
{nyra } de nas nga lnga pa yos lo'i dgun stod la /
rje rang gis btso mdzad sum cu rtsa grangs kyis sku tshe 'phel ba dang bar chad bzlog thabs /
rdo rje 'jigs byed kyi rgyas pa'i 'khrul 'khor mang du mdzad cing /
snga dro byams bzhugs na bza' zer po sogs rgyas pa'i bzlas sgom dang /
phyi dro drag chas bzhugs stangs sogs kyi phyir zlog gi bzlas sgom yun ring mdzad pas /
sangs rgyas thams cad dang /
'jigs byed /
'khor chen /
sgrol ma /
gdugs dkar /
'jam dbyangs /
tshe dpag med sogs /
gtsug tor rnam rgyal /
'od zer can sogs gzigs /
rje'i zhal nas /
da dung lan mang byas na dga' rab yong ba e yin gsungs /
{tra } 'brug lo'i ston /
yang yang bshad pa e yod mi shes /
da lan rgyud sde bzhi'i gtso bo rnams kyi bshad pa re smon yul du byed pa yin gsungs bar /
'khor gyi thog ma rnams kyis gsol ba btab ste /
lo de'i zla ba brgyad pa'i tshes bdun nas rje dpon slob sum cu rtsa grangs mtshams byas /
sangs rgyas nam mkha' khyab tsam 'jam dbyangs sogs gzigs /
de'i tshe lan gcig thugs dam la bzhugs pa'i steng gi sna rtse'i phyogs kyi a ba d+hu ti nas /
e waM gyi gzugs kyi thag pa lta bu skya na ra ra 'ongs pa gcig man la lam du byung| dus de nas thun mong min pa'i zhi par khyad par can skyes /
bde stong gi ting nge 'dzin rgyud las /
brtul zhugs med kyang 'grub par 'gyur / /
zhes dang /
thams cad 'dus pa'i tshul can no / /
sngags bzlas gtor ma'ang de nyid yin / /
zhes@# / /
bsngags pa'i sangs rgyas lag gtod kyi zab lam zab pas kyang zab pa brnyes /
{tha} nga drug pa'i zla ba gnyis pa'i tshes bcu gsum la yang sangs rgyas thams cad dang /
mchog gi dngos grub ster ba'i lha gsum /
bdung zlog gi lha gnyis sogs gzigs shing mtshan ma brtan po gcig byung bas /
da 'bung na dga' rab yong ba 'dra gsungs /
de'i nyer dgu la rtsa ba'i rdo rje slob ma bdun nang du btang ste /
bzlas sgom la 'bad pas gnod byed bzhi'i gcig gis gdan sa 'di'i bla rabs bcu gsum du phyin chad mi gnod pa'i dam bca' byas /
de nas yang gzir bas rje sku khams cung mi bde ba gcig la bzhengs nas zhabs bskor 'ga' mdzad nas bzhugs stangs kyis bzhugs par /
ston pa shAkya'i rgyal po gser btso ma'i mdog ldan gzi brjid nyi ma bye bar 'bar ba bdud 'dul gyi phyag rgya can gcig gzigs /
ting nge 'dzin gyis spyan drangs nas thim pa dang bdud thams cad zil gyis gnon pa la bag tsha ba med pa'i ting nge 'dzin brnyes /
de ma thag ye shes mgon po dang /
phyag bzhi pa /
gur mgon /
chos rgyal /
rnam sras sogs gzigs pa'i nang nas ye shes mgon pos sna drangs /
chos kyi rgyal pos gnod byed kyi gtso bo'i mgrin pa bcings nas khrid /
gnod sbyin k+She Ta pA las rgyab nas ded cing bsdigs bzhin du khyer 'ong ba'i mgo gri gug gis bcad nas rjes ting nge 'dzin gyi hem khung du bcug pa dang mnyam du phyi rol gyi nag phyogs kyi gza' rgyal bo klu sha za bzhi sde bcas dmag pham mo zhes pa'i sgra skad dud mo dang bros pa mdun gyi mang pos kyang gsan no / /
bros pa'i khrod nas yang gcig de ltar bcom pa gzigs /
de nas rim gyis snyun dwangs nas lha dang bcas pa'i mgon dam par gyur to / /
de dus bar chad kyi mtshan ma re byung res kyis rje la bcom ldan 'das rdo rje 'jigs byed bzod par dka' ba dang /
'khor lo chen po sku rags la sbom pa spyan 'bras nyi ma bye ba lta bu bskal ba'i me 'od can chen po tshangs pa'i 'jig rten du slebs pa lta bu gzigs res kyis myur du zhi 'gro zhing /
sangs rgyas byang sems nam mkha'i khams khyab ba /
gtsug tor rnam rgyal /
sgrol ma /
gdugs dkar /
'od zer can /
sman bla /
tshe dpag med kyi sku phal cher rgyun du 'byung /
ye shes mgon po /
gur mgon /
phyag bzhi pa /
rnam sras kyang nar mar /
khyad bar du chos rgyal dang /
k+She Ta pA la bran bzhin du sku dngos dang gzugs phyag g.yog pa ci rigs byas pas 'phrin las g.yel med du sgrub bo / /
'di dag gong gi 'bri tshul yin zur du ma bris kyang chog /
{dra} de'i phyi lo nga brgyad par dbyar mi dbang grags rgyan gyis /
'on gyi bkra shis do khar spyan drangs /
lung bstan gsal pa'i me long las /
padma'i dad ldan gyi slob ma dge slong bde ba'i 'byung gnas 'di yang bod du dge ba la 'dun pa bzang po'i mtha' can gyi dge slong du gyur nas blo bzang grags pa'i bstan pa spel zhes sogs dang /
rje dge 'dun grub pa rang gis kyang /
dus deng nas byang chub snying po'i bar / /
mgon khyod kyi bstan pa 'dzin pa la / /
dus nam yang brtson pa bgyid par smon / /
zhes sogs ltar /
@# / /
rje'i sras kyi thu po 'phrin las nam mkha' dang mnyam pa dge 'dun grub pas kyang de dus mjal /
sems dpa' chen po kun bzang ba dang /
sher seng gis thugs rab bsngags pa phul pas /
rjes kyang mjal ma khad nas thugs shin tu dgyes shing /
gsung chos thams cad kyang thob par mdzad do zhes gnas rnying rin po che gsungs /
de'i tshe sde snod 'dzin pa brgya phrag du ma la dbu tshad dang lam rim sogs gsungs shing /
gdan sa thel nas spyan snga rin po che la dpon slob ri dge dang bcas pa dang /
rtse thang nas chos rje dang gzhung las ba bshes gnyen thams cad dang /
sne gdod nas gong ma chen po dpon blon mtha' dag chos kyis tshim nas dad pa'i spu long g.yo zhing thugs thag pa nas bsngags pa brjod pa tshangs dbyangs 'brug sgra ltar sgrogs shing /
bkra shis do kha mar grags pa'i sku byin rlabs can de yang de dus byung ba yin no / /
{nra } de nas dga' ldan du phebs bde mchog gi bskyed rim 'dod 'jo dang /
rdzogs rim che chung sgrub thabs rnams dang /
sgron gsal dag ther dang mchan can /
bsdus don /
le'u so so'i mtha' dpyod rnams dang /
rgyud sde bzhi dang 'brel ba'i bshad pa mtha' dag dang gdams pa rgyun ma chad par gsungs /
mdo sngags kyi bstan pa nyin mo ltar gsal ba'i thugs rje chen po mdzad do / /
de dus snyun dwangs skabs 'jam dbyangs gzi brjid rmad du byung ba gcig gi zhal nas dbyin chad bskyed rdzogs kyi thugs nyams su bzhes pa la 'grus par mdzad na sngags bla med kyi rtogs pa khyad par can myur du 'khrungs shing /
slob ma skal ldan bdun la yang lam gyi rtogs pa khyad par can re skye bar 'gyur gsungs /
rjes nged khams ma snyoms pas rtogs ldan pa la dris gsungs nas dris pas /
rtogs ldan pas rje'i thugs rgyud la bde stong gi ye shes 'khrungs tshar /
phyi'i rkyen zhing skyes kyi pho nya rnams kyis kyang grogs mdzad /
lhag pa'i lhas kyang byin gyis rlobs pa'i rgyu tshogs /
lam de myur du 'khrungs zhes rje btsun gyis gsungs /
de'i tshul yang rtogs ldan pa'i man la lam du rje'i mchod rten yin zer ba'i dkar yol gyi mdog lta bu phyag tshad shin tu rdzogs pa nor bu rin po che'i tog can rtse sprin gseb mthon por slebs pa la mkha' 'gro ma mang po rin po che'i dbu rgyan can rnams kyis rin po che'i bum pa bdud rtsi dkar pos gang ba dpag med kyis khrus gsol ba dang /
de'i mthar 'bum pa mang po 'dug cing /
byang na mchod rten de'i seng khri dang mnyam pa bdun la khrus gsol ba dang mchod rten gcig gi gos 'dug par bdud rtsi gsol zer bar da ltar ma byung ba zer 'bum pa rnams gsol zer bar da dung mi gsol 'di dag 'chos dgos pas bcos nas gsel zer ba rmis /
rje btsun la rmi lam 'di zhus pas sngar ltar gsungs so / /
{pra} sgrub mchod sogs 'du khang du byas na dbang ma thob pas dkyil 'khor mthong ba'i dgag bya che bas sngags kyi sgrub khang 'gol ba gcig dgos gsungs nas /
lug lor yangs pa can gyi rmangs bting /
khyams gtsang khang dang bcas par ka ba don gnyis kyi sa'i gced khang @# / /
du ston pa'i sku jo bo'i sku tshad las che ba thub pa tshul khrims mar grags pa'i byin rlabs can dang /
gzhan yang byams tshe 'jigs 'jam bzhi'i gser sku dang /
rgyu dar 'dag gis 'jigs byed mtho bcu bdun pa bzhengs pa'i rtsa zhal rang byon dang /
thugs kar drod cog sgong sogs dang /
steng gi gtsang khang du dpal gsang 'dus lha so gnyis kyi blos slangs /
'khor lo bde mchog lU yi ba lha drug cu re gnyis kyi blos slangs /
dpal rdor dbyings kyi dkyil 'khor chen po'i blos slangs rnams bzhengs dus phyag tshad sogs shA ri'i bu dang tshangs pa e Da'i sogs min par sdom 'byung rtsab grel dang gshin rje gshed dmar nag gi rgyud gsum bsdur nas bzhengs shing thams cad kyi rgyu'i byin rlabs sogs dang /
lugs las gnang bas lugs phud bde mchog gi khaN+Da kA ba la yab yum 'ja' tshon ma byon la /
gang zag so so la mthod snang sna tshogs pa can byon nas rje rang gis kyang gsol 'debs byon legs ni /
he ru ka yi pho brang nas / /
'khor lo bde mchog yab yum ni / /
'gro ba'i bsod nams zhing mchog tu / /
thod pa'i dum bu yab yum gyi / /
sku la ngo mtshar ltas mang gis / /
brgyan pas 'dir ni byon pa legs / /
e ma ho bdag cag gdul bya rnams / /
shin tu tshogs bsags skal bar ldan / /
sogs gsungs /
bde mchog gsang 'dus rdor dbyings kyi gtso bo gsum rang byon byung /
bde mchog gi thugs kar drod rta rnga tsam yod par bshad cing /
rgyud dul bre chen gnyis sogs las bzhengs so / /
{bra} de'i tshe bde mchog gi lha tshogs zhal gzigs shing /
nam mkha' gro ma'i tshogs kyis mchod pa dang bstod dbyangs byed pa thugs la bzung nas de'i tshul tshigs bcad ting 'dzin pa'i legs ma dad dbyid kyi rgyal ma'i gla dbyangs su bkug pa yin pas /
gsang pa'i rnam thar las /
bde mchog 'khor lo'i sgrub pa mdzad pa'i tshe / /
dkyil 'khor ba rnams mngon sum gsal bar gzigs / /
phyi nang gnas gsum mkha' 'gro'i tshogs rnams kyis / /
rdo rje slu yi mchod pas dgyes par mdzad / /
ces dang /
bka' gdams chos 'byung las /
ting 'dzin par legs ma lo sogs pa'i mchong glu 'di yang gdangs dang bcas pa gtsug lag khang gi blos spangs bzhengs dus lta mo rnams kyis 'then gyin 'dug pa gzigs pa yin par snang /
rje de da lta sprul pa dpag tu med pas 'jig rten du rol ba yin zhes so / /
sogs sgras rgyud dbyangs 'di yang mkha' 'groms ? thog pa'i dbya? mang po byed pa gzigs nas bkug pa yin zhes rgyud rgan rnams kyi dag gi rgyun grags che ba de lta'i bar du yod pa bden par mngon /
'di'i don gyis nyams len cher ma byang yang phyag len ma nyi ? byas pas sbyin rlabs shin tu myur ? yin te /
sngon smon lam gnang dus yangs kyis byin gyis brlabs par bshad pas so / /
{bra ?} gtsug lag khang rten bcas bya lor bsgrubs nas /
bya lo'i nad du rgyud sde dang @# / /
mthun par rab gnas rgyas par mdzad pa'i nyin nam mkha' dwangs pa'i dkyil nas sgra chen po 'brug sgra tsam zhig mchod khang du thim pa kun gyis thos shing /
de dus bde gsang gi rim lnga'i rnal 'byor pa 'ga' zhig gis rdo rje 'jigs byed nam mkha' gang btsam phyogs bzhi nas byung nas lder sku la thim pa gzigs gsungs /
de'i don gyis yul kun tu bkra shis par gyur to / /
{mra } 'di la dge ldanAng snga ma'i zur du bris /
khyi'i lo la sde snod 'dzin pa brgya phrag dum phyogs tha dang nas byon pa dang gnyugs ma'i dge 'dun dang bcas par dga' ldan nyid du chos kyi 'khor lo rgyun mi 'chad par bskor zhing dpal gsang 'dus 'gral pa bzhi sbrag dang /
bshad rgyud 'ga' zhig dang /
rim lnga'i khrid rgyas pa /
dus 'khor sbyor drug gi khrid rgyas pa /
dus 'khor 'grel chen bshad pa zhi ba mo dang /
gzhan yang dbu tshang bde mchog lam rim sogs gsungs /
de'i dbyar dang ston la yangs pa can gyi khyams kyi log bris kyang grub /
'jug pa'i rnam bshad brtsams shing gsungs /
{tsa ?} khyi lo'i dgun nam /
re gnyis pa'i dgun smang gcig chos skyong 'di rnams la'ang gtor ma 'bul dus dbyangs kyi nga ro dang bcas na shin tu dgyes par 'dug pas 'di bzhin byed pa yin gsungs nas /
gshin rje chos kyi rgyal po spyan 'dren dang /
bstod cing bskul ba sogs kyi dbyangs bzhi mdzad /
de dus nub gcig la 'ga' zhig gi mnal lam du gshin rje chos kyi rgyal po sku brjid cing che bzhig pha tshad byon nas bstod pa'i dbyangs 'di ltar gyis la then cig gsungs nas kho rang gis 'then gin 'dug pas sa dang ri bo thams cad be re re 'ong ba gcig rmis 'dug /
gzhan yang da 'dra ba'i rmi ltas 'ga' rel byung /
de nas bstod pa'i dbyangs 'di la gshin rje'i nga rang dbyangs sam gshin rjes 'then dbyangs zer ba'ang don 'di 'dra yin snyam /
de nas dbyangs slob pa rnams la gtor ma ma bshams par du dbyangs bya mi rung bar 'dug pas ma byed gsungs /
skabs shig de'i rgyu mtshan ci zhig mchis zhus pas /
legs bzang bsam mdzad pa'i gsang ba'i rnam thar las /
de'i rgyu mtshan ni /
chos kyi rgyal po 'di rje btsun gyi bsnyen sgrub dang por mdzad pa'i dus nas rje zhal snga nas thugs la shin tu nye ba /
'khor 'gro'ong byed pa rnams kyi skyel bsu /
khyad par du rje la snying thag pa nas gus pa rnams la lhag par 'og /
rje la zhabs drung na 'khor pa gang rung ra'i gzugs su sprul nas snyan drung du zhib shib kyi zhal ta zhu ba'i rnam ba mang po'od /
gzim khang du phar 'gro tshur 'gro tshur 'gro dang sku mdun sogs su bya ba mang po byed de /
gzim khang na 'khor pa gzhan gyis mthong ba 'ong ste /
gang gi gzugs su sprul pa der 'khrul nas gzhan tshos ngo mi shes /
dbyangs dang gtor ma byed pa'i dus su yang de 'dra zhig 'ong nas lab lab byed /
gtor ma dang dbyangs kyi nga ro byas pa'i tsha dga' ba'i rnam 'gyur sogs ston cing 'dug @# / /
gsung ngo / /
zhes so / /
don 'di tshig tsam ma yin par go dgos pa zhig yin no / /
lo de'i mjug gsang 'dus rtsa rgyud dang 'grel pa sgron gsal bar du brkos grub /
{tsha} phag lo la dbus gtsang sde snod 'dzin pa che dgu mtha' yas 'dus /
dpyid dang dbyar du 'khor lo bde mchog gi rgyud sogs kyi chos 'khor bskor zhing /
bde mchog rtsa rgyud kyi TIk+ka mdzad kun la gsungs shing /
'dzin chos 'ang TIk+ka mda' tshad phreng dgu pa' btang ba'i skyor dpon 'jam dbyangs chos rjes mdzad cing /
byams chen chos rje'ang ngo mtshar bar gsungs /
{dza} phag lo'i ston stod lung gi chu tshan sku la 'phrol par 'ga' zhig gis zhugs pas rkyen dang /
gtso bo jo bo rin po che'i drung du sku de'i phyag tham dang /
sku des dngos su 'dul ba'i skye bo mang bo zhig gi don mdzad par dgongs pa dang /
sngar nas smin par mdzad pa'i gdul bya mtha' yas rnams la legs bshad kyi bdud rtsi gsung dngos kyi tha ma stsol par bzhed pas dga' ldan nas phyag brtegs /
lhas sar jo bo mchod pa dang smon lam mtha' yas ma mdzad cing /
{w+b+ra ?} stod lung du phebs shing de'i tshe nang ba so sos gdan drangs /
phal cher la phebs shing chab tshan khar phebs pas zhabs la bdug par gyur /
stod lung phu dma'i skye bo'i tshogs mtha' yas pa dag la chos dang byin rlabs kyi skyes gnang /
ngag rgyun ltar na chu mig lung gi chos gra la gsang 'dus lha tshogs tham pa gzigs nas rgyud grwa 'byung bar lung bstan par grags pa yang bden par mngon la /
thams cad kyis bsnyan bkur ba dang gsung thos pa dang zhal mthong ba tsam gyis kyang don dang ldan par mdzad do / /
{zhra} tshur phebs dus 'od li la bzhugs nas 'bras spungs su phebs pa'i 'do li'i snel 'ja' kha dog sna lnga thal byung zugs /
gnas rnying rnam thar du 'bras spungs sngags khang gi rten rnams la rab gnas mdzad pa'i ye shes pa spyan 'dren kyi dus sus g.yo zhing 'ur chom gyi sgra chen po thams cad kyis mngon sum du rig pa'i zil chen po dad bcas bcom ldan 'das rdo rje 'jigs byed /
ye shes mgon po phyag drug pa 'khor bcas /
dam can chos kyi rgyal po yab yum 'khor bcas kyi ye shes pa rnams dngos su b? par mdzad cing /
brtan bzhugs rgyas pa /
yon bdag ba sgo ba /
gser gyi rtag gtor 'cha' ba /
zhi rgyas kyi sbyin bsreg tshar mang po dang bcas pa mdzad ces gsungs pa rgyal ba yon tan rgya mtsho'i rnam mthar rgyal ba gong mas mdzad pa ltar ma 'jigs byed 'dag par ljags chab dang bcas bzhengs par yang mdzad gsungs pa ltar yin la /
r+wa lo'i gdung yang yod par 'jigs byed chos 'byung las bshad do / /
{za?} 'bras spungs su bshes gnyen snge snod 'dzin pa nyis stong tsam la lam rim gyi khrid dbu ma 'jug pa /
nA ro chos drug / /
gsang 'dus rgyud sogs gsungs shing /
de dus su chos grwa'i dbus su 'ja' kha dog sna lnga thal byungo @# / /
yang yang zug pa dang nam mkha'i dbyings mthon po nas lha'i pho nya lta bu'i sprin dga' ldan du yang yang 'bab bo / /
de'i tshe nyin gcig dga' ldan phyogs la gzigs pa gcig mdzad /
gsang 'dus ye'u dgu pa'i skabs la chos mtshams mdzad /
thams cad kyis rgyud dang lam rim gyi tha na lung tsam zhus kyang ma gsan par kha sang nas 'phen pa song zin /
da lam myur du btegs na thams cad la dga' bas 'degs gsungs te| da dung sngags dang mtshan nyid kyi bshad rgyun rdzogs pa med par ring du gnas pa'i rten 'brel du mdzad do / /
{tha } lha sar phebs jo bo rin po che'i mdun du phyag mchod smon lam rgya cher mdzad de /
bstan pa yun ring du gnas pa'i rten 'brel mdzad /
{ya } de nas ser ra byams chen chos rjes spyan drangs te /
se ra chos sdings su sngags kyi rgyud sde la 'chad nyan rnam par dag pa bod 'dir cher ma dar la /
rje rang gis bshad pa rnam par dag pa mdzad pa'i bar du rtsi mang ba yod cing rgyud kyi 'chad nyan rkang tshugs grwa things pa med par dgongs nas rgyud kyi 'chad nyan rnam par dag pa gcig tshugs na ci ma rung snyam pas byams chen chos rje la zhal ta gnang nas chos rjes de'i mthun rkyen gyi chas so sor gnang zhing /
gzhi 'dul ba'i bslab khrims rnam dag la brten nas dpal gsar 'dus bde mchog rtsa rgyud kyi 'chad nyan tshugs pa'i rten 'drel la du ser chos sdings su gso sbyod mdzad cing rgyud kyi rgyal po gnyis kyi dbu nas chos thun re gsungs shing /
de'i tshe chos grwa'i bu slob gser gyi lhun po lta bu mang po 'dus pa'i 'dus tshogs rgya mtsho lta bu'i dbus na rje rin po ches rgyud kyi bshad srol 'dzin nus pa yod dam zhes bka' lan gcig gnyis su phebs pa ma bas bsus kyang lnga ma rus /
rje sher seng gis phyag byas te /
de kho bos bya zher bka' spyi bos blangs shing /
rje mchog tu dgyes nas gsang 'dus gser sku khyad par can 'grel pa bzhi sbrag /
rgyud kyi rnam bshad gnyis skyed rdzogs chos rgyal gyi zhal 'bags 'cham gso dbyung /
zhigs rnams gnang ste /
der btsugs pa'i rgyud pa'i grwa tshang de dus nas yin la sher seng gis rgyud pa de las rgyud grwa gsum btsugs gsungs so /
{ra } de nas ba lam rtser brag dkar rdzong dpon yab yum la sngags kyi grwa sa gcig bka' gnang rdor dpon pas kyang khas blangs te /
gnas de nyid la rab gnas zhus pas da lan min pa mi 'ongs gsungs nas rab gnas rgyas par byas /
gtsug lag khang gi ming gsang sngags mkhar du btags /
de nas brag dkar du byon /
grub bzhir gdan drangs pas kyang phebs /
de'i nub pa nam mkha' nas gaN+Di'i sgra chen po gsang mtho ba mis brdungs pa min par nges ba byung /
'bras spungs nas phebs dus nas glo bur du sa yang yang g.yo ba 'ja' kha dog sna lnga 'od lir zug pa byung /
{wa146} de nas gru bzhi nas dga' ldan du phebs pa na thog mar @# / /
yangs pa can du mchod gtor rgya cher bshams nas ston pa'i sku dang gzhal yas khab dang yi dam gyi drung du smon lam dang 'phrin las bcol ba rgya cher mdzad /
{shra } de nas du khang du mang ja la gdan drangs pa med par phebs nas tshogs dbur phebs te bsod ba rgyas par mdzad pa'i mjug du bde smon gyis bsngo ba rgyas par mdzad cing /
dge 'dun tshogs pa rgya mtsho'i dbus su shis brjod rgyas par gnang ba phyis kyi rten 'brel che bar dgongs /
{sra } de nas gzim khang la phebs /
bsnyung tshul bstan /
sang nyin 'dul 'dzin rgyal tshab sogs yod dus rgyal tshab kyis zhal ta 'dra bdag tshor gnad bar zhus pas /
paN zhwa lab 'jog dbur bzhag ba rgyal tshab sku bar du 'phangs shing gos ber gcig gtang nas don 'di go bar gyis la byang chub kyi sems sbyongs gsungs shing gdan sar yang don gyis bskos par mdzad do / /
de nas bde mchog gi tshogs 'khor byas nang mchod lan so gnyis myang ste rdor bzlas mdzad cing /
sang nyer lnga'i snga dro dang por zhabs skyil krungs phyag mnyam gzhag mdzad cing 'od gsal chos sku mdzad nas /
bar do longs spyod rdzogs skar sangs rgyas tshul bstan te /
sku gzhan nu'i lus can 'ja' 'od 'phro can /
nam mkha' nas me tog gi char deng 'ja' sogs mdzad do / /
{hra } dpa' po mkha' 'gro grangs med pas spyan drangs te bar dar langs sku las rmad byung bkod pa sogs su sprul sku'i mdzad pa yin te /
dpal gsang 'dus lha so gnyis kyi rten brten pa sogs su bzhengs par mdzad de smad byung bkod pa sos su mchog gi sprul sku mdzad lam /
gdams dag las /
de nas 'phos nas shar phyogs su / /
rmang byung bkod mdzes zhing khams su / /
seng ge'i nga ro zhes bya ba'i / /
rgyal ba de bzhin gshegs par 'gyur /
zhes gsungs shing /
de bzhin du bde ba can du rgyal sras kyi tshul dang /
dga' ldan du rje btsun byams mgon kyi mdun du padma las rgyal sras 'jam dpal snying por 'khrungs shing chos nyan pa sogs sprul ba bya ba phrag brgyas 'jig rten gyi khams 'di la sogs par la lar bla ma dang /
la lar yul gyi rgyal bo dang /
gtso bo dang /
bram ze la sogs pa'i tshul dang /
zhing khams la lar sangs rgya ba'i tshul sogs mtha' yas pas 'gro ba gang la gang 'dul gyis sprul ba'i bkod pa mtha' yas pas 'gro ba drangs pa mdzad /
rgyal ba'i bstan pa phyogs dang dus kun tu rgyas par gyur to / / / /
smras pa /
sngon byon rgyal ba dpag med sngon du'ang / /
tshogs gnyis rgya mtsho'i gting zab legs smon kyi / /
nor bus gtams pa'i snying stobs rba rlabs la / /
phyags bcu'i rgyal rnams dgyes 'dzum byin brlabs pas / /
thub pa'i bstan la thub dbang gnyis pa bzhin / /
bstan pa'i gzugs brnyan bstan pa yongs rdzogs su / /
@# / /
thos pas snying tshim thos bsam sgom gsum kun / /
gcig min phyogs bcur gcig char 'phel rgyas mdzad / /
mgon po khyod kyi yon tan pa mtha' bzhin / /
ma lus brjod min dang pas 'dir 'bad dge /
sngon thugs bskyed bzhin mdo sngags zab rgyas kyis / /
'gro kun sku gsungs thob ba'i rgyud gyur cig /
khyod la dad dang rnam par thar ba 'dir / /
mthong thos dran reg skye dgu ma lus pa / /
mngon mtho'i ba gam mthon po rim brgyud de / /
rgyal dbang seng ge'i nga ro ltar gyur cig /
ces mnyam med rje btsun tsong kha ba chen po'i rnam thar ras ris kyi tshul brgya dang ba gsum cin ta maM Ni'i phreng ba thub bstan rgyas byed phan bde'i9 rol mtsho chen po zhes bya ba 'di yang /
rje bla ma de nyid la mi phyed pa'i dang pa dang ldan par shAkya'i dge slong mang thos 'jam dbyangs bzhad pa'i rdo rjes rnam thar ras ris chen mo 'bri tshe mkhas grub thams cad mkhyen pa'i rnam thar dad pa'i 'jug dgos dad gsang ba'i rnam thar /
chos cher gsang ba'i rnam thar gsum dang /
grub pa'i dbang phyug legs bzang pa'i rnam thar rab gsang rmad byung dang /
'jam dbyangs dang dngos su mjal ba'i rtogs ldan 'jam dpal rgya mtsho'i zur 'debs dang /
mkhas dbang gung ru rgyal mtshan bzang po'i rtogs brjod 'grel pa legs bshad sgron me dang /
gnas rnyid kun dga' bde legs kyi phyi dang gsang ba'i rnam thar gnyis ka tshang ba'i dang pa'i 'jug dogs dang /
'jam dbyangs kha che'i tsong kha brgyad cu sogs rnam thar dang /
rang phyogs kyi khri rin po che rin chen 'od zer dang las chen kun rgyal /
mkhas dbang paN chen bsod grags /
pha bong kha ba dpal 'byor lhun grub dang /
mkhar nag pa sogs kyi chos 'byung du ma dang /
de bo sngan sogs rang gzhan gyi chos 'byung du mar brten nas go rim sogs legs par bsgrigs pa 'dis kyang kun mkhyen rgyal ba'i bstan pa sbyi dang /
khyad par 'jam mgon tsong kha ba chen po'i bstan pa sgo thams cad du dar zhing rgyas la yun ring du gnas par gyur cig / / /
