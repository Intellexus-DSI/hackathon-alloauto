@# / /
nA ro mkha' spyod ma'i bsnyen pa'i sngon 'gro'i 'don cha nag 'gros bklag chog zur du bkol brdo rje'i byin brgya 'beb pa'i pho nya dang /
bsnyen pa 'dug skabs kyi phyag len dang cho ga'i zin tho /
tshes bcu rgyas 'bring bsdus pa bya tshul bcas bzhugs / /
@## / /
rgyal kun bde chen bzhin lag sgyu ma'i gar / /
byu ru'i lang tshor mtshan dpe'i nyams sgeg ma / /
rgyal yum khyod kyis bdag dang sgrub pa por / /
gsang gsum rdo rje'i byin brgya myur phobs shig /
de la rje btsun rdo rje rnal 'byor ma'i bsnyen pa'i sngon 'gro'i rim pa ji ltar bya ba ni bsnyen yig gzhung du zhib tu bkod pa ltar la /
'dir sngon 'gro'i 'don cha 'ba' zhig nag 'gros su 'god pa la /
skyabs sems mdor bsdus sngon du btang nas /
rang nyid skad cig gis rje btsun rdo rje rnal 'byor mar gyur /
ces skad cig krong bskyed dang /
nang mchod oM khaN+Da ro hisa bsang /
swa b+hA wasa sbyang /
stong pa'i ngang las yaM las rlung /
zhes pa nas /
sbar zhing spel bar gyur /
oM AHhUM /
lan gsum brjod pas sgrub thabs ltar byin gyis brlabs la /
bsang chu sgrub pa ni /
khaN+Da ro his bsang /
swa b+hA was sbyang /
stong pa'i ngang las baM las byung ba'i rin po che' @## / /
bum pa dkar po /
lto ba che ba /
mgrin pa ring ba /
mchu 'phyang ba la sogs pa mtshan nyid thams cad yongs su rdzogs par gyur /
oM tap+te tap+te mahA tap+te swAhA /
lha'i chu bo gang+gA dang bum pa'i chu dbyer ma mchis par gyur pa'i steng du paM las padma dang nyi ma ro'i gdan la baM las gri gug baM gyis mtshan pa las dum skyes ma dmar mo zhal gcig phyag gnyis ma /
g.yas gri gug dang| g.yon thod pa dang bcas pa'i mchan khung na kha TwAM ga 'dzin pa /
rus pa'i rgyan can /
gcer mo sgra grol ba /
mi mgo skam po lnga'i dbu rgyan dang /
skam po lnga bcu'i do shal can /
spyan gsum pa g.yas brkyang gis bzhugs pa /
de'i spyi bor oM /
mgrin par AH thugs kar hUM /
thugs ka'i hUM las 'od zer 'phros rang bzhin gyi gnas nas bsgoms pa dang 'dra ba'i ye shes pa dang dbang gi lha rnams spyan drangs /
phaiM| dzaHhUM baM hoH gnyis su med par gyur /
dbang gi lhas dbang bskur /
rin 'byung gis dbu brgyan par gyur /
mchod pa khaN+Da ro his bsang| swa b+hA was sbyang| stong pa'i ngang las kaM las thod pa'i snod nas /
ster bar gyur /
oM ar+g+haM AHhUM /
nas badzra shap+ta AHhUM /
gi par chu gnyis nyer spyod rol mo dang bcas sgrub thabs ltar byin gyis brlabs la /
oM ar+g+haM nas shap+ta pra tI ts+tsha hUM swAhA /
zhes pa'i bar gyis mchod /
oM khaN+Da ro hi huM hUM phaT oM AHhUM /
zhes nang mchod 'bul /
gos dkar mo ste me yi khams / /
chos rjes dran pa'i ngo bo nyid / /
padma'i rigs kyi mkha' 'gro'i gtso / /
dum skyes ma la phyag 'tshal bstod / /
ces pas bstod /
gzungs tha gnas bzung la /
rang gi thugs ka nas sngags kyi phreng ba gzungs thag la 'khril te song /
bum pa'i lha'i thugs rgyud bskul bas de'i thugs ka nas 'od zer 'phros /
phyogs bcu'i rgyal ba sras bcas kyi sku gsung thugs kyi byin rlabs thams cad bdud rtsi 'od zer gyi rnam par spyan drangs nas bum pa'i lha la thim /
de'i sku las bdud rtsi'i rgyun babs pas bum pa gang bar gyur par bsams la /
oM khaN+Da ro hi hUM hUM phaT /
ces brgya rtsa bzla /
yig brgyas lhag chad bskang /
oM ar+g+haM nas shap+ta'i bar gyis mchod /
gos dkar mo ste nas phyag 'tshal bstod / /
ces mdor bsdus byas la /
bum pa'i lha chags pa chen po'i mes 'od du zhu @# / /
nas byang chub kyi sems kyi ngo bo bum pa'i chu dang ro gcig tu gyur /
ces bsang chu sgrub /
de nas mkha' 'gro spyi gtor khaN+Da ro his bsang /
swa b+hA was sbyang /
stong pa'i ngang las yaM las rlung /
zhes pa nas /
sbar zhing spel bar gyur /
oM AHhUM /
lan gsum brjod de nang mchod ltar byin brlabs la /
'bar ba'i phyag rgya dang bcas /
phaiM| rang gi thugs kar zla gdan la gnas pa'i baM yig gi 'od zer gyis dur khrod chen po brgyad na gnas pa'i phyogs skyong dang /
zhing skyong dang klu la sogs pa rnams spyan drangs /
phyogs mtshams brgyad du 'khod pa rnams skad cig gis 'od gsal du bcug pa las /
rje btsun rdo rje rnal 'byor ma'i skur bzhengs pa'i mgron rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
oM kha kha khA hi khA hi /
sarba yak+Sha ra k+Sha sa /
b+hA ta| pre ta| pi shA tsa /
un+mA da /
a pasmA ra /
badzra DA ka DA ki n+yA da ya /
i maM ba liM gr-i h+Nan+tu /
sa ma ya rak+Shan+tu /
ma ma sarba sid+d+hi m+me pra yats+tshan+tu /
ya thai baM /
ya theSh+TaM /
b+hU dza tha /
pi pA tha /
dzi g+h+ra tha /
mA ti kra ma tha| ma ma sarba kA rta ya /
sad su khaM /
bi shud+d+ha ye /
sa ha yi ka b+ha wan+tuhUM hUM phaT phaT swAhA /
lan gnyis /
oM ar+g+haM pra tIts+tsha hUM swAhA /
oM pAdyaM pra tIts+tsha hUM swAhA /
oM badzra puSh+pe AHhUM swAhA /
nas /
oM badzra shap+ta AHhUM swAhA /
phyogs skyong dang zhing skyong dang klu la sogs pa rnams kyi zhal du oM AHhUM /
lha yi tshogs rnams ma lus dang / /
klu yi tshogs rnams ma lus dang / /
gnod sbyin tshogs x srin po'i tshogs x 'byung po'i x yi dwags x sha za'i x smyo byed x brjed byed x mkha' 'gro'i x ma mo'i x ma lus pa ni thams cad dag /
'dir gshegs bdag la dgongs su gsol / /
bstan pa bsrung dang 'gro ba'i don mdzad phyir / /
thugs dam bcas shing zhal gyis 'ches pa rnams / /
dpal chen bka' sdod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol / /
rnal 'byor bdag cag 'khor bcas la| /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
srung mas rtag tu grogs mdzod cig /
dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mtshan ma ngan / /
bya byed ngan rnams med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod @# / /
pa phyed rngam stabs can / /
gsung gi nga ro 'brug stong ldir ba'i skras / /
ma lus dbang du sdud la phyag 'tshal lo / /
lhag pa'i ye shes rol pa ston mdzad cing / /
bsdigs pa'i mtshon cha sna tshogs phyag na bsnams / /
nyon mongs dug chen rtsad nas 'joms mdzad pa / /
sbrul gdug rgyan gyis brgyan la phyag 'tshal lo / /
bskal pa'i me ltar 'bar ba'i klong dkyil na / /
dpa' bo'i stangs stabs brkyang bskum chul du bzhugs / /
nyi zla 'bar ba'i spran gyi sdang mig gis / /
bgegs dpung bsreg par mdzad la phyag 'tshal lo / /
gtum chen dus mtha'i me ltar gzi brjid 'bar / /
glog stong 'gyu 'dra'i khro gnyer mche ba gtsigs / /
rngam pa'i nga ro 'brug sgra stong bzhin sgreg |khre rgyal bgegs tshogs 'dul la phyag 'tshal lo /
|hUM| 'jigs pa'i hUM sgra nges sgrog cing / /
bgegs rnams ma lus 'joms mdzad pa / /
dngos grub thams cad stsal pa'i lha / /
bgegs kyi dgra la phyag 'tshal bstod / /
bgegs gter la las bum gyi chus 'thor te /
khaN+Da ro his bsang| swab+hA was sbyang /
stong pa'i ngang las b+hUM las rin po che'i snod yangs shing rgya che ba'i nang du oM las bgegs kyi gter ma zag pa med pa'i bdud rtsi'i rgya mtsho chen bor gyur /
oM AH hUM| lan gsum gyis byin brlab /
de nas /
rang gi thugs ka'i baM yig las 'od zer 'phros pas bsnyen sgrub zab mo byed pa la bar du gcod pa'i bgegs kyi tshogs rnams mchod sbyin gyi gtor ma 'di'i mgron du a karAya dzaH gtor ma g.yas su thang cad bs+bus la oM sarba big+h+nAn namHsarba ta thA ga tab+h+yo bi shwa mu khe b+h+yaHsarba tad khaM ud gte s+pha ra Na imaM ga gan khaM grih+Ne daM ba liM ta ye swAhA /
lan gsum /
ting lo chang bu dang bcas g.yon du bskar zhing bsngos la /
oM sum+b+ha ni sum+b+ha hUM oM gril+Na gyis+ca hU oM grih+Na pa ya grih+Na pa yahUM /
oM A na ya ho b+ha ga wAn bidyA rA dzA hUM phaT /
lan gsum /
de nas 'byung po 'ur 'dod kyi phyag rgya dang bcas /
hUM| dkyil 'khor chen po sa gzhi la gnas pa'i / /
lha la sogs pa'i bgegs tshogs kun nyon cig nga chi gnas 'dir bsnyen sgrub zab mo byed /
khyed rnams 'di nas gzhan du 'gro bar gyis / /
gal te nga yi bka' las 'da' byed na / /
ye shes can gyi rdo rje 'bar ba yis / /
mgo bo tshal pa brgyar ni 'gas 'gyur zhing / /
bgegs rnams brlag par 'gyur bar gdon mi za / / /
na mo| rje btsun rtsa ba dang brgyud par bcas pa'i dpal ldan bla ma dam pa rnams kyi bden pa dang /
sangs rgyas kyi bden pa dang /
chos kyi bden pa dang /
dge 'dun gyi bden pa dang /
de bzhin gshegs pa dang /
rdo rje dang /
rin po che dang /
padma dang /
las kyi rigs su bzhugs pa thams cad kyi snying po dang /
phyag rgya dang /
gsang sngags dang /
rig sngags kyi lha'i khyad par thams cad dang /
khyad par du yang rje btsun rdo rje rnal 'byor ma'i lha tshogs 'khor dang bcas pa rnams kyi bden pa dang /
bden pa chen po'i byin gyis brlabs pa'i mthu dang nus pa la brten nas bdag gis gnas 'dir bsnyen sgrub zab mo byed pa la bar du gcod par brtsom pa'i bgegs kyi tshogs gang yin pa @# / /
thams cad mchod sbyin gyi gtor ma nam mkha' mdzod du spel ba 'dis tshim par gyis la gnod pa dang 'tshe ba'i bsam pa ngan pa thams cad spong la phan pa dang zhi ba dang /
byang chub kyi bems dang ldan pa'i sgo nas rang rang so so'i gnas su song zhig /
gal te mi 'gro na khro bo'i ye shes kyi rdo rje me rab tu 'bar bas bsreg cing rnam par 'jom par gdon mi za'o / /
oM sum+b+ha ni sum+b+ha hUM hUM phaT /
oM grih+Na grih+Na hU hUM phaT /
oM grih+NA pa ya grih+NA pa ya huM hUM phaT oM a na ya ha b+ha ga wAn bidyA rA dzA huM hUM phaT /
oM khaN+Da ro hi huM hUM phaT /
ces sngags drag tu bzla zhing gu gul gyis bdug /
yungs kar gyis brab /
rol mo'i sgra drag po dang bcas gtor ma rgyang ring du bskyel zhing bsnyen sgrub byed pa la bar du gcod pa'i bgegs thams cad rgyang ring du bskrad pa'i mos pa shugs drag bya /
de nas phyi sgo'i 'gram lta bu rang de phan phyir 'gro mi dgos shing /
mtshams 'og tu med pa rnams nang du mi 'jug pa'i mtshams su 'gom yug mi 'gro ba'i sar mtshams tho slong /
de'i mdun du mchod gtor bsham /
mtshams thol kha phyogs bar 'dug ste /
mchod pa rnams khaN+Da ro hi sa bsang /
swa b+hA was sbyang /
stong pa'i ngang las kaM las zhes pa nas ster bar gyur /
oM ar+g+haM AHhUM /
nas| oM badzra shap+ta AHhUM /
gi bar byin gyis brlabs la /
de nas gtor ma /
ka co hi sa bsang swab+hA was sbyang /
stong pa'i ngang las yaM las rlung /
zhes pa nas /
spar zhing spel bar gyur /
oM AHhUM /
lan gsum brjod de byin gyis brlab /
tho yor la las bum gyi chu 'thor zhing khaN+Da ro his bsang /
swab+hA was sbyang /
stong pa'i ngang las paM las padma dang nyi ma ro'i gdan la baM las gri gug baM gyis mtshan pa las dum skyes ma dmar mo zhal gcig phyag gnyis ma g.yas gri gug dang g.yon thod ba dang bcas pa'i mchan khung na khaTwAM ga 'dzin pa /
rus pa'i rgyan can gcer mo skra grol pa /
mi mgo skam po lnga'i dbu rgyan dang skam po lnga bcu'i do shal can /
spyan gsum pa g.yas brkyang gis bzhugs pa /
de'i spyi bor oM /
mgrin par AH /
thugs kar hUM /
thugs ka'i hUM las 'od zer 'phros rang bzhin gyi gnas nas bsgoms pa dang 'dra ba'i ye shes pa dang dbang gi lha rnams spyan drangs /
phaiM| dzaHhUM baM hoH gnyis su med par gyur /
dbang gi lhas dbang bskur /
rin chen 'byung ldan gyis dbu brgyan par gyur /
oM ar+g+haM nas /
shap+ta pra tIts+tsha hUM swAhA /
oM khaN+Da ro hi huM hUM phaT oM AHhUM /
zhes phyi nang gis mchod /
gos dkar mo ste me yi khams / /
chos rjes dran pa'i ngo bo nyid / /
padma'i rigs kyi mkha' 'gro'i gtso / /
dum skyes ma la phyag 'tshal bstod / /
ces bstod la /
de nas /
dum skyes ma'i ljags la hUM las skyes pa'i rdo rje rtse gsum pa nas 'bru tsam 'khod pa'i 'od zer gyi sbu gus gtor ma'i bcud drangs te gsol bar gyur /
oM badzra a ra li hoHdzaHhUM baM hoHbadzra DA ki n+ya sa ma ya stwaM tri shya hoH lan gsum gyis gtor ma phul /
slar yang /
oM ar+g+haM nas shap+ta'i bar gyis mchod /
oM khaN+Da ro hi huM hUM phaT oM AHhUM gis nang mchod dang /
gos dkar mo ste me yi khams / /
nas phyag 'tshal bstod / /
ces bstod la /
dum skyes ma /
rnal 'byor pa bdag gi bsnyen @# / /
grub kyi bya ba mthar ma phyin gyi bar du gnas 'dir brtan par bzhugs nas phyi'i gdon bgegs bar gcod nang du mi gtong zhing nang gi dngos grub phyir mi g.yel ba'i 'phrin las mdzod cig ces brjod la me tog 'thor /
zhal gyis bzhes te sgrub pa mthon gyi bar dum skyes ma 'od zhu mi byed par gnas der 'phrin las mdzad cing bzhugs par bsams nas yig brgya dang /
ye d+ha rma'i brtan bzhugs dang bkra shis bya'o / /
de nas nang du 'ongs te gnas khang la bsang tu dang nang mchod gtor la| khaN+Da ro his bsang| swa b+hA was sbyang| stong pa'i ngang las /
lag pa g.yon pa'i mtheb mdzub kyis se gol brdab la /
oM sum+b+ha ni sum+b+ha huM hUM phaT /
shar du sngags de nyid kha dog nag po /
oM grih+Na grih+Na huM hUM phaT /
byang du sngags de nyid kha dog ljang khu /
oM grih+NA pa ya grih+NA pa ya huM hUM phaT| nub tu sngags de nyid kha dog dmar po /
oM A na ya ho b+ha ga wA na bidyA rA dzA huM hUM phaT /
lhor sngags de nyid kha dog ser po rnams 'khong par gyur /
sngags de rnams las rang rang gi kha dog can gyi 'od zer 'phros pas steng tshangs pa'i 'jig rten nas 'og gser gyi sa gzhi la thug par khyab pa'i 'od zer 'bar ba'i gzugs chen po rnams su gyur /
sngags 'od zer dang bcas pa yongs su gyur pa las shar nag /
byang ljang /
nub dmar /
lho ser ba'i sna tshogs rdo rje'i r+wa ba gru bzhi pa tshangs pa'i 'jig rten nas gser gyi sa gzhi la thug gi bar du khyab par gyur| r+wa pa grub pa dang dus mnyam du hUM las sna tshogs rdo rje'i lte ba la hUM gis mtshan pa'i hUM gi 'od zer las gser gyi sa gzhi la thug pa'i 'og gi sa gzhi sna tshogs rdo rje'i rang bzhin du gyur /
sna tshogs rdo rje'i hUM gi 'od zer las phyi rol du steng dang logs kun tu khyab par rdo rje rtse lnga pa'i rnam pa can gyi mda'i dra ba dang /
de'i 'og tu rdo rje'i gur dang /
gur gyi 'og r+wa ba'i steng du rdo rje'i bla re rnams bar mtshams med par dum bu gcig tu gyur pa'i phyi rol du rdo rje'i me 'jig dus kyi me lta bus bsgor bar gyur /
oM me di nI badzrI b+ha wa badzra ban+d+ha hUM /
oM badzrA pra kA ra hUM baM hUM /
oM badzra pany+dza ra hUM paM hUM /
oM badzra bi tA na hUM khaM hUM /
oM badzra sa ra dzA la twaM saM traM /
oM badzra dzwA la a na lA rka hUM hUM hUM /
zhes 'og gzhi nas me dpung gi bar rim bzhin du byin gyis brlab /
sngar bzhin se gol brdab la /
oM sum+b+ha ni sum+b+ha huM hUM phaT /
oM grih+Na grih+Na huM hUM phaT /
oM grih+NA pa ya grih+NA pa ya grih+NA pa ya huM hUM phaT /
oM A na ya ho b+ha ga wAna bidya rA dzA huM hUM phaT /
ces brjod de /
rnam pa thams cad du 'gro ba rnams bgegs dang bral bar gyur /
ces srung 'khor bsgom /
mtshams 'og tu 'jog dgos rigs mtshams 'dir srung 'khor gyi nang du yod pa'i mos pa dang bcas de dag mi brjed pa'i brdar ming byang la rde'u re bsgril te 'dren pa'am yid bshar byed /
de nas gdan byin gyis brlab pa ni /
g.yon dril bu 'dzin pa'i mnyam gzhag /
g.yas rdo rje 'dzin pa'i sa gnon gyis gdan la reg ste /
mtshams stan 'og dbang chen la thug gi bar sra zhing 'thas pa rdo rje'i rang bzhin du gyur /
oM AHbadzra A sa na hUM swAhA /
zhes lan bdun tsam brjod la rdo rje'i rang bzhin du bzhin du gyur par bsams te byin gyis brlab /
de nas phyogs bsrung ba ni /
rang nyid lhar gsul ba'i sku las 'od zer dang khro bo'i tshogs dpag tu med pa spros to@# / /
thos bsam sgom sgrub byed pa la bar du gcod pa'i bgegs thams cad bskrad par gyur /
ces brjod la don bsam bzhin du shar nas bzung g.yon skor du phyogs bzhir rim pa bzhin du /
oM sum+b+ha ni zhes sogs sngags tshan pa bzhi lan gsum gsum dang /
khaN+Da ro hi mang du brjod la bdag dang gnas dang yo byad la nang mchod gtor la slar yang bgegs bskrad cing bsrung /
de nas bdag nyid bsrung ba ni /
rang gi spyi bor oM las 'khor lo dkar po'i lte bar oM gyis mtshan pa /
mgrin par AHlas padma dmar po'i lte bar AHsa mtshan pa /
thugs kar hUM las rdo rje sngon po'i lte bar hUM gis mtshan par gyur /
ces brjod la spyi mgrin snying ga gsum du g.yon pa'i mtheb srin gyis nang mchod blangs pas thig le re byas la /
oM AHhUM lan gsum brjod /
de ltar yig 'bru rnams las 'od zer 'phros pas phyogs bcu'i sangs rgyas byang sems rnams kyi sku gsung thugs kyi byin rlabs thams cad rdo rje gsum gyi lha dang 'od zer gyi rnam par bkug nas rang gi gnas gsum du thims pas sgo gsum rdo rje gsum gyi bdag nyid du byin gyis brlab par gyur /
ces don de ltar bsams la bdag nyid bsrung /
skabs 'dir yang srung 'khor bsgom dgos shing /
de ltar srung 'khor bsgom pa snga phyi gsum du yod pa phyi ma gnyis la bsang sbyang sogs ma dgos par sngar yod gsal 'debs kyi tshul du nan tan bsgom pa yin no / /
des sngon 'gro'i skor rnams legs par grub pas cung zad ngal bso zhing /
bza' btung dang /
khams gseng ba sogs byas nas srod kyi dus la bab pa na thun dngos gzhi'i 'go 'dzug pa yin no / /
de ltar rje btsun rdo rje rnal 'byor ma nA ro mkha' spyod dbang mo'i bsnyen pa'i sngon 'gro'i ngag 'don gyi rim pa khrig chags su bkod pa 'di yang dge bsnyen rdo rje rab brtan dang /
spar gyi sbyin bdag ser byes tshab dge slong thub bstan dngos grub bcas nas yang yang bskul ngor 7pha bong kha'i sprul ming pa byams pa bstan 'dzin 'phrin las rgya mtshor 'bod pas bsgrigs pa'i yi ge pa ni chab mdo bdag ldan dpon lhas bgyis pa dge legs 'phel / / / /
! na mo gu ru badzrod+hA rA ya /
bde chen chos dbyings mchog gi snying po'i gar / /
yid 'phrog sgyu ma lta bu'i 'jo sgeg gis / /
skal ldan phyi nang mkha'i spyod ga 'phang du / /
'dren mdzad bla ma rdo rje btsun mos skyongs / /
de la 'dir ji skad du /
kun gzigs lnga pa chen pos /
dbang po rab 'bring lus 'dis mkha' spyod bgrod / /
tham bar dor dpa' bo mkha' 'gros bsu / /
yang mtha' skye ba brgyud nas dngos grub thob / /
ches myur 'da' kha'i lam gyis skad cig 'pho / /
zhes gsungs pa ltar skal ldan gyi skye bo lus ma spangs par mkha' spyod du bgrod pa'i gdams pa zab mo /
dpal 'khor lo sdom pa'i rtsa rgyud le'u zhe brgyad pa las rdo rje btsun mo'i nye ba'i snying po bklags pas 'grub par gsungs pa'i man ngag /
'phags yul paN grub kun gyi gtsug nor nA ro ta pa'i zhabs kyis rdo rje btsun mo nyid las dngos su gsan te legs par srol phye ba'i gdams pa zab mo rje btsun rdo rje rnal 'byor ma nA ro mkha' spyod dbang mo'i bzlas brjod kyi sgo nas lha'i thugs rgyud bskul te phyi'i mkha' spyod gtso bor sgrub pa'i las rung gi bsnyen pa ji ltar bya ba'i tshul ni /
bsnyen pa'i sngon du gsung rab sgrog pa /
dge 'dun la bsnyen bkur /
gtor ma brgya rtsa dang cha gsum /
dbul phongs la sbyin gtong sogs rang gi 'byor 'khos dang bstun pa'i tshogs gsog rgya gang che bsgrub /
dngos gzhi nyams su len pa'i dus @# / /
ni| yar mar gyi tshes bcu sogs mkha' 'gro 'du ba'i dus khyad par can la bsnyen sgrub la 'jug par bya ste /
sgrub khang gi phyi nang nye 'khor thams cad phyag dar legs par byas la bsang bdug legs par gtong /
dri zhim po'i me tog bdud rtsi lnga dang ba byung gis byugs la chag chag gdab /
me tog gcal du bkram /
sgrub khang gi nang du rang dang zhal sprod kyi tshul du rje btsun ma'i bris 'bur gyi sku dang rgyud kyi po ti sogs mchog gsum gyi rten legs par dgram /
de'i mdun du gtor khang nang du gtor ma phyag len ltar bsham /
bdag bskyed kyi mchod pa rang gi g.yon phyogs nas 'go brtsams pa dang /
mdun bskyed kyi mchod pa rang gi g.yas phyogs nas 'go brtsams te bsham /
mchod gtor de dag kyang gtsang sbra thon pa dang /
rang dang bla ma dang chos la dam sel yod pa'i rigs gtan nas ma 'dres pa gal che| stan gyi 'og tu sa dkar gyi g.yung drung ris chos skor du bris /
kha gdan gyi 'og tu rtswa du rba dang /
ku sha cung zad gding /
mdun du dam tshig gi rdzas rdo rje dril bu /
DA ma ru /
thod pa bdud rtsi ril bu btab pa'i chang gis bkang ba /
gul yungs bcas dang /
gzhan yang kha TwaM ga sogs dam tshig gi rdzas dang yo byad rnams tshogs par byas /
stegs gzhan zhig tu khro bo'i mchod pa chu gnyis nyer spyod bgegs gtor bcas bsham /
mtshams tho'i mchod gtor yang 'du bya /
dgong mo ri grib klung la babs pa'i dus stan la 'khod nas /
mdun gyi nam mkhar bla ma 'khor lo sdom pa yab yum la rtsa brgyud kyi bla ma yi dam mchog gsum bka' sdod srung ma'i tshogs kyis bskor nas bzhugs par gyur /
rang dang sems can thams cad kyis skyabs su 'gro bar mos nas /
bdag dang 'gro ba nam mkha'i mtha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la x dam pa'i chos rnams la x 'phags pa'i dge 'dun rnams la skyabs su mchi'o / /
zhes lan gsum gyis skyabs 'gro dang /
bdag gis rdzogs pa'i sangs rgyas kyi go 'phang thob par byas la /
sems can thams cad 'khor ba'i sdug bsngal gyi rgya mtsho las bsgral nas rdzogs pa'i byang chub kyi bde ba la dgod par bya /
de'i phyir du rdo rje rnal 'byor ma'i lam gyi rim pa nyams su blang bar bgyi'o / /
lan gsum gyis sems bskyed /
tshad med bzhi spyi ltar bgyis kyang rung ngo / /
de nas thal mo sbyar te| bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
zhes brjod pas /
mdun gyi skyabs yul rnams 'od zer dkar dmar mthing gsum gyi rnam par zhu nas rang la thim pas sku gsung thugs kyi byin rlabs thob par gyur /
de nas /
rang nyid skad cig gis rje btsun rdo rje rnal 'byor mar gyur /
nang mchod oM khaN+Da ro hi hUM hUM phaT /
ces dum skyes ma'i sngags kyis bsang /
swa b+hA wa sa sbyang| stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du AHlas thod pa yangs shing rgya che ba'i nang du oM khaM aM traM hUM rnams las bdud rtsi lnga /
laM maM paM taM paM rnams las sha lnga yi ge de dag gis @# / /
mtshan pa /
rlung g.yos me sbar bas thod pa'i nang gi rdzas rnams zhu bar gyur /
de dag gi steng du hUM las skyes ba'i khanrAM dkar po mgo thur du bltas nas zhub thod par ltang nas rdzas dad dngul chu'i mdog can du gyur /
de'i steng du dbyangs gsal gyi phren ba sum brtsegs su gnas pa oM aHhUM du gyur pa'i 'od zer gyis phyogs bcu'i de bzhin gshegs pa dang /
dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por spar zhing spel bar gyur /
oM AHhUM /
zhes 'bru gsum lan gsum du brjod bas byin gyis brlab /
de nas khro bo'i mchod pa khaN+Da ro hi sa bsang /
swa b+hA wasa sbyang /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam ba can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
nas /
oM shap+ta AHhUM /
gi bar gyis chu gnyis nyer spyod rol mo dang bcas pa byin gyis brlab /
rang gi thugs ka'i hUM las 'od zer 'phros /
khro bo'i tshegs thams cad mdun gyi nam mkhar spyan drangs /
hUM| ye shes bskal pa'i me ltar 'bar ba'i 'od / /
ma rig 'dod pa'i mun khams thams cad sreg /
zhe sdang gshin rje'i 'jigs pa thams cad 'joms / /
dpa' bo chen po dpa' mtshan stag lpags can / /
log 'dren srin po'i mtha' gnon dgra 'dul ba / /
rig pa'i rgyal po khro bo bzhugs so 'tshal / /
log 'dren 'dul ba'i slad du spyan 'dren na / /
'gro ba'i don du mchod kyis gshegs su gsol / /
oM badzra sa mA ya dzaHdzaHoM badzra m+hA kro d+ha rA dzA sa pa ri wa ra ar+g+haM nas /
shap+ta'i bar gyis mchod /
oM badzra mahA kro d+ha rA dzA sa pa ri wA ra oM AHhUM /
gis nang mchod dbul /
hUM /
chos nyid stong pa gnyis med ngang nyid las / /
'jig rten spyod pa'i tshul yang mi spong zhing / /
thabs la mkhas pas 'jigs byed skur ston pa / /
khro chen 'bar ba'i tshogs la phyag 'tshal lo| |ye shes zhi ba'i ngang las ma g.yos kyang / /
sku yi cha lugs za byed rngam stabs can / /
gsung gi nga ro 'brug stong ldir ba'i sgras / /
ma lus dbang du sdud la X lhag pa'i ye shes rol pa ston mdzad cing / /
bsdigs pa'i mtshon cha sna tshogs phyag na bsnams / /
nyon mongs dug chen rtsad nas 'joms mdzad pa'i / /
sbrul gdug rgyan gyis brgyan la X bskal pa'i me ltar 'bar ba'i klong dkyil na / /
dpa' bo'i stangs stabs brkyang bskum tshul gyis bzhugs / /
nyi zla 'bar ba'i spyan gyi sdang mig gis / /
bgegs dpung sreg par mdzad la X gtum chen dus mtha'i me ltar gzi brjid 'bar / /
glog stong 'gyu 'dra'i khro gnyer ma che ba gtsigs / /
rngam pa'i nga ro 'brug sgra stong bzhin sgrog /
khro rgyal bgegs tshogs 'dul la X hUM| 'jigs pa'i hUM sgra nges sgrog cing / /
bgegs rnams ma lus 'joms mdzad pa / /
dngos grub thams cad stsol pa'i lha / /
bgegs kyi dgra la phyag 'tshal ba bstod / /
bgegs gtor @# / /
byin gyis brlab pa ni /
nang mchod 'thor te /
khaN+Da ro his bsang /
swa b+hA was sbyang /
stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du AHlas thod pa yangs shing rgya che ba'i nang du bgegs kyi gtor ma zag pa med pa'i ye shes kyi bdud rtsi'i rgya mtsho chen por gyur /
oM AHhUM /
lan gsum brjod /
rang gi thugs ka'i hUM las 'od zer 'phros pas /
bsnyen sgrub bgyid pa la bar du gcod pa'i bgegs kyi tshogs rnams bkug par gyur /
oM sarba big+h+na na na maHsarba ta thA ga ta b+h+yo bi shwa mu khe b+h+yaHsarba tha khaM ud ga te s+phar Na i maM ga ga na khaM gr-ih+Ne daM ba liM ta ye swAhA /
zhes lan gsum bsngos la zhi bas sbyang /
ting lo chang bu mthe pa sgyu dang bcas pas phyir bskor zhing / /
oM sum+b+ha ni sum+b+ha hUM /
gr-ih+Na gr-ih+Na hUM /
gr-ih+NA pa ya gr-ih+NA pa ya hUM /
A na ya ho b+ha ga wA na bidyA rA dzA hUM phaT /
lan gsum ste zhi drag phyed mas sbyang /
hUM| dkyil 'khor chen po'i sa gzhi la gnas pa'i / /
lha la sogs pa'i bgegs tshogs kun nyon cig /
nga ni gnas 'dir bsnyen sgrub zab mo byed / /
khyed rnams 'di nas gzhan du 'gro bar gyis / /
gal te nga yi bka' las 'da' byed na / /
ye shes can gyi rdo rje '+par ba yis / /
mgo bo tshal pa brgyar ni 'gas 'gyur zhing / /
bgegs rnams brlag par 'gyur bar gdon mi za / /
na mo| rje btsun rtsa ba dang brgyud par bcas pa'i dpal ldan bla ma dam pa rnams gyi bka' bden pa dang /
sangs rgyas kyi bka' x chos kyi x dge 'dun gyi X de bzhin gshegs pa dang /
rdo rje dang /
rin po che dang /
padma dang /
las kyi rigs su gyur pa thams cad dang /
snying po dang /
phyag rgya dang /
gsang sngags dang rig sngags kyi lha'i khyad par thams cad dang /
khyad par du yang rje btsun rdo rje rnal 'byor ma'i lha tshogs 'khor dang bcas pa rnams kyi bden pa dang /
dpal mgon dam pa chos skyong pa'i srung ma rnams kyi bden pa dang /
bden pa'i byin gyis brlabs kyis /
'dir bsnyen sgrub zab mo bgying pal bar du gcod bar brtsom pa'i bgegs kyi tshogs gang yin pa de dag thams cad mchod sbyin gyi gtor ma rgya chen po 'dis tshim par gyis la /
zhi ba'i sems dang ldan pas rang rang gi gnas su song zhig /
gal te mi 'gro na khro po'i ye shes kyi rdo rje me rab tu 'bar bas mgo bo tshal pa brgyar 'gas par 'gyur ro / /
zhes bgegs gtor btang la /
bsnyen sgrub byed pa la mi dga' ba'i bgegs kyi tshogs thams cad gnas gzhan du bskrad pa'i dmigs pa shugs drag bya zhing /
sum+b+ha ni dang /
oM khaN+Da ro hi huM hUM phaT /
ces drag tu bzla ba dang /
gu gul gyis bdug pa dang /
yungs kar gyis brab pa dang /
rol mo'i sgra drag tu byas te bgegs thams cad bskrad pas yul gzhan du song ba'i mos pa brtan po bya /
bgegs rigs stong khrag brgyad rgyu zhig dang mi mthun gnod pa'i rkyen dang bral ba dang / /
mthun bsgrub cing phun sum tshogs gyur pa'i / /
bkra shis des kyang deng 'dir bde legs shog /
ces brjod cing /
rang gi gnas rnams su bla ba'i dkyil 'khor gyi steng du /
lte @# / /
dar oM baM dmar mo rdo rje phag mo /
snying gar haM yo sngon mo gshin rje ma /
khar hriM moM dkar mo rmongs byed ma /
dprel bar hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dud kha tsaN+Di ka'i ngo bo rnams su gyur /
ces go cha bsgo /
de nas srung 'khor bsgom pa la /
rang gi bla ma dang /
mtshams g.yog /
mched grogs /
sman pa rnams srung 'khor gyi nang du chud par mos te mtshams 'og tu 'jog dgos shing /
de dag nges med du 'phrad dgos gal che rigs byung na de dang de yin rgyu'i dod thub ming gsal mi dgos par rde'u lta bur mang tsam bcad de mtshams 'og tu bzhag /
mtshams 'og tu 'jog rgyu mang tsam dang /
dngos gzhi 'phrad dgos gang nyung bgyis na legs par gsungs /
khyad par mtshams g.yog pa rang bzhin gyis rgyud 'jam zhing dkon mchog la dad gus dang gtsang sbra che ba /
rang dang dam tshig gtsang zhing /
bar lab pa dang brda bstan pas kyang go nus shing /
go ba ltar byed pa'i yid dang mthun pa dgos /
mtshams g.yog de na ba'am /
gzhan du 'gro dgos pa sogs byung tshe mtshams g.yog byas chog tu gzhan gcig gnyis kyang mtshams g.yog tu gzhug /
srung 'khor gyi rgya khyon ni rang mtshams kyi ring gang du 'gro dgos kyi mtshams su byed ces bla mas gsungs /
'dir bde mchog nas 'byung ba ltar gyi srung ba'i 'khor lo bsgom dgos pas /
de'i tshul ni /
lag g.yon mtheb mdzub kyis se gel gtog la /
oM sum+b+ha ni sum+b+ha hUM hUM phaT /
shar du sngags de nyid kha dog nag po /
oM grih+Na grih+Na huM hUM phaT /
byang du sngags de nyid kha dog ljang gu /
oM grih+NA pa ya grih+NA pa ya huM hUM phaT /
nub tu sngags de nyid kha dog dmar po /
oM A na ya ho bibyA rA dzA huM hUM phaT /
lhor sngags de nyid kha dog ser po rnams 'khod par gyur /
sngags de rnams las rang rang gi kha dog can gyi 'od zer 'phros pas steng tshangs pa'i 'jig rten nas 'og gser gyis gzhi la thug par khyab pa'i 'od zer 'bar ba'i gzugs chen po rnams su gyur /
sngags 'od zer dang bcas pa yongs su gyur pa las shar nag /
byang ljang /
nub dmar /
lho ser ba'i sna tshogs rdo rje'i r+wa pa gru bzhi pa tshangs pa'i 'jig rten nas gser gyi sa gzhi la thug gi bar du khyab par gyur /
r+wa ba grub pa dang dus mnyam du hUM las sna tshogs rdo rje'i lte ba la hUM gis mtshan pa'i hUM gi 'od zer las gser gyis gzhi la thug pa'i 'og gi sa gzhi sna tshogs rdo rje'i rang bzhin du gyur /
sna tshogs rdo rje'i hUM gi 'od zer las phyi rol du steng dang logs kun tu khyab par rdo rje rtse lnga pa'i rnam pa can gyi mda'i dra pa dang /
de'i 'og tu rdo rje'i gur dang /
gur gyi 'og r+wa ba'i steng du rdo rje'i bla re rnams bar mtshams med par dum bu gcig tu gyur pa'i phyi rol du rdo rje'i me 'jig dus kyi me lta bus bskor bar gyur /
oM me di nI badzri b+ha wa badzra ban+d+ha hUM /
oM badzra prA kA ra hUM baM hUM /
oM badzra pany+dza hUM paM hUM /
oM badzra bi tA na hUM khaM hUM /
oM badzra sa ra dzA la tri saM traM /
oM badzra dzA la a na lArka hUM hUM hUM /
zhes 'og gzhi nas me dpung gi bar rim pa bzhin du byin gyis brlab /
se gel sngar bzhin brdabs la /
oM sum+b+ha ni X oM gr-ih+NA X oM gr-ih+NA pa ya X oM A na ya X huM hUM phaT /
ces brjod de /
rnam pa thams cad@# / /
du 'gro ba rnams bgegs dang bral bar gyur /
ces srung 'khor bsgom /
de nas mtshams tho bskyed pa ni /
mtshams tho'i mdun du gtor ma dang /
mchod pa chu gnyis nyer spyod bcas bshams la byin gyis brlab pa ni /
khaN+Da ro his bsang /
swa b+hA was sbyang /
stong pa'i ngang las ki las thod pa'i snod rnams kyi nang du zhes pa nas /
ster bar gyur /
oM ar+g+haM AH hUM /
nas /
oM shap+ta AH hUM /
gi bar gyis chu gnyis nyer spyod rol mo dang bcas pa byin gyis brlab /
mtshams tho khaN+Da ro hi sa bsang /
swa b+hA was sbyang /
stong pa'i ngang las paM las padma dang nyi ma ro'i gdan la baM las gri gug baM gyis mtshan pa las dum skyes ma dmar mo zhal gcig phyag gnyis ma /
g.yas gri gug /
g.yon thod pa dang bcas pa'i mtshan khung na kha TwAM ga 'dzin pa /
rus pa'i rgyan can /
gcer mo skra grol ba /
mi mgo skam po lnga'i dbu rgyan dang skam po lnga bcu'i do shal can /
spyan gsum pa g.yas brkyang gis bzhugs pa /
de'i spyi bor oM /
mgrin par AH thugs kar hUM /
thugs ka'i hUM las 'od zer 'phros rang bzhin gyi gnas nas bsgoms pa dang 'dra ba'i ye shes pa dang dbang gi lha rnams spyan drangs /
phaiM| dzaH hUM baM hoH gnyis su med bar gyur /
dbang gi lhas dbang bskur /
rin 'byung gis dbu brgyan par gyur /
oM ar+g+haM sogs kyis mchod /
oM khaN+Da ro hi hUM hUM phaT oM AH hUM /
gos dkar mo ste me yi khams / /
chos rjes dran pa'i ngo bo nyid / /
padma'i rigs kyi mkha' 'gro'i gtso / /
dum skyes ma la phyag 'tshal bstod / /
gtor ma byin rlabs ni /
ha ho hrIH kha dog dri ro nus pa'i skyon bcom zhing bdud rtsir gyur /
oM AH hUM /
lan gsum /
rgya cher spel zhing byin gyis brlab par gyur /
ljags 'od zer gyi sbu gus gtor ma'i bcud drangs te gsol bar gyur /
oM khaN+Da ro hi i daM ba liM ta kha kha khA hi khA hi /
lan gsum mam bdun gyis phul la /
oM khaN+Da ro hi ar+g+haM nas /
shap+ta'i bar gyis mchod /
oM khaN+Da ro hi hUM hUM phaT oM AH hUM /
gos dkar mo ste sogs nas /
phyag 'tshal bstod / /
ji srid bsnyen sgrub kyi bya ba rnams ma rdzogs pa de srid du bgegs rnam par bzlog pa'i 'phrin las mdzod cig /
ces brjod /
me tog gtor la 'dod don zhu zhing /
mchod pa bsdu'o / /
de nas nang du 'ongs te bdud rtsi ril bu btab pa'i nang mchod lce thog tu bzhag la myangs pas kha dag par byas /
nang mchod kyis bdag dang /
gnas dang| yo byad la 'thor zhing /
oM khaN+Da ro hi huM hUM phaT /
ces brjod la slar yang bgegs bskrang cing bsrung /
de nas /
rang gi spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
snying gar hUM las rdo rje sngon po rtse lnga pa'i lte bar hUM gis mtshan par gyur /
ces brjod la nang mchod kyis gnas gsum du thig le re bya /
oM AH hUM /
lan gsum brjod de gnas gsum byin gyis brlab /
gdan yang rdo rje'i rang bzhin du bsgoms te lag pa g.yon pas reg la /
oM AH badzra A sa na hUM swAhA /
zhes pas gdan bsrung bar bya'o / /
bgegs bskrad cing bsrung ba dang /
gnas gsum byin gyis brlab pa dang /
gdan bsrung ba 'di rnams grub chen rnams kyi gzhung du mar 'byung bas gal che'o / /
de rnams sngon du bya ba'i rim pa'o / /
dngos gzhi la dgong mo'i thun @# / /
bud rtsi myang ba'i rnal 'byor nas bzung sgrub thabs rgyas pa /
tshogs kyi 'khor lo dang bcas shis brjod kyi bar rgyas par grub rjes nyal pa'i rnal 'byor la 'jug /
sang tho rangs nam gyi sum cha lus pa na gnas gsum gyi mkha' 'gro ma rnams kyis DA ma ru'i sgra dang /
oM gsum ma'i gdangs kyis bskul pa'i mos pa dang bcas gnyid kyi 'od gsal las langs te gos rnams oM AH hUM gis byin gyis brlab /
rang nyid rje btsun rdo rje rnal 'byor mar gsal ba la phul ba'i mos pa dang bcas gos tshags legs par bcos /
khrus kyi rnal 'byor tshul bzhin du byas la /
ngag byin rlabs dang /
bla ma'i rnal 'byor /
tshe sgrub sogs nyams su len dgos rnams sngon du btang /
bdud rtsi ril bu lte thog tu bzhag la bdud rtsi myang ba'i rnal 'byor bskyang /
de nas /
mdun gyi nam mkhar bla ma 'khor lo sdom pa zhes sogs skyabs sems nas /
bzlas pa'i mjug spyod lam gyi rnal 'byor dang /
oM A na ya hoH b+ha ga wA na badzra hUM hUM phaT /
ces tsham rngams kyi bsrung ba'i bar btang /
'chi tshe mgon dang sogs smon lam mdor bsdus bcas thun mtshams la 'jug /
thun bar pa gnyis la bdud rtsi myang ba dang /
mdun gyi nam mkha' sogs nas /
bdag bskyed kyi mchod pa byin rlabs par sgrub thabs bzhin dang /
de nas rdor sems sgom bzlas bzhag ste /
bla ma'i rnal 'byor mdun gyi nam mkhar dag gsal gnyis su med pa'i zhes pa nas /
skyabs gnas kun 'dus kyi ngo bor gyur /
ces bla ma bskyed pa'i rnal 'byor bar btang rjes /
gang gi drin gyis sogs phyag 'tshal ba nas dbang bzhi len tshul gyi bar bzhag /
dus gsum sangs rgyas thams cad kyi ngo bo bla ma rin po che zhes sogs bla ma bstim pa nas /
ye shes kyi me 'bar ba'i dbus na bzhugs pa zhes pa'i bar gzhung ltan la /
mtshams 'dir mi 'dra ba'i khyad par rigs bdag rang chas su bsgom dgos pas /
rnam snang he ru ka yum dang bcas pas dbu brgyan par gyur /
ces bsnon /
de nas /
rang gi snying gar chos 'byung dmar po gru gsum nyis brtsegs kyi nang du zla ba'i dkyil 'khor ces pa nas /
de thams cad rdo rje rnal 'byor ma'i skur gyur /
ces 'gro ba dag pa'i rnal 'byor bsgom /
lus dkyil bsgom mi bsgom gang bde bya bar gsungs pas rang gi mos pa ltar gang lcegs shig byas te /
phaiM| rang gi thugs ka'i baM yig las 'od zer 'phros pa zhes pa nas /
tsaN+Di ka'i ngo bo rnams su gyur /
ces pa'i bar gyi ye shes pa bstim pa dang /
go cha bgo ba gnyis bya /
dbang bskur rgyas gdab mi dgos /
de nas /
rang gi thugs ka nas spros pa'i zhes sogs bdag bskyed kyi mchod pa 'bul ba nas tsham rngams kyi bsrung ba /
smon lam mdor bsdus bar gong gi thun dang po ltar bya'o / /
thun tha ma la tsham rngams kyi bsrung ba yan gong gi thun bar pa gnyis ltar la /
gtor ma byin rlabs nas bzung /
gtor 'bul /
smon lam /
shis brjod rgyas pa bcas sgrub thabs bde chen nye lam ltar bya'o / /
de ltar thor thun /
lta thun /
dgong thun /
srid thun te thun bzhir nyams su len cing /
thun gyi ring thung rang gi khams dang mos pa dang bstun /
mtshams kyi mgo mjug gnyis lhod pa dang /
dkyil du grim pa'i bsnyen sgrub nas 'dra ma bya dgos /
nyi ma 'char nub kyi zer kha gnyis dang /
nyin gung /
mtshan gung gnyis ta ting nge 'dzin 'jig pa'i dus bzhi la thun mtshams khel bar bya /
de lta bu'i bsnyen grangs legs par song nas snga thun mdor bsdus shig gi mjug tu /
mtshims @# / /
tho'i mdun du mchod gtor gong bzhin bshams la /
byin gyis brlab pa ni /
khaN+Da ro his bsang /
swa b+hA was sbyang /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid| rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
nas /
oM shap+ta AHhUM gi bar gyis chu gnyis nyer spyod rol mo dang bcas pa byin gyis brlab /
gtor ma ha ho hrIH sa kha dog dri ro nus pa'i skyon bcom zhing bdud rtsir gyur /
oM AH hUM /
lan gsum /
rgya cher spel zhing byin gyis brlab par gyur /
ces byin gyis brlabs la /
dum skyes ma'i ljags 'od zer gyi spu gus gtor ma'i bcud dwangs te gsol bar gyur /
oM khaN+Da ro hi i daM pa liM ta kha kha khA hi khA hi /
lan gsum mam bdun gyis dbul /
oM khaN+Da ro hi ar+g+haM nas /
shap+ta'i bar gyis mchod /
oM khaN+Da ro hi huM hUM phaT oM AH hUM /
gos dkar mo ste me yi khams / /
chos rjes dran pa'i ngo bo nyid / /
padma'i rigs kyi mkha' 'gro yum / /
dum skyes ma la phyag 'tshal bstod / /
bdag gi sgrub pa'i bya ba la / /
stongs grogs 'phrin las bsgrubs pa legs / /
lus dang grib ma bzhin 'grogs nas / /
bde chen ye shes bskyed du gsol / /
he ru ka'i yig brgya brjod /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod mdzad rigs / /
zhes bzod par gsol /
oM| khyed kyis sems can don kun mdzad / /
rjes su mthun pa'i dngos grub bstsal / /
sangs rgyas yul du gshegs nas kyang / /
slar yang 'byin par mdzad du gsol / /
oM badzra muH tho'i ye shes pa rang bzhin gyi gnas su gshegs /
dam tshig pa dgyes bzhin du rang nyid la thim par gyur /
de nas gtang rag gi mchod gtor /
tshogs kyi 'khor lo dang /
til gtso bor byas pa'i kha skong zhi ba'i sbyin sreg sogs grub rjes /
dkyil 'khor sgrub mchod /
bdag 'jug len pa sogs byed cing /
mjug tu dge rtse rnams bsngo smon gyi rgyas 'debs bya'o / /
7zhes yi dam rdo rje rnal 'byor ma'i las rung gi bsnyen pa 'dug skabs kyi phyag len dang cho ga'i zin tho 'di ni /
bdag cag gi rnam 'dren dam pa rigs dang dkyil 'khor rgya mtsho'i byed po khyab bdag rdo rje 'chang pha bong kha pa bde chen snying po dpal bzang po mchog nas /
mgon po gang la mi phyed pa'i dad dam mtshungs bral gzim lha klu dga' tshal ba'i sku ngo lha lcam g.yang 'dzoms tshe ring mchog yi dam khyad par can 'di nyid kyi bsnyen mtshams mdzad khar stsal ba'i phyag dpe ngo ma ltar lags shing /
'di dang gong gi bsnyen pa'i sngon 'gro'i 'don cha dge bsnyen rdo rje rab brtan gyi ngor stsal ba gnyis cho ga'i go rim dang /
'don cha'i tshig zur phran bu mthun min rnams dam pa snga ma'i phyag bzhes kyi khyad par mi 'dra ba so sor yod pa mi nyams pa'i slad du de ltar gnang ba tsam las /
don la gnyis ka 'gal med gcig tu 'bab pas rang rang gi mos pa dang bstun te gang ba der nyams su blangs pas chog go /
! nA ro mkha' spyod ma'i sgo nas chos bcu'i mchod pa rgyas par byed na /
dngul chu'i gsung zin rnal 'byor ma'i bskyed rim las byung ba ltar /
dkyil 'khor bri gzhi gru bzhi pa'i @# / /
steng du dkyil 'khor rgyas par na dur khrod /
rdo re'a /
me ris dang bcas pa lha sa'i sbar ma ltar dgod cing /
de ma rnyed na thog mar mtho gang zlum por bskor /
de'i phyir sor phyed bsnan pa'i zlum bskor sngon po /
de dag gi nang du chos 'byung gru gsum nyis brtsegs nang dmar zhing /
re khA dkar po /
chos 'byung gi nang du zla dkyil dkar po dang /
grwa bzhir dga' 'khyil dmar skya /
phyi'i gru bcad zla gam ljang gu rnams rab rdul tshon dang /
de min sngon tshud nas chu tshon gyis bris kyang rung bas /
de ltar phyag bzhes ltar 'du bgyis pa'i gding dkyil dgram /
zla ba'i dkyil 'khor gyi dbus su rnal 'byor ma'i sku byin rlabs can nam /
de mtshon pa'i li khri dang sin+d+hur bsres pa'i tshon spungs dmar po dngul ting lta bu snod chung ngu gtsang ma'i nang du bzhag pa sku tshom bu'i dkyil 'khor /
de'i steng du many+ji'i khar thod pa'i snod bdud rtsi ril bu btab pa'i sbrang chang gis bkang ba /
de'i khar dar dmar gyi khebs thed pa'i nang du mi rdib pa'i ched tsam gyi phyag bzhes ltar dngul lam /
shing lta bus bzos pa'i e Tam zhes pa chos 'byung leb mo nyis rtsegs bsnol mar 'khyud pa nyal stabs su bzhag /
de'i steng du dar dmar pos bkab pa gsung 'dud rtsi'i dkyil 'khor /
de'i steng du me long ngam /
ma 'byor na shing dang rdza la sogs pa'i khar sin+d+hu ra bkrams la rab gser la sogs pa'i smyu gus dbus su poM yig zla tshes thig le nA da dang bcas pa /
de dang zhal spro dkyis oM nas brtsams te g.yon skor du oM gsum ma'i sngags 'khor bri ba'am /
de ltar ma 'grub na phyag bzhes ltar sin dkyil gyi spar tshad ldan la sin+d+hu ra dang li khri bsres pas spar btab pa po yig mdun rang la bstan te zhal sprod du bzhugs pa'i thugs sin+d+hu ra'i dkyil 'khor bcas bsham /
de tsam ma lcogs na tsan dan dmar po'i phye ma dang chang bsres pas chos 'byung nyis brtsegs bris pa'i khar gong gsal tshom bu tsam byas te many+dzi'i steng du thugs sin+d+hu ra'i dkyil 'khor bzhengs shing /
gsung bdud rtsi'i dkyil 'khor ma '+p+rub kyang rung bar gsungs /
de dag gang ltar yang steng du go sa dar /
dmar po'i gur phub /
dkyil 'khor gyi mdun nam shar rang ngos su brtsis pa'i dkyil 'khor gyi mtha' nas g.yon skor gyis shar du mchod yon /
byang shar du zhabs bsil /
byang du me tog /
nub byang du bdug spos /
nub tu mar me /
lho nub tu dri chab /
lhor zhal bras mdun dkyil 'khor la bstan pa /
shar lhor mtshams 'dzin gyi me tog /
gzhan yang mchod pa'i bye brag ci 'byor bsham /
dkyil 'khor gyi mdun du 'bul gtor bsham tshul dbus su gtso mo dang /
de'i g.yas su sngon 'gro gtor ma'am mkha' 'gro spyi gtor gnyis ka dmar gtor zlum po lto ba ldir tsam la sked par rgyab dang g.yas g.yon la bcad kha gsum dang /
rtsa bar mdun du pad 'dab gsum yod pa /
gtso mo'i g.yon du zhing skyong dur khrod bdag por dmar gtor stod gru gsum /
smad zlum po la chad bu gyen bslang bdun gyis bskor ba bcas gsum kar brang rgyan lnga tshom sa lugs ltar dang /
rtse rgyan /
rtse mor nyi zla nA da sogs phyag bzhes ltar byas pa /
de'i mdun du mdun bskyed kyi mchod pa rang gi g.yas nas 'go brtsams te chu bzhi sngon du 'gro ba'i nyer spyod tshar gcig /
de mdun mchod 'go mdun bskyed ltar bsgrigs pa'i sngon 'gro'i chu gnyis nyer spyod tshar gcing / /
de mdun rang gi g.yon nas 'og brtsams pa'i bdag bskyed kyi chu gnyis nyer spyod tshar gcig logs shig tu 'og min ma'i dmar zlum sked par pad 'dab bzhis bskor ba /
brang rgyan lnga khram /
rtse rgyan nyi zla nA da /
pyag bzhes dpe ris tshad ldan mang por yang 'di ltar byung /
g.yas g.yon du sha dar btsugs pa gcig dang /
sngon 'gro'i dkar @# / /
gtor pad 'dab can gcig bcas 'di gnyis dang tshogs 'khor bcas dkyil 'khor dang mchod gtor gyi mdun nam g.yas g.yon gang bder bsgrig /
bdag 'jug med skabs dang /
bsnyen mtshams lta bu la bdag mdun gnyis kyi nyer spyod gang gsal ltar tshar re las /
mchod pa gzhan rnams mi dgos /
tshes bcu rgyas pa'i skabs min na mdun bskyed kyi mchod pa chu bzhi nyer spyod kyang mi dgos /
tshogs 'khor bsham tshul la /
dbus su tshogs gtor /
de'i g.yas su ba'i la ste sha /
g.yon dum dA na ste chang /
gzhan yang tshogs rdzas ci 'byor dang /
rang gi mdun du rtswa ku sha rtse mo rang gi g.yas su bstan te bkram pa'i gdan la las bum mgul chings dmar po can bla med bum rdzas btab pa'i dri bzang gi chus sum gnyis tsam bkang ba zhal tshur bstan te bzhag pa'i steng du dung chos dang gzungs rdor 'jog /
las bum gyi mdun du de'i g.yon nas 'go brtsams pa'i bum pa'i mchod pa chu gnyis nyer spyod tshar gcig bcas phyag len ltar bsham /
ngag 'don gyi rim pa dkyil chog bde chen dga' ston nas 'byung pa ltar la /
mdun bskyed kyi dbang bskur rgyas 'debs kyi mjug tu sngags dang phyag rgyas 'og min nas rdo rje rnal 'byor ma la 'das ma 'das kyi mgron gyis bskor ba gtor ma'i skabs bzhin spyan drangs nas rnal 'byor ma mdun bskyed la thim /
de'i steng gi bar snang dam rigs bdag gi thugs kar rtsa brgyud kyi bla ma /
rnal 'byor ma'i mtha' skor du 'khor bzhi /
de'i mthar 'khor so gnyis /
de'i mthar rgyud sde bzhi'i yi dam /
sangs rgyas /
byang sems /
nyan rang rnams dang /
mdun gyi chos 'byung stong par dpa' bo mkha' 'gro dang /
rgyab kyi stong par chos skyong srung ma /
dur khrod kyi mthar sems can thams cad rnal 'byor ma'i rnam pas 'khod par bsams la /
mchod bstod /
dbang chog /
gtor 'bul /
tshogs 'khor /
gtang rag gi mchod bstod /
bzod gsol sogs bya zhing /
de tsam long med pa'am /
bsnyen pa sngon du ma song bas tshes bcud las cung bsdus tsam byed na /
bca' sgrigs rgyas pa gong ltar la /
bum bskyed mi dgos par bdag mdun bsgrubs te mchod bstod kyi mjug tu /
gtor ma dang /
tshogs 'khor 'dul ba man dkyil chog ltar bya gsungs /
! tshes bcu 'bring po ji ltar bya ba'i tshul ni /
sgrub thabs rgyas pa bde chen nye lam tsham rngams kyi bsrung ba'i bar grub rjes /
phaiM /
rang gi thugs ka'i ba yig las 'od zer 'phros pas 'og min nas zhes pa nas| mdun gyi nam mkhar spyan drangs /
mchod pa khaN+Da ro his bsang /
swa b+hA was sbyang /
stong pa'i dang las ki las thod pa'i snod ces pa nas /
par+sha'i bar byin brlab /
rang gi thugs ka nas spros pa'i mchod pa'i lha mo rnams kyis mchod par gyur /
dag cing dri med yid 'ong ba'i| |zhes sogs kyis chu bzhi /
nyer spyod /
rig ma bcu drug /
'dod yon lnga /
gdugs /
rgyal mtshan /
bdan /
bla re /
rgyal srid sna bdun /
nwang mchod rgyas pa /
gsang ba dang de kho na nyid kyi mchod pa /
yid 'byung gi mchod pa /
rkang brgyad bcas dang /
ye shes chen po'i mdzod 'dzin zhes sogs nas /
thob par shog /
bar /
gtor ma nang mchod ltar brlab /
mgron rnams kyi ljags zhes pa nas /
tshogs lhag bar mdun bskyed ltar zin rjes /
yig brgya /
ma rnyed yongs su sogs man chad sgrub thabs rgyas pa ltar bya /
de las cung bsdus tsam byed na /
rgyal srid sna bdun mjug bar gong ltar la /
de nas nang mchod bsdus pa dang /
gsang ba dang de kho na nyid kyi mchod pa phul nas /
bstod pa rgyas pa'am /
rkang brgyad gang rung gis bstod rjes gtor 'bul /
tshogs 'khor sogs gong ltar bya /
brten yod na /
'dir ni rten dang lhan cig tu / /
zhes sogs brjod dgos shing /
rten med na /
oM| khyed kyis sems @# / /
can don kun mdzad / /
ces sogs nas /
rang gnas su gshegs par gyur /
ces gsung pa phyag bzhes su mdzad /
man ngag gzhan med par sku gzugs kyi rten yod med thams cad la khyad par med par tshigs bcad gnyis ka mnyam du 'gro dgos pa lta bur 'don srol du byed na ni dam pa'i phyag bzhes khong du ma chud pa'i rtog bzo'i rang rtags su gor ma chag cing /
phyag len rags pa 'di tsam ni shes dka' ba ma yin pas /
brten bzhugs dang gshegs gsol gcig tu 'khrul bar mi bya bar /
rten yod rigs la /
'dir ni rten dang sogs brjod de /
oM su pra tiSh+tha badzra ye swAhA /
zhes pa'i mjug tu /
phun tshogs dge legs kun gyi dpal mnga' ba / /
zhes sogs shis brjod gzhung ltar bya /
! tshes bcu bsdus pa ni /
bdag bskyed kyi /
dngos grub ma lus pa stsal du gsol /
zhes pa'i mjug tu tshogs 'khor bya zhing /
tshogs lhag 'og min ma'i mjug tu bton pa las gzhan tshang ma bdag bskyed gzhung ltar byed pa yin no / /
'di yang /
mkhas mchog dngul chu ba'i gsung zin nA ro mkha' spyod ma'i rim gnyis kyi yi ge sogs las mdo tsam gsungs pa /
rdo rje 'chang pha bong kha pas phyag bzhes ji ltar gnang ba ltar gyi gsung rgyun 'khrul med rnams reg zig tu phab ste /
slar skal bzang don gnyer can la mkho bar bsams nas rje nyid kyi gsung 'bum du bzhugs pa'o / / / /
!dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / / /
dge legs 'phel / /
