@# / /
! tha 'og chos rgyal chen po'i chad tho bzhugs so / /
snod chag gas med par gtor ma mdun leb la mtheb kyu nyer gcig gis bskor ba dmar rgyan dang sha dmar gyis brgyan pa /
sman rag gnyis bcas bshams te /
nang mchod ltar byin gyis brlabs /
rol mo dbyangs dang bcas te /
zhwa gyon nas chad tho'i gtor ma lag tu thogs te /
hUM /
sngon tshe kun bzang dpal gyi dkyil 'khor du / /
dpal chen che mchog khrag 'thung he ru kas / /
dbang bskur dam la btags pa'i tha tshig bzhin / /
mchod gtor 'di bzhes bcol ba'i 'phrin las mdzod / /
de rjes mchims phu shel gyi brag phug tu / /
rig 'dzin mtsho skyes padma thod phreng gis / /
srog gi snying po blangs te dam bzhag ltar / /
mchod gtor X tha mar mkhan chen blo bzang don grub kyis / /
sde 'di'i srung ma'i gtso bor mnga' gsol bzhin / /
gnyer gtad dam tshig bsgrags pa nyer dgongs la / /
mchod gtor X da lta rig 'dzin rnal 'byor bdag cag gis / /
rtag tu mchod bstod 'bad pa lhur len cing / /
snying nas bsten pa'i khrel gzhung ma bor par / /
mchod gtor 'di bzhes bcol ba'i 'phrin las mdzod / /
ces pa 'di yang ser smad mkhan po bang ri mchog sprul rin po che nas bskul gnang ltar / /
yongs 'dzin khri byang sprul ming pas sbyar ba'o / / / /
dge legs 'phel / / / /
