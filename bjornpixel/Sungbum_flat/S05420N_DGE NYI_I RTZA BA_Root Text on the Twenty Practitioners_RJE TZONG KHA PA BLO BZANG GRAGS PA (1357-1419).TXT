@# / /
dge 'dun nyi shu bsdus pa rjes gnang ba dang zhugs gnas bzhugs so / /
@# / /
oM bde legs su gyur cig /
nyan thos kyi dge 'dun la dbye na /
chags bral sngon song gi dang /
mthar gyis pa dang /
cig car ba'i dge 'dun dang gsum mo / /
dang po'i mtshan nyid /
mthong lam gyi sngon du 'dod pa'i sgom spang drug pa spangs pa'i nyan thos 'phags pa slob pa gang zhig /
khyod yin pa'am khyod kyi nang tshan du gyur pa'i bcu drug pa'i rjes su 'dod pa'i sgom spang dgu pa spangs pa med pa'o / /
dbye na /
de'i zhugs 'bras gnyis /
dang po ni /
mthong lam gyi sngon du 'dod pa'i sgom spang drug pa spangs shing bden pa mngon rtogs kyi sems dang po bco lnga gang rung la gnas pa'i nyan thos / /
dbye na de'i phyir 'ong dang phyir mi 'ong zhugs pa gnyis /
dang po'i mtshan nyid /
spyi'i mtshan nyid kyi steng du khyod du gyur pa'i 'dod pa'i sgom spang dgu pa spangs pa med pa bsnan to / /
gnyis pa'i mtshan nyid /
zhugs pa spyi'i mtshan nyid kyi drug pa dgu pa brjes pa tsam mo / /
de gnyis ka la'ang rjes 'brang gnyis gnyis yod do / /
de'i 'bras gnas kyi mtshan nyid /
mthong lam gyi sngon du 'dod pa'i sgom spang drug pa spangs shing bcu drug pa thob pa'i nyan thos slob pa gang zhig /
khyod du gyur pa'i bcu drug pa thob rjes su 'dod pa'i sgom spang dgu pa spangs pa med pa /
dbye na /
de'i 'bras gnas tsam po dang khyad par can gnyis /
de gnyis kyi mtshan nyid rim pa ltar /
chags bral sngon @# / /
song gi 'bras gnas gang zhig /
'bras bu phyi ma thob phyir mi brtson pa dang brtson pa'o / /
dang po la dbye na /
de'i phyir 'ong dang /
phyir mi 'ong tsam po gnyis so / /
de gnyis kyi mtshan nyid rim pa ltar de'i 'bras gnas tsam po gang zhig /
'dod pa'i sgom spang dgu pa rgyud la ldan pa dang mi ldan pa'o / /
gnyis pa la dbye na /
de'i phyir 'ong dang phyir mi 'ong gi 'bras gnas khyad par can gnyis /
de gnyis kyi mtshan nyid rim pa ltar de'i 'bras gnas khyad par can zhes sbyar nas zur 'og ma tsam po bzhin bya'o / /
'bras gnas de gnyis ka la dad thob gnyis gnyis yod do / /
gnyis pa mthar gyis pa'i dge 'dun gyi mtshan nyid /
'bras bu bzhi mngon du byed tshul dang /
khams gsum gyi sgom spang rnams spangs tshul gang rung gi sgo nas rim gyis par bzhag pa'i nyan thos gang zhig /
khyod du gyur pa'i tshogs lam pa dang stan gcig pa min pa'i sbyor lam pa mi srid pa /
dbye na /
spang bya dang 'bras bu mthar gyis pa gnyis /
dang po'i mtshan nyid /
nyan thos mthar gyis pa gang zhig /
khams gsum gyi sgom spang chen po'i chen po gsum rim gyis spangs pa'am /
spong bar 'gyur ba gang rung yin pa /
'di spang bya cig car bas zlas drangs pa'i mthar gyis pa yin pas /
mtshan nyid 'di chags bral sngon song dang 'bras bu mthar gyis pa gnyis ka la yod /
gnyis pa'i mtshan nyid /
rgyun zhugs zhugs pa'i rtogs pa thob pa'i nyan thos gang zhig /
rgyun zhugs thob rjes su phyir 'ong gi 'bras bu mngon du byas pa'am byed pa gang rung yin pa /
yang na khyod du gyur pa'i cig car ba dang chags bral sngon song mi srid pa zhes sbyar nas zur dang po sngar ltar ro / /
'di 'bras bu thod rgal bas zlas drangs pa'i mthar gyis pa'o / /
dbye na /
de'i zhugs 'bras gnyis /
de'i zhugs pa'i mtshan nyid /
mthar gyis pa'i nyan thos gang zhig /
'bras bu bzhi gang rung thob phyir du dngos su brtson pa /
dbye na /
de'i zhugs pa bzhi /
dang po'i mtshan nyid /
'bras bu mthar gyis pa'i zhugs pa bzhi'i ya gyal gang zhig /
rgyun zhugs kyi 'bras bu thob phyir du dngos su brtson pa /
lhag ma gsum yang des 'gre /
de'i 'bras gnas kyi mtshan nyid /
zur dang po sngar dang 'dra zhing /
bcu drug pa thob pa /
dbye na /
de'i 'bras gnas bzhi /
dang po'i mtshan nyid /
de'i 'bras gnas bzhi'i ya gyal gang zhig /
'dod pa'i sgom spang drug pa rgyud la ldan pa /
dbye na tsam khyad gnyis /
mtshan nyid rim pa ltar /
mthar gyis pa'i rgyun zhugs 'bras gnas gang zhig /
phyir 'ong gi 'bras bu thob phyir du dngos su mi brtson pa dang /
brtson pa'o / /
skye ba len tshul gyis phye na /
re ltar thogs na lan bdun pa dang /
rigs nas rigs skye gnyis /
dang po'i mtshan nyid /
'dod pa'i sgom spang gcig kyang ma spangs pa'i rim gyis pa'i 'bras gnas gang zhig /
'dod pa'i skye srid du skye ba gcig len dgos shing /
rigs mthun skye srid brgyad pa mi len pa /
dbye na ma nges pa dang /
nges pa'i @# / /
lan bdun pa gnyis /
dang po'i mtshan nyid /
zur dang po sngar dang 'dra zhing /
'dod pa'i skye srid bzhi nas drug gi bar gang rung len dgos shing /
bdun pa mi len pa /
gnyis pa'i mtshan nyid /
zur dang po sngar bzhin 'dod pa'i skye srid du skye ba bdun len dgos shing /
rigs mthun brgyad pa mi len pa'o / /
gnyis pa rigs nas rigs skye'i mtshan nyid /
'dod pa'i sgom spang gsum pa spangs /
lnga pa ma spangs shing 'dod par skye srid gnyis len dgos pa'i 'bras gnas khyad par can gang zhig /
skye srid bzhi mi len pa /
dbye na /
lha dang mi'i rigs nas rigs skye gnyis /
mtshan nyid ni rim pa ltar /
rgyun zhugs rigs nas rigs skye gang zhig /
'dod pa'i lha dang mi'i skye srid bar ma chad du len dgos pa'o| |khams su 'da' tshul gyi sgo nas dbye na /
khams gong ma'i dang /
'dod rten la 'da' ba gnyis /
gnyis pa de'i phyir 'ong 'bras gnas kyi mtshan nyid /
'dod pa'i sgom spang drug pa spangs pa'i 'bras bu mthar gyis pa'i 'bras gnas gang zhig 'dod pa'i sgom spang dgu pa rgyud la ldan pa /
dbye na /
tsam khyad gnyis /
mtshan nyid rgyun zhugs kyis 'gre /
khams su 'da' tshul gyi dbye ba ni rgyun zhugs ltar ro / /
phyir 'ong bar chad gcig pa'i mtshan nyid /
'dod pa'i sgom spang brgyad pa spangs /
dgu pa ma spangs shing zag med kyi dbang po thob pa'i phyir 'ong khyad par can gang zhig /
'dod par skye srid gcig len dgos shing /
rten de la 'da' ba /
'di la chags bral sngon song zhig kyang yod /
gsum pa de'i phyir mi 'ong 'bras gnas kyi mtshan nyid /
gang zhig sngar bzhin la 'dod pa'i sgom spang dgu pa spangs pa'i slob pa /
dbye na tsam khyad gnyis /
mtshan nyid gong gi 'gre'o / /
khams su 'da' tshul gyi dbye na /
khams gong mar 'gro ba dang /
'dod par 'da' ba gnyis /
dang po la gzugs dang gzugs med nyer 'gro gnyis /
dang po'i mtshan nyid /
'dod pa'i rten can gyi phyir mi 'ong gang zhig /
gzugs khams su skye ba gcig len dgos pa /
dbye na bar der 'da' ba /
skyes nas 'da' ba /
gong du 'pho ba ste gsum /
dang po'i mtshan nyid gang zhig sngar bzhin gzugs khams kyi bar srid du skyes nas rten de la 'da' ba /
dbye na tshang chen ma gtogs pa'i gnas gzhan gyi bar der 'da' ba bcu drug /
gnyis pa'i mtshan nyid /
gang zhig sngar bzhin /
gzugs kyi skye srid du skye ba gcig blangs nas rten de la 'da' ba /
dbye na /
skyes pa tsam gyis dang /
'du byed min par dang /
'du byed dang bcas te 'da' ba gsum /
mtshan nyid rim pa ltar /
gzugs su nyer 'gro'i skye gnas 'da' ba gang zhig /
gzugs su skyes pa'i dang po dang /
tshe dkyil dang /
tshe'i mjug tu 'da' ba /
phyi ma ni mdzod du go ldog tu bshad pa ni /
bye brag tu smra bas kun btags pa yin pas /
slob dpon sku mched dang mi mthun no / /
de gsum ga la tshangs chen ma gtogs pa'i gnas gzhan gyi rten la 'da' ba bcu drug pa re re yod do / /
gsum pa'i mtshan nyid /
gang zhig sngar bzhin gzugs kyi skye srid du skye ba gnyis blangs nas 'da' ba /
dbye na 'og min dang /
srid rtse'i mthar thug 'gro gnyis /
dang po'i mtshan nyid /
gzugs su nyer 'gro'i @# / /
gong 'pho gang zhig /
'og min du skye ba blangs pa'i rten la 'da' ba /
dbye ba /
'phar ba dang /
phyed du 'phar ba dang /
gnas thams cad du 'pho ba ste gsum mo / /
dang po'i mtshan nyid /
gzugs su nyer 'gro gong 'pho gang zhig /
'dod pa nas tshangs ris su skyes nas bar gyi gnas gzhan rnams dor te 'og min gyi rten la 'da' ba /
gnyis pa'i mtshan nyid /
gang zhig sngar bzhin 'dod pa nas tshang ris su skyes nas /
bar gyi gnas gzhan rnams dor zhing gnas gtsang dang po gnyis gang rung du skyes nas bar pa rnams dor te /
'og min gyi rten la 'da' ba /
gsum pa'i mtshan nyid /
gang zhig sngar bzhin tshangs chen ma gtogs pa'i gzugs khams gnas rigs bcu drug tu rim gyis brgyud nas 'og min gyi rten la 'da' ba /
tshul 'di nyid 'phar ba gsum 'og min 'gror nges pa'i dbang du byas pa yin la /
mdzod 'grel du /
de gsum 'og min 'gro bar ma nges par gsungs pa ltar na /
dang po'i mtshan nyid /
'dod pa nas tshang ris su skyes nas bar pa rnams bor te /
gnas gtsang lnga gang rung du skyes pa'i rten la 'da' ba /
gnyis pa'i mtshan nyid /
'dod pa nas tshangs ris su skyes nas bar pa rnams dor zhing /
gnas gtsang dang po gnyis gang rung du skyes nas bar gyi gnas gzhan 'ga' zhig brgal te gnas gtsang tha ma gsum gang rung gi rten la 'da' ba /
gsum pa'i mtshan nyid /
tshangs chen ma gtogs pa 'bras bu che ba man chad kyi gnas thams cad du brgyud nas /
gnas gtsang gi rten la 'da' ba /
sngar gyi gang zhig 'di gsum ga la sbyar ro / /
gnyis pa srid rtse'i mthar thug 'gro'i mtshan nyid /
gzugs su nyer 'gro'i gong 'pho gang zhig gzugs med du skyes pa'i rten la 'da' ba /
'di yang srid rtser 'gror nges pa med par gsungs so / /
gnyis pa phyir mi 'ong gi gzugs med nyer 'gro'i mtshan nyid /
'dod pa'i rten can gyi phyir mi 'ong gang zhig /
gzugs khams su ma skyes par gzugs med khams su skyes nas 'da' ba /
dbye na /
skyes 'da' dang /
gong 'pho gnyis /
dang po'i mtshan nyid /
gzugs med nyer 'gro'i phyir mi 'ong gang zhig gzugs med du skye ba blangs pa'i rten de nyid la 'da' ba /
dbye na /
skyes pa tsam gyis 'da' ba la sogs pa gsum ste /
gzugs su nyer 'gro la bshad pa bzhin shes par bya'o / /
gnyis pa'i mtshan nyid /
gang zhig sngar bzhin gzugs med du skye ba blangs nas 'da' ba /
gnyis pa 'dod pa'i rten la 'da' ba'i phyir mi 'ong dang /
mthong chos zhi gnyis don gcig pas /
phyir mi 'ong mthong chos bzhi'i mtshan nyid 'dod pa'i sgom spang dgu pa spangs shing bcu drug pa thob pa'i nyan thos slob pa gang zhig /
mthong lam dang por thob pa'i rten de nyid la 'da' ba /
phyir mi 'ong lus mngon byed kyi mtshan nyid /
'gog pa'i rnam thar rgyud la ldan bzhin pa'i nyan thos slob pa /
dbye na /
'dod pa dang gzugs kyi rten can gnyis /
dang po la /
khams gong mar 'gro ba dang /
'dod rten la 'da' ba gnyis te /
phyi ma ni mthong chos zhi yin cing /
dang po la 'di nas gzugs med du 'gro na gzugs med nyer 'gro @# / /
dang| 'gog snyoms las nyams rjes su gzugs khams su 'gro na gzugs su nyer 'gro yin no / /
gzugs kyi rten can gyi lus mngon byed la gzugs med du 'gro dang /
rten de la 'da' ba gnyis so / /
phyir mi 'ong tshe gyur gyi mtshan nyid 'phags pa thob rjes su skye ba gcig blangs pa'i phyir mi 'ong de la dbye na /
'dod gzugs gzugs med kyi tshe gyur gsum /
bzhi pa de'i dgra bcom 'bras gnas kyi mtshan nyid /
gang zhig sngar bzhin /
srid rtse'i sgom spang chung ngu'i chung ngu spangs pa'i nyan thos /
rigs kyi sgo nas dbye na /
nyams pa'i dang /
bdag gsod pa'i dang /
rjes su bsrung ba'i dang /
gnas pa las mi bskyed pa'i dang /
rab tu rtogs pa'i 'os su gyur pa'i dang /
mi g.yo ba'i chos can te drug go /
dang po'i mtshan nyid /
nyan thos dbang po rtul shos gang zhig /
mthong chos la bder gans kyi ting nge 'dzin las nyams par 'gyur nges pa /
gnyis pa'i mtshan nyid /
dang po las dbang po rno zhing /
gsum pa las dbang po brtul ba'i dgra bcom gang zhig /
rang nyid kyis rang nyid gsod na der mi 'gyur zhing mi gsod na 'gyur nges pa /
gsum pa'i mtshan nyid /
'di dang 'og ma gnyis la gang zhig skabs dang mthun par gnyis pa ltar sbyar ro / /
'dod yon las sems bsrungs na der mi 'gyur zhing ma bsrungs na der 'gyur nges pa /
bzhi pa'i mtshan nyid /
'dod yon las sems ma bsrungs kyang der mi 'gyur zhing /
dbang po'ang mi 'pho ba /
lnga pa'i mtshan nyid /
mi g.yo ba'i rigs su dbang po 'pho bar rung ba /
drug pa'i mtshan nyid| nyan thos dgra bcom dbang po rno shos gang zhig /
mthong chos la bder gnas kyi ting nge 'dzin las nyams par 'gyur mi srid pa /
dbang po'i sgo nas dbye na /
dus sbyor dang /
dus min sbyor gnyis /
dang po lnga ni dang po yin la /
drug pa ni gnyis pa'o| |yon tan gyi sgo nas dbye na /
shes rab kyi rnam grol dang /
gnyis ka'i cha las rnam grol gnyis te /
rim pa ltar 'gog pa'i snyoms 'jug ma thob pa dang thob pa'i nyan thos dgra bcom mo / /
sngar gyi mtshan nyid drug ni kun las btus ltar yin no / /
gsum pa /
nyan thos cig car ba'i dge 'dun gyi mtshan nyid /
zhugs pa'i rtogs pa thob pa'i nyan thos gang zhig /
khams gsum gyi sgom spang chen po'i chen po gsum cig car du spangs pa dang /
spong bar 'gyur ba gang rung yin pa /
dbye na /
zhugs 'bras gnyis /
dang po'i mtshan nyid /
nyan thos cig car ba'i dge 'dun gang zhig /
rgyun zhugs dang dgra bcom gyi 'bras bu gang rung thob phyir du brtson pa /
dbye na /
zhugs 'bras gnyis /
dang po'i mtshan nyid /
nyan thos cig car ba'i dge 'dun gang zhig /
rgyun zhugs dang dgra bcom gyi 'bras bu gang rung thob phyir du brtson pa /
dbye na /
de'i rgyun zhugs zhugs pa dang /
dgra bcom zhugs pa gnyis /
dang po'i mtshan nyid /
nyan thos cig car ba'i zhugs pa gang zhig rgyun zhugs kyi 'bras bu thob phyir du brtson pa /
gnyis pa'i mtshan nyid /
gang zhig dgra bcom gyi 'bras bu thob phyir du brtson zhing bcu drug pa thob pa /
de'i 'bras gnas kyi mtshan nyid /
gang zhig dang po bzhin /
bcu drug pa @# / /
thob pa /
dbye na /
rgyun zhugs dang /
dgra bcom 'bras gnas gnyis /
dang po'i mtshan nyid /
nyan thos cig car ba'i slob pa'i 'bras gnas gang zhig /
khams gsum gyi sgom spang chung ngu'i chung ngu gsum cig car spong bar gyur pa dbye na tsam khyad gnyis /
mtshan nyid snga ma rnams kyis 'gre /
gnyis pa'i mtshan nyid /
khams gsum gyi sgom spang chung ngu'i chung ngu gsum cig car spangs pa'i nyan thos /
yang na /
nyan thos kyi dge 'dun la dbye na /
de'i zhugs 'bras gnyis /
dang po'i mtshan nyid /
'bras bu bzhi gang rung thob phyir du brtson pa'i nyan thos gang zhig /
khyod du gyur pa'i nyan thos tshogs lam pa dang /
stan gcig min pa'i sbyor lam pa mi srid pa dbye na /
zhugs pa bzhi /
dang po'i mtshan nyid /
nyan thos kyi zhugs pa bzhi'i ya gyal gang zhig /
rgyun zhugs kyi 'bras bu thob phyir du brtson pa /
gnyis pa'i mtshan nyid phyir 'ong gi 'bras bu thob phyir du brtson pa'i nyan thos zhugs pa gang zhig /
khyod du gyur pa'i rgyun zhugs zhugs pa mi srid pa /
gsum pa'i mtshan nyid /
phyir mi 'ong gi 'bras bu thob phyir sogs gang zhig /
khyod du gyur pa'i rgyun zhugs zhugs pa dang /
phyir 'ong zhugs pa mi srid pa /
bzhi pa'i mtshan nyid /
dgra bcom gyi 'bras bu sogs gang zhig /
khyod du gyur pa'i 'bras bu gsum po gang rung thob phyir brtson pa med pa /
gnyis pa de'i 'bras gnas gyi mtshan nyid /
bcu drug pa thogs pa'i nyan thos /
dbye na /
rgyun zhugs /
phyir 'ong /
phyir mi 'ong /
dgra bcom 'bras gnas bzhi /
dang po'i mtshan nyid /
nyan thos 'bras gnas bzhi'i ya gyal gang zhig /
khyod du gyur pa'i phyir 'ong dang 'dod pa'i sgom spang dgu pa spangs pa med pa /
gnyis pa'i mtshan nyid /
gang zhig /
khyod du gyur pa'i rgyun zhugs zhugs pa dang /
'dod pa'i sgom spang dgu pa spangs pa med pa /
gsum pa'i mtshan nyid /
'dod pa'i sgom spang dgu pa spangs pa'i nyan thos slob pa /
'bras gnas /
bzhi pa ni bshad zin / / / /
mkhas pa'i mkhas pa blo bzang grags pa'i dpal gyis sbyar ba yin / /
! / /
'dod nyon drug pa ma spangs par / /
sbyor lam stan gcig nas bzung ste / /
lam la rjes bzod bar dag la / /
gnas pa de ni rgyun zhugs zhugs / /
lan bdun pa la skye 'phags gnyis / /
'phags pa la yang nges ma nges / /
rnam gnyis nyer brgyad skye na yang| |bdun tshan 'dra phyir bdun zhes dang / /
dang por thob pa'i rten de la / /
myang 'das mngon du byed pa de / /
gong 'og gnyis kyi gzhung rnams kyis / /
sku mched gnyis kyis dgongs par bsgrubs / /
nyon mongs gsum dang skye ba gnyis / /
rim bzhin nges spangs nges par len / /
bzhi pa spangs dang skye ba ni / /
gsum pa blangs dang ma blangs 'dra / /
spang bya lnga pa skye ba bzhi / /
nges par ma spangs ma blangs pa / /
rigs nas rigs skye'i khyad chos su / /
mkhas pa rnams kyis rtogs par bya| |drug pa'i bar spong brtson pa dang / /
nges par drug pa spong brtson pa / /
phyir 'ong zhugs yin zhes pa ni / /
gong 'og gnyis kyi lugs su bshad / /
phyir 'ong bar chad gcig pa ste / /
nyon mongs bdun nam brgyad spangs shing / /
tshe 'phos 'dod @# / /
lha'i rten dag la / /
myang 'das mngon du byed par bstan / /
gzugs su nyer 'gro rnam pa bcu / /
'dod pa'i rten la phye ba dang / /
gnas gtsang skye rgyu spel sgom lnga / /
mkhas pa'i dgongs pa ji bzhin bshad / /
dgra bcom spangs pa ldog ces pa'i / /
bye brag smra ba'i ngan rtog rnams / /
sangs rgyas gnyis pas lung rigs kyis / /
legs par bkag rnams rgyas par bkral / /
mangs kyis dogs nas shes byed rnams / /
rgyas par ma bkod rang 'grel dang / /
'grel bshad dgongs pa tshul bzhin du / /
phye ba yin gyi som nyi dor / /
thod rgal ba la rdzas bdun dang / /
zhugs pa dang po rnam pa gsum / /
rgyun zhugs sogs su 'dod pa yi / /
ngan rtog bkag nas thod rgal ba'i / /
'phags pa rnams kyi spangs rtogs dag /
ma nor bshad nas bdag gzhan rnams / /
mkhas pa'i rjes su khrid nas ni / /
blun po'i ngan rtog bral bar byas / /
zhugs pa dang gnas pa'i skyes bu chen po rnams kyi dka' gnas /
shar tsong kha pa blo bzang grags pas sbyar ba'o / / / /
oM swa sti /
phan bde'i 'byung gnas kun mkhyen shAkya'i bstan / /
yongs 'du'i ljon pa yar zla'i 'phel bar 'gran / /
'gro kun byang chen go 'phang la spyod phyir / /
mchod sbyin 'dzad med bstan 'gro'i gsos su spel / /
sar+wa mang+ga laM / /
par 'di dga' ldan phun tshogs gling du bzhugs / / / /
