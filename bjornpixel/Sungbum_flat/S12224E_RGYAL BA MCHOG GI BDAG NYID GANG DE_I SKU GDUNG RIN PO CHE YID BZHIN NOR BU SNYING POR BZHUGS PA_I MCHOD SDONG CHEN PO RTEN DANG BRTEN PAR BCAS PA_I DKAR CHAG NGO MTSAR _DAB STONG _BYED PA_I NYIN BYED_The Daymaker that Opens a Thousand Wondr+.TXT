@# / /
thu byany+dza na lak+Sha sa ha sram+pa tra sya mur+g+ha Ta na sya din ka je yu sar sya pi dwa n+pa yasta sya kA yang+hA tu rat+na tsin+ta ma Ni gar+b+he teShTHa sya ma hA yUs bstus se pi nas sya nA ma bi har tismaH /
@# / /
rgyal ba mchog gi bdag nyid gang de'i sku gdung rin po che yid bzhin nor bu snying por bzhugs pa'i mchod sdong chen po rten dang brten par bcas pa'i dkar chag ngo mtshar 'dab stong 'byed pa'i nyin byed ces bya ba bzhug so / /
@# / /
baT ka ma ti dza yus+su sA man+ta putra s+sa bar+ya sya bai da sh+ts+kA ru N+ya sA b+ho mu khai kaM pra A pA pr-i taM @# / /
blo chen rgyal ba kun tu bzang po sras bcas yongs kyi mkhyen dang brtse ba'i 'dus zhal gcig tu rab phye pa / /
@# / /
b+ha ga ma ta ya ba ko bar dz+nyA na mA yA ma yon N+ya bai lA li taTHkarma saM kau la ne sh+Ti na badzro d+ha raH @# / /
dpal ldan zung 'jug ye shes mchog gi sgyu 'phrul gar gyis rnam par rol mdzad rigs kun khyab bdag rdo rje 'chang / /
tryam ti bi da ya saM dz+ha nA lok+ka lkA ga ma n+yaM sa mo dzi tya nU nA d+hi kAr+NA ka ru N+ya sya nai d+hAn kaM dus gsum shes bya thams cad mkhyen gzigs snyigs dus 'gro la rgyal ba kun las nges par lhag pa'i thugs rje'i gter / /
@# / /
dza la gu ru ta ba tsor NA tu s+su tsa kraM pra sA da tra ya tri rba dish+shi ShTHa sid+d+ha pra ya sh+tsot+pa pA d+hi Sh+banH /
@# / /
bka' drin sum ldan rtsa ba'i bla ma khyod zhabs bde chen 'khor lor bstan no byin rlabs dngos grub dga' ston stsol / /
stobs bcu'i dpal ldan mtshan dpe gsal rdzogs sku / /
brgyad khri bzhi stong chos char 'bebs pa'i gsung / /
ji lta ji snyed shes bya kun mkhyen thugs / /
thub dbang lha yi lha la phyag 'tshal lo| |phyogs bcu'i zhing bzhugs rgyal ba thams cad kyi / /
mkhyen dang brtse ba'i yon tan ma lus pa / /
theg mchog bshes gnyen gzugs kyi rnam rol ba / /
'jam mgon blo bzang grags par snying nas 'dud / /
spangs rtogs yon tan rgya mtshor stobs bcu'i stobs / /
lhun po'i spo ltar mngon par 'phags zin kyang / /
gdul bya'i don du gang 'dul gser ri'i 'phreng / /
'dzin mkhas snang mtha'i sgyu 'phrul mtha' las 'das / /
khyad par rgyal ba'i nyan thos rab 'byor dang / /
'jam dpal grags pa rig pa'i khu byug sogs / /
'phags bod mkhas grub yang srid mu thi la| |thugs rje'i srad bur brgyus pa'i tshul la dad / /
rgyal kun ngo bo blo bzang mkhyen brtse'i dpal / /
mtshan ldan rje btsun mchog gi sprul pa'i sku / /
bstan pa'i nyi ma phyogs las rnam rgyal gang| |r+wis med bstan 'gro'i mgon por cis mi bsngags / /
snyigs ma las kyang ches cher snyigs dus kyi / /
'gro ba 'di kun sgrol slang thugs bskyed kyi / /
dam bca'i khur chen bzhes nas @# / /
rje bla ma / /
thugs rje'i gter chen rdo rje 'chang dbang des / /
zhing 'dir mkhas btsun bzang po'i zlos gar gyis / /
bstan 'gror phan bde'i bka' drin bsam 'das kyang /
'gro rnams dmu rgod gdul dka'i ngang tshul 'dis / /
rdo rje snying po'i sku yang 'da' tshul bstan / /
drin can rje btsun ston mtshan mgon po de / /
chos dbyings chu lha'i phag tu gzhol gyur pas / /
'gro tshogs bde legs ku mud zum pa'i tshe / /
'gyod gdung tshul rnams bsam na kye ma hud / /
'on tang byams ldan ma yis bu gcig la / /
brtse ba ji bzhin phyir bzhin ye shes kyi / /
gzigs pas ma bor slar yang zhing 'di'i mkhar / /
mchog gi sprul sku sprid pa'i sgron me nyid / /
'khrul rtog chu 'dzin skyon gyis ma gos shing / /
thugs rje'i 'od stong mkha' khyab spro bzhin par / /
ring por ma thogs myur du shar ba'i tshe / /
dge legs puN+Da ri ka'i tshal rnams bzhad / /
de tshe gdul bya rkang drug khyu tshogs rnams / /
dad gus spro bas lag zung thal sbyar dang / /
lhan cig gsol 'debs mgrin dbyangs 'khrol bzhin du / /
mchod sdong sri zhu'i las la ci yang brel / /
gang gi mtshan tsam thos dang dran pas kyang / /
nyes tshogs sel zhing legs tshogs kun 'byung na / /
zung 'jug dbang gi rgyal po'i za ma tog /
mchod pa'i bsod nams tshogs ni ches rmad byung / /
rgyal kun byin rlabs kun 'dus za ma tog /
bsam 'phel dbang gi rgyal po snying po ru / /
bzhugs pa'i pho brang stobs / /
bcu mi 'jigs bzhi / /
byang chub phyogs chos mtshon pa chos sku'i rten / /
srid dang zhi ba'i mchod sdong bla na med / /
rten dang brten par bcas pa'i dkar chag 'di / /
brnga dang mngon brjod sogs kyis ma bcings par / /
kun gyi spyod yul go ba der brjod la spro / /
de yang ma la ya yi spo mtho las / /
legs son 'khri shing bzang po'i dpal sogs la / /
'gran du bzod pa'i ljon shing khyad 'phags par / /
mkhas rtser son pa'i skyes bu'i 'du byed kyis /
|bzo ba kod khyad par 'phags pa'i ka chen ni / /
bzang po'i grangs kyis bteg steng rdo rje'i gdung / /
bcu drug mig mang ris su bres pa'i phyi / /
sra brtan rtsig pas brten pa'i khang bzang mchog /
rin chen bang rim bzhi ldan lhun brjid kyi / /
lte ba pad rag ri dbang lta bu la / /
dung gi ska rags bcings 'dra'i gong gnon du / /
spen bad che chung nyis rtsegs khor yug gi /
mdun phyogs dang po'i sangs rgyas rgyud rgyal gyi / /
yang snying rnam bcu dbang ldan thog tshad ma / /
zung gi g.yas g.yon e waM rnam gnyis kyis / /
mdzes shing phyogs bzhir maN+Dal gnyis res brgyan / /
mdun phyogs sgo khang rta babs nyis brtsegs kyi / /
stong ma'i mdun ngos @# / /
chos kyi 'khor lo dang / /
phan tshun gnyis su ri dwags pho mo zung / /
gdong dang 'dren byed rtse gcig chos 'khor la / /
blta ba dang bcas tshang ma'i rgyu 'gro skor / /
zangs khal drug cu re drug nyag bzhi dang / /
tsha gser mgur zho sum brgya go gcig la / /
se ba lnga yis lhag pa'i grangs ldan song / /
gzhal yas khang chen gang gi zur chen bzhi / /
glo 'bur gnyis dang bcas pa'i zhur gdong du / /
gdong lnga'i dbang po g.yu ral mche sder gyi / /
rnam par spa bas brjid pa de dag rgyur / /
ljon dmar 'degs khal drug cu re lnga dang / /
nyag bzhi sa zla btso sbyangs mgur mo'o zho / /
brgya phrag gnyis dang bzhi yis lhag gyur pa'i / /
bcu phrag 'jig rten khams kyi grangs ldan song / /
gzhal med khang chen dngos gzhi'i steng phyogs kyi / /
khor khor yug kun tu bre spungs kyis / /
bteg pa'i mda' yab khra skyor gyis mtshan pa'i / /
ngos su 'phags mchog rigs gsum mgon po'i gzungs / /
tshangs pa'i yig gzugs 'phul ma bya 'dab bcas / /
gsham mthar shar bu ze rog spa le'i gzugs /
zur bzhi pad spungs nor bu'i tog gzugs kyis / /
mdzes par byas pa'i nang du sa gdung gis / /
gru bzhir bcad pa'i gzhal yas khang bza' gi /
steng du rdo rje'i ka gdung bye spungs dang / /
seng lag rnams kyis btag pa'i dbu rtser ni / /
gser gyi lhun po nyi 'od 'bum phrag gis / /
'khyud 'dra'i rgya phibs gzi brjid rab 'bar ba'i / /
zur bzhir chu sin mgo gzugs kyis mtshan zhing / /
rtse dbus gser 'phru thog tshad lhag tsam gyi / /
dpangs dang ldan pa'i phan tshun gyad mi gnyis / / /
dpa' ba'i rnam 'gyur dang bcas lcags zhun gyi / /
srad bur rje btsun bla ma gang de yi / /
phyag dwil rlung g.yab can dang dkyus dril re / /
shes rab rang sgra lhang nges 'khrol ba yod / /
gdung steng sne mo phan tshun so so ru / /
chu srin kum+b+hi ka ra'i gzugs kyi dbyibs / /
mjug ma pa tar gyen langs dbyibs bcas kyis / /
mtshan pa'i rgya phibs mda' yab dang bcas pa'i / /
rgyur bsngoms zangs khal sum stong sum brgya dang / /
nyer lnga sa zla btso sbyangs zho yi grangs / /
chig khri brgyad stong dngul chu zho grangs ni / /
bzhi khri brgyad stong dgu brgya gya brgyad song / /
rgya phibs mda' yab bcas kyi shar bu'i 'og /
mgon po gang de'i phyag dril gsum gyis gtsos / /
theg chen gan dril sha dag rlung g.yab kyis / /
mtshan pa ngo grangs brgya dang nyer drug mchis / /
ljon dmar 'degs khal bdun cu don drug dang / /
nyag lnga gser zho sum brgya nyi shu las / /
grub pa'i rgyal mtshan cha dang lha beg gi /
rten thugs rnga ma dmar nag las grub pa / /
rdo rje'i r+wa lngas mtshan pa'i thugs lcags kyi / /
rtse mo me ri 'bar bas brgyan pa zung / /
bcas pas steng gi phyogs bzhir mdzes brjid ni / /
mel tshe mdzad la dpa' ba'i tshul du mchis / /
@# / /
rgya phibs 'og tu badzra b+hair ba'i / /
blos bslangs la sogs bzhugs pa'i lha khang dang / /
de 'og khyams chen ka ba bcu drug rgya'i / /
nang ngos bcas par bzang gos thog yol dang /
gos bzang sna tshogs 'chem drub las grub pa'i / /
sangs rgyas byang sems mang po'i sku brnyan gyis / /
phyug pa'i yol ba a shom rgya dar gyi / /
nang yol bzang pos brgyan thog bla ma dang / /
yi dam sangs rgyas byang chub sems dpa'i sku /
grangs mang 'jigs mdzad rdo rje'i blos bslangs ki / /
dkyil 'khor gser zangs las grub khyad 'phags dang / /
gzhan yang rgyud sde bzhi yi dkyil thang sogs / /
bris sku sna tshogs bzhugs pa'i spyan snga ru / /
gu gu sha dang dkar yol shel sna tshogs / /
li khro zangs la sogs pa rgyu bkod kyis / /
khyad par phye ba'i mchod rdzas tshar du dngar / /
gzhal yas khang gi nang logs phyogs bzhi yi / /
ngos su rgyal ba'i dbang po 'od dpag med / /
shAkya'i rgyal po rje btsun byams pa mgon / /
a ti sha dang rgyal ba tsong kha pa / / /
khyab bdag 'khor lo'i mgon po de nyid dang / /
bcas pa'i snang brnyan sems dpa' gsum brtsegs can / /
sku tshad che ba res gtsos bskal bzang gi /
sangs rgyas stong dang rgyal ba kun tu gzigs / /
phyogs bcu'i sangs rgyas sman bla bde gshegs brgyad / /
rgyal ba seng ge'i nga ro klu dbang rgyal / /
sangs rgyas dpa' bo bdun dang mi 'khrugs pa / /
gsang bde 'jigs gsum dus 'khor kyai rdo rje / /
'khor chen rnam snang kun rig bde mchog dkar / /
thub pa dam tshig gsum bkod 'od zer can / /
seng ldeng nags sgrol rdo rje rnam par 'joms / /
yid bzhin 'khor lo lha mo rig byed ma / /
khro bo rme brtsegs 'jam dbyangs dkar nag sogs / /
yi dam sangs rgyas byang chub sems dpa' dang / /
'bro ma ston rgyal ba'i 'byung gnas rdog legs she / /
dar ma rin tshen mkhas grub dge legs dpal / /
phyag na padmo dge 'dun grub pa dang / /
rje btsun blo bzang chos kyi rgyal mtshan zhabs / /
kun mkhyen ngag dbang blo bzang rgya mtsho dang / /
rgyal dbang blo bzang bskal bzang rgya mtsho'i zhabs / /
rje btsun blo bzang ye shes dpal bzang po / /
'khrungs rabs bcu gsum gsang rnam dang bcas pa / /
grub pa'i dbang phyug blo bzang bzod pa dang / /
mkhan chen blo bzang chos 'phel dpal bzang po / /
lung rtogs yon tan nam mkha'i padmo ltar / /
dben mod me khyer nyi ma'i grar snyeg pa'i / /
ngang tshul 'jam dpal rgya mtsho'i ming can gyi / /
dge sbyong bdag dang bcas pa'i bla brgyud dad / /
'phags pa'i gnas brtan chen po bcu drug thog /
dge bsnyen rgyal chen hwa shang dang bcas pa / /
ye shes mgon po phyag drug dkar nag gnyis / /
dam can chos rgyal yab yum 'khor dang bcas / /
dpal ldan 'dod khams dbang phyug dmag gzor ma / /
lha chen drag po zhal bzhi yum chen bzhi / /
@# / /
rgyal chen rnam sras bekatse lcam sring zung / /
lha chen tshangs pa ne ser phying dkar ba / /
bcas pa'i snang brnyan tshang ma'i sku sha rnams / /
grang gser brjibs gsol na bza' tshon tshogs thog /
grang gser ri mos legs par phyug pa dang / /
lcam rtsa khor mo yug gi dar gsham rnams / /
gser shog kho na'i dra ba dra phyed dang / /
rked ris khor yug kun dang gyen rgyugs dang / /
zhal ras lha khang steng 'og sgo khra bcas / /
rnam shing ngos la lany+tsa hor yig gi /
bla ma sangs rgyas mtshan sngags gzungs sngags rigs / /
gser shog kho nas mdzes shing snyoms par bris / /
gzhu ring gzhu thung bre gdung mchal rtsi'i thog /
tshon mdangs bkra ba'i me tog zlum mdzes dang / /
sprin ris gser 'brug gis spa ka ring rnams / /
mtshal zhun khu bas legs par phyug cing mdzes / /
sgo phyi'i g.yas g.yon gnyis kyi ldebs zhal ngos / /
rgyal chen bzhi dang khro bo'i dbang po mchog /
mi g.yo mgon dang rta mchog rol pa yi / /
snang brnyan dpa' brjid brdams pa'i tshul du bzhugs / /
ka spungs sgo mchor ka gdung gzhu bre sogs / /
brkos dang tshon ris rnam par bkra bas brgyan / /
sgo mchor shing rtsegs bcu gsum mdzes brjid kyi /
ngos su gnam bskos 'jam dbyangs gong ma yis / /
stsol ba'i gser gyi mtshan byang pan zhes pa / /
rin chen tha ma ga zung gis spa ba bzhugs / /
sgo glegs gnyis ngos mtshal zhun brjibs byugs thog /
lcags shan sgo 'bor dkrol dang gser tshags mtshar / /
sgo thog lcam sner seng ge rnam 'gying gzugs / /
shing brkos tshon mdangs tshar ba rnam drug dang / /
mchod khang sgo mchor bcas pa'i sku mdun du / /
bcu bzhi'i ka bas bteg pa'i g.yab skor gyi / /
ldebs zhal ngos su ri rab gling bzhi dang / /
bkra shis rtags rdzas 'dod yon rnam lnga sogs / /
mchod pa'i rdzas dang rnam dbang e waM zung / /
srid pa 'khor lo sdom brtson dam pa dang / /
tshe ring drug ljongs sogs kyis legs phyug cing / /
zhal ras lha khang steng 'og khyams bcas dang / /
rgya phibs mda' yab 'degs byed ka ba gdung / /
bre spungs sgo sgrigs bcas kyi tshon rtsi'i rgyur / /
mtshal zhun 'dags khal sum cu so gnyis dang / /
spang ma khal grangs gsum lhag bcu phrag bdun / /
mthing khal bzhi bcu zhe gsum li khri khal / /
bcu bzhi bab la khal grangs bcu phrag gcig /
ram khal gnyis dang rgya tshos khal grangs bzhi / /
rin chen sa ye zla ba btul sbyangs kyi / /
dwangs ma mgur zho brgya dang sum cu bzhi / /
gser shog khri bam stong phrag phyed gnyis dang / /
bcas pa de kun sra byed tshon rtsi'i bcud / /
zar snum khal grangs sum cu rtsa gsum song / /
gzhal yas khang bzang gang gi nang du dbus su / /
rgyug mtho bzhi dang tshon bzhi'i dpang ldan pa'i / /
sa khri gru bzhi'i steng du sa 'dzin gyi / /
ngos zheng rgyug mtho sum cu so gsum dang / /
sor bcu mchis @# / /
shing sa 'dzin nas bzung ste / /
tog gi bar gyi dpang la rgyug mtho'i grangs / /
lnga bcu rtsa bdun sor bzhi mchis gyur pa'i / /
lha babs mchod rten dbyibs dang cha tshad sogs / /
rnam par dag cing rgyu bkod rmad byung ba'i / /
sku shar rin chen gnyis pa lhad bral ba / /
srang chen nyis khri dgu stong lnga bcu dang / /
sa 'dzin rdo rje'i r+wa ba rgyal chen bzhi'i / /
sku rgyab seng ge'i rgyab sha kun bsdoms par / /
ljon dmar mkhar rgya'i khal chen brgya phrag gcig /
sa 'dzin yongs rdzogs bum sgo'i rna drug rgyan / /
byang chub shing gzugs bum gdan padma dang / /
bum ldir sked 'chings dra phyed sgo rgyan rnams / /
gdugs 'degs padma chos 'khor bcu gsum brtsegs / /
thugs rje mdo gzungs nyi ma tog rnams kyi / /
tsha gser rgyu ru btso sbyangs sa le sbram / /
mgur zho nyis stong bdun brgya dngul chu zho / /
brgyad stong nyis brgya bdun cu don bdun song / /
sa snying mgur zho brgyad cu gya dgu las / /
grub pa'i phra khung rnams dang sa 'dzin nas / /
them skas rim pa gsum dang gdong chen dang / /
bad chung bad chen bang rim them skas dang / /
bum sgo'i sna drug rgyan dang bum ldir gyi / /
dra phyed bre dang chos 'khor bcu gsum po / /
gdugs tog bcas kyi bar la phra rgyan ni / /
rgya gar shar nub mahA tsi na sogs / /
yul gru chen po nas tho na rin po che'i / /
rigs kyi mchog gyur rdo rje pha lam gras / /
kham cig tsam nas bod sran tsam gyi bar / /
che chung sna tshogs ngo grangs dgus lhag pa'i / /
bcu phrag bzhi dang in+d+ra nI la'i rigs /
bya sgong tsam nas rgya sran tshang mnyam bar / /
ngo grangs gsum cu so gsum zhum mig ces / /
yongs su grags pa bai DUr dkar po'i rigs / /
skud ris gsum sogs star kha'i che chung nas / /
kham tsig tsam bar kha grangs bcu phrag bzhi / /
padma rA ga che chung gong 'dra grangs / /
brgya phrag gsum dang dgus lhag bcu phrag gsum / /
margad che chung gong mtshungs gya drug dang / /
gA dza tha na la sogs mu tig rigs / /
che gras kham tsig tsam nas rgya sran gyi / /
tshod mnyam ngo grangs bzhi brgya don bdun dang / /
che chung gong dang mnyam pa'i su gan+d+hi / /
brgya dang go lnga nal rdog gnyis lhag bcu / /
nor bu'i rigs gyur dbyig kyang che chung tshad / /
gong 'dra brgya phrag lnga dang lnga bcu drug /
un dur Na rdog dgu bcu go lnga dang / /
rin chen rigs gyur ljang khra ngo go gnyis / /
ma Na ho yi yol go ngos zheng la / /
mtho tshad phyed do tsam yod kha shas dang / /
phril mo bya sgong tsam sogs ngo grangs khyon / /
stong phrag gcig dang lnga bcu nga dgu dang / /
g.yang Ti gong mtshungs brgya dang nga gsum mchis / /
gnam bskos bdag po che dang skyabs rje mchog /
gser zhal mjal skabs gong nas 'bul gnang gras / /
gser gyi par bu dbang sngon pad rag sogs / /
rin chen du ma'i phra ldan thur 'debs kyi / /
srang grangs lnga nas bcu bdun longs kyi bar / /
che chung sna tshogs nang du dri bzang gis / /
phyur bur gtams @# / /
pa lngas lhag bcu phrag bzhi / /
g.yu phras phyug pa'i gser ga ngos zheng la / /
mtho gang sor bdun yod pa gcig gis gtsos / /
gser gyi ga'u sum cu so gsum dang / /
tsha gser can gyi dngul ga g.yu phra can / /
ngo grangs bcu gnyis gser pad g.yu phra can / /
spus legs bse rus lhag pa'i brgya phrag gcig /
g.yu yi rdo rje gser gyi phra khung can / /
che chung mtho gang tsam lnga g.yu rkyar gras / /
drug dkar drug dmar sha dag rdog che ba / /
ngo grangs nyer gcig kha che spos shel gras / /
ngang sgong nyis 'gyur tsam nas star rlon par / /
khyon grangs chig stong nyis brgya zhe dgu dang / /
byu ru bya sgong tsam nas kham cig bar / /
ngo grangs sum stong drug cu re bdun dang / /
dpral g.yu nyir gnyis gser gyi spyi khebs bzhi / /
gzhi rigs che chung sna tshogs nyer lnga dang / /
dwangs shel rang byung bcos ma sna tshogs kyi / /
shel rigs mdog dang gzugs dbyibs sna tshogs pa / /
ngo grangs bzhi brgya sum cu so drug dang / /
mu men che chung sna tshogs chig stong dang / /
drug brgya lnga bcu nga bzhi 'ja' shel bdun / /
bcas rnams gang 'os gang mdzes gnas bkod cing / /
dmigs bsal bum sgo'i sgo khyim mtha' skor du / /
mu tig spus legs kham bu'i che chung tsam / /
rdog grangs brgya dang nyi shu rtsa bdun dang / /
de'i mthar byu ru star kha rlon pa nas / /
kham skam tsam par rdog grangs brgya zhe bzhi / /
de'i mthar kha che spos shel che chung tshad / /
gong 'dra rdog grangs brgya dang re gsum rnams / /
phreng bsgrigs tshar du dang ra dbus ke ke ru / /
che chung bya sgong dang mnyam gnyis kyi dbus / /
padma rA ga kham rlon tsam gcig dang / /
rdo rje pha lam drung gi gzugs dbyibs can / /
khyad mtshar 'phangs su tshon gang yod pa gcig /
bum sgo'i sgo khyim thod kyi zur gnyis su / /
mu tig zla phyed dbyibs can zung gis brgyan / /
de'i mthar rin chen gnyis pa'i pa tra ris / /
btso ma'i gser gyi khu bas byugs pas mdzes / /
gser g.yu'i pad 'dab che ba bco brgyad dang / /
che chung de 'og grangs kyang de snyed dang / /
pad phril rtse phran can grangs gong mtshungs bcas / /
rim pa gsum skor brgyan dbus g.yas 'khyil dung / /
'phangs su mdzub gang gser gyi kha rgyan ni / /
drug dmar g.yu yi dung gzugs can gyis brgyan / /
g.yas 'khyil dung gi gdan ma'i mtha' skor du / /
g.yu dmar shing lo'i 'dab gzugs sa zla yi / /
phra khung can gyi dbus su mkha' lding gi /
mgo dang lag gzugs g.yu las grub pa dang / /
gzhan yang zhum mig skud ris bdun pa rdog /
che ba bzhi dang pad rag bkra shis grangs / /
in+d+ra nI la kham bu'i tshod tsam lnga / /
margad zheng la sor do yod pa gcig /
rgya sran tsam gnyis gser g.yu'i pad 'dab bdun / /
rnams kyis mdzes pa'i bum sgo'i nang logs kyi / /
thod nas 'phyang ba'i dra ba dra phyed la / /
gnam bskos 'jam dbyangs gong ma'i phyag 'phreng gras / /
padma rA ga che chung kham bu @# / /
dang| |mnyam pa rdog grangs lnga bcung lnga dang / /
zhum mig che chung gong 'dra skud ris can / /
ngo grangs drug cu re bzhi nar gzugs kyi / /
dbyig grangs bcu gsum ma rgad rdog nyi shu /
g.yang Ti g.yu dang byu ru rin po che / /
smug ser gzi ris nar stabs can so so / /
ngo grangs nor lha'i grangs lhag bcu phrag re / /
gA dza mu tig kham bu'i bong tshod dang / /
mnyam pa gcig gis gtso byas mu tig grangs / /
grangs 'khyar gnyis kyis lhag pa'i brgya phrag bzhi / /
g.yu ril ngo grangs brgya dang nga bzhi dang / /
mu men bcu bdun byu ru brgya lnga bcu / /
g.yang Ti bcu gsum un thur Na zhes pa / /
rdog grangs brgyad cu gya drug maN ho / /
bzhi bcu zhe lnga de rnams spel legs kyi| |dra phyed rnam par mdzes shing brjid pa'i dbus / /
rin chen du ma'i phra tshogs kyis brgyan pa'i / /
gser gyi ze'u lha khang shel sgo can / /
nang du rgyal dbang bsod nams rgya mtsho yi / /
zhabs kyi ngar las rang byon du 'khrungs pa'i / /
'phags pa spyan ras gzigs dbang phyag bzhi pa'i / /
bzhengs sku dpangs su sor bdun tsam yod pa / /
byin rlabs gzi 'od rnam par 'phro ba bzhugs / /
de yi g.yas su bzhugs khang gong 'dra'i nang / /
'jam mgon bla ma blo bzang grags pa'i tshems / /
dung mdog mar grags ring bsrel can gcig dang / /
mkhas grub dge legs dpal bzang tshems gcig pa bzhugs / /
bzhugs khang gong 'dra g.yon pa'i nang gzhug tu / /
mkhan chen rdo rje 'chang chen gang de nyid / /
sku mtshams dam por yun ring bzhugs dus kyi / /
zhabs sen byin rlabs gzi 'od 'bar ba gsum / /
bzhugs shing mgo bsdoms par bkag sne 'dogs dang / /
bcas par gnam bskos chos kyi rgyal po che'i / /
sku rked yun ring bcangs pa'i sku rags kyi / /
mdzes rgyan gser gyi sba le gzugs dkyil du / /
'khor lo'i dbyibs can pha lam bcu bzhi re'i / /
phra ldan gnyis dang chu tshong 'khor lo gcig /
gser las grub pa rdo rje pha lam ngo / /
bcu gsum grangs kyi phra yis mtshar ba gcig /
gzhan yang rdo rje pha lam che chung tshad / /
kham tsig tsam nas bod sran tshod mnyam bar / /
ngo grangs brgya phrag gcig dang 'jig rten grangs / /
in+d+ra nI la rgya sran tsam bcu dgu /
bong tshad gong mtshungs ke ke ru rdog drug /
pad rag bdun cu don dgu su gan+d+hi / /
ngo grangs bdun dang zhum mig don bdun dang / /
gser gyi pad 'dab g.yu phras phyug pa bdun / /
gser g.yu'i rdo rje dang ni 'khor lo'i gzugs / /
dgu phrag gnyis dang gser ga phra ldan bzhi / /
sna drug rgyan gyi khyung gzugs ra dbar du / /
nor bu'i 'khri shing dmar po'i phor gzugs kyi / /
kha zheng so drug gser gyi nang sha can / /
khyung gzugs lto bar pad rag phug ron gyi / /
sgo nga tsam gcig mjug thog su gan+d+hi / /
gzi ris dang sgong tsam gyis mdzes pa mchis / /
bum sgo'i nang du dngul dkar thur 'degs kyi / /
srang 'khor brgyad brgya bzhi bcu tham pa dang / /
@# / /
rin chen dang po btso ma mgur zho'i grangs / /
nyis brgya sum cu dngul chu zho yi grangs / /
drug brgya dgu bcu go gcig dang bcas las / /
bzo bos legs par bzhengs pa'i rje bla ma / /
bka' drin zla med rdo rje 'chang chen po'i / /
snang brnyan srid zhi'i mchod yul zla bral ba / /
gang gi phyag g.yas chos 'chad phyag rgya dang / /
g.yon pa mnyam gzhag tshul du bzhugs pa'i steng / /
gong ma chos kyi rgyal po'i gnang rten gras / /
ngo mtshar can gyi mu men lhung bzed nang / /
bad rag pha lam ma rgad dbang sngon sogs / /
rin chen zas sna sne 'dzom bcud kyis bkang / /
de'i steng 'phags yul wA ra NA si yi / /
ma hA rA dza tse te shing bA thur / /
zhes su grags pas phul ba rin po che / /
ma rgad yol go brgyad gzhogs can gyi nang / /
rje btsun rdo rje 'chang chen gang de la / /
mi ma yin nas phul ba'i nor bu'i rigs / /
che chung dbyibs gzugs bya sgong dang mtshungs pa / /
gcig dang yol go'i nang du rin po che /
tsu ta ma Ni zhes pa mdog li ser / /
zheng la phyed gsum sor grangs yod pa mchis / /
'jam dbyangs gong ma chen po'i phyag 'phreng gras / /
mu tig rgya sran che phyogs rdog 'dril ba / /
spus legs gra mtshungs brgya dang brgyad yod la / /
byu ru'i rgyan dang mdud 'dzin thod 'jog can / /
gcig dang g.yang Ti ljang skya byu ru rdog /
brgya dang brgyad yod phreng ba ma rgad dang / /
tsu ta ma Ni la sogs nor bu'i rigs / /
du mas brgyan dang rje nyid phyag phreng gras / /
rang byung spos shel iN+Dur+Ni so so'i / /
phyag phreng gong mtshungs rgyan ldan re dang bcas / /
gang gi mgul ba'i mdzes rgyan tshul du bzhugs / /
'phags yul ka shi'i yul nas thon pa'i gos / /
gser ljang dras thags dngul gyi pho ris can / /
rnam par mtshar bas gzhi dang o re su'i / /
khyad gos gzhi dmar gser gyi ri mo can / /
rin thang gzhal dka' las grub sku bar dang / /
sku yi mdun sar 'os pa'i nyer spyad du / /
gong ma chen pos phul ba'i yu ye zhes / /
yid bzhin 'gugs pa'i lcags kyu su war+Na / /
srang 'khor nyi shu rtsa lnga las grub pa / /
rin chen phras mdzes gcig dang sa snying srang / /
bcu drug yod pa'i bum pa gcig bcas mchis / /
gong gsal sku brnyan 'di yi nang bzhugs su / /
rtsa brgyud bla ma'i mtshan sngags kyis mtshon pa'i / /
chos sku'i ring bsrel zab cing rgya che'i thog /
rje btsun bla ma rdo rje 'chang chen po / /
sku 'phreng rim pa'i nang rten snying po'i gras / /
de bzhin gshegs pa'i ring bsrel thub pa'i grangs / /
a ti sha yi gdung nag ril bu dang / /
mkhas grub khyung po mnyam med rin brtson dang / /
rdo ston shes grags gtum ston blo gros grags / /
mchims chen nam grags bcas kyi na bza' dang / /
sku chos cha shas gting skyes nang mjal gras / /
sa skya paN chen kun dga' rgyal mtshan gyis / /
'phrog byed rtsod pas 'dul skabs dbur bzhes pa'i / /
dbu zhwa'i cha shas dge 'dun rgya mtsho dang / /
rje btsun blo bzang chos rgyan dpal bzang po / /
rgyal ba yon tan rgya mtsho rnam gsum gyi / /
@# / /
na bza'i cha shas blo bzang chos rgyan gyi / /
dbu lo shangs phyis kun mkhyen lnga pa che'i / /
dbu skyes bubs tshang blo bzang ye shes kyi / /
phyag sen zhabs sen shangs mtshal sku'i cha las / /
byung ba'i ril bu sku chos na bza'i tshal / /
rje btsun rdo rje 'chang chen gang de yi / /
dbu lo bubs dang zhal rgyan shangs mtshal dang / /
byang sems ril bu phyag 'phreng thag pa dang / /
sku chos la sogs na bza'i cha shas rigs / /
sgam po pa yi dbu klad ring ba srel dang / /
chos rgyal 'phags dang sngags chen dkon mchog mtshan / /
paN chen bsod grags bcas kyi dbu lo dang / /
bzang po grags kyi na bza' pur ras sogs / /
skyabs rje de nyid thugs dam rten gyi gras / /
g.yang Ti las grub rgyal ba gnyis pa'i sku / /
gzhan yang bla ma yi dam sangs rgyas dang / /
byang sems rnams kyi snang brnyan skyabs mchog des / /
phyag 'debs gnang ba'i phyag tsha ngo ma'i gras / /
sum cu so drug gser zangs las grub pa / /
tsan+dan jo bo'i 'dra lcog gcig gis gtsos / /
thub dbang snang brnyan gnyis dang sgrol sku gcig /
smr-i ta'i phyag tsha bdud rtsi skye bdun dang / /
gsang chab bcas pa'i ril bu gnas rnying dang / /
mtshur bu'i rten 'dam lha ldan jo shAka gnyis / /
la sogs byin can rnams kyi zhal gser dang / /
gzhan yang zha lu ma he'i zhal 'bag gi /
phyis gzan sku 'bum byams gling tsan+dan gyi / /
sdong po'i 'dab ma sku dang yig 'bru'i rigs / /
rang byon yod pa 'ga' dang rgya dkar nag /
bal bod la sogs gnas chen mang po yi / /
bsangs sna chu sna sa sna rdo sna'i rigs / /
bzang dgu 'dzom zhing srog shing tsan+dan dmar / /
gas chag skyon rigs bral ba'i ngos yangs su / /
rigs lnga'i sa bon srog shing brtan pa'i gzungs / /
gser gyis bris pa gsang gnas nas bzung ste / /
dbu gtsug bar du g.yo med legs bzhugs shing / /
gnod sbyin tshogs bdag bcas pa'i 'khor lo zung / /
dar dmar ngos dri spel tshig zab mos brgyan / /
dzam+b+ha la yi sku brnyan li ma dang / /
lha mo'i gser sku bcas pa re re bzhugs / /
bzhug sa 'bol nang du rje btsun tsong kha pa'i / /
zhabs rog cha shas rje btsun de nyid kyi / /
zhabs bcags lhu tshang cha dang 'brom ston rje / /
mnyam med sangs rgyas sgom pa rnam gnyis kyi / /
zhabs rog du ma bu gnod sbyin 'khor lo'i mthar / /
zas sna 'bru sna dar sman rin chen rigs / /
dri bzang sogs kyis phyur bug gtams te mchis / /
them skas gnyis pa'i dbus su sgo khyim nang / /
dpal ldan 'dod khams dbang phyug sku'i snang brnyan / /
dz+hai k+ShiM las grub padma me ris can / /
mu tig dmar po ngo grangs bco brgyad sogs / /
rin chen phra yis spras pa'i gdub sil gyis / /
brgyan pa gzungs bzhugs byin chen legs gtams pa / /
sku tshad dpangs sor bcu bzhi yod pa bzhugs / /
mchod sdong rin po che 'di'i srog shing du / /
bka' gdams bstan pa'i chu mgo byang r+wa sgreng / /
rgyal ba'i dben gnas nags @# / /
khrod nas phyungs pa / /
shug sdong gas chag yo 'khyog skyon bral ba / /
mgo mjug ma ldog shar gnas drang po'i rtags / /
ma nor tshad mthun rtsa ba bum gdan nas / /
bzung ste rtse mo tog gi bar son pa / /
bre man gru bzhi de yan dbyibs zlum pa / /
rtse mor srid pa gsum las rnam rgyal ba'i / /
mchod rten rtsa bar sna tshogs rdo rje can / /
sman dang rin chen khu ba byugs pa'i steng / /
sa snying mgur zho mtsho grangs gar 'drongs kyis / /
bris pa'i gnas lnga so so'i sa bon dang / /
mdzod spur nor bu rgyas pa'i gzhal med khang / /
gzungs dang gtsug tor mchog grub gsang sngags dang / /
rin chen gtsug tor 'bar ba'i mtshan mchog dang / /
gtsug tor 'khor los sgyur ba'i rig sngags dang / /
padma gtsug tor can gyi gzungs rnams dang / /
khyad par 'phags pa 'od zer dri med gzungs / /
srog shing ngos bzhi'i rtsa ba nas bzung ste / /
thugs rje mdo gzungs bar la nyer lnga re / /
bzhugs shing shar ngos spyi bo'i oM yig gi / /
gnas su rig pa chen po'i gzungs mang ba / /
khyad par rgyal kun 'dus pa'i bdag nyid mchog /
rje btsun rdo rje 'chang chen gang de yi / /
mtshan sngags grangs mang gsang 'dus lha so gnyis / /
'jigs mdzad rdo rje bcu gsum lha tshogs bcas / /
bla ma brgyud pa'i mtshan sngags 'bru gsum dang / /
spel ba 'dod gsol smon tshig dang bcas pa / /
bre gdan mgrin pa'i AH yig 'khod gnas su / /
dbyangs dang gsal byed 'phreng ba ltar spel ba / /
bum stod thugs ka'i hUM yig 'khod gnas su / /
srog shing brtan pa'i gzungs sngags gsang ba 'dus / /
mi bskyod rdo rje 'jigs mdzad bcu gsum ma / /
gtso 'khor rnams kyi gzungs sngags spel tshig can / /
bum rked lte ba'i trAM yig 'khod gnas su / /
kun rig rnam snang mngon byang rnam pa gnyis / /
lha tshogs rnams kyi sngags dang sangs rgya mtshan / /
brgya rtsa brgyad pa'i gzungs sngags byams mgon gyis / /
dam bcas gzungs sngags 'dod gsol spel tshig bcas / /
bum smad gsang gnas hrIH yig gnas nyid du / /
gtsug gtor rnam rgyal gzungs dang mchod rten gcig /
btab na bye ba dpag med 'gyur gzungs dang / /
yid la 'dod dgu 'bad med 'grub 'gyur pa'i| | gzungs sngags 'dod gsol spel tshig bcas pa dang / /
rten 'brel snying po brtan bzhugs tshigs bcad bdun / /
mchog thob gzungs dang lho yi stod kyi bre'i / /
cha shas yar brtsegs nor bu rgyas pa yi / / /
gzhal med khang gzungs gtsug tor mchog grub sngags / /
rin chen gtsug tor 'bar ba'i mtshan mchog dang / /
gtsug tor 'khor los bsgyur ba'i rig sngags dang / /
padma gtsug tor can gzungs oM yig gi /
thad sor rig pa chen mo'i gzungs sngags dang / /
khyad par skyabs gcig 'khor lo'i mgon po mchog / /
gang de'i mtshan sngags shin tu mang ba dang / /
dus 'khor bla brgyud mtshan sngags bcas pa bzhugs / /
mgrin pa'i AH yig g+thad sor dbyangs gsal dang / /
thugs @# / /
ka'i hUM thad srog shing brtan pa'i sngags / /
dus 'khor lha tshogs mtshan sngags 'dod gsol can / /
lte ba'i trAM yig thad sor de nyid bsdus / /
lha tshogs mtshan sngags sman bla'i gzungs sngags dang / /
gzhan yang rdo rje rnam 'joms sgrol ma yum / /
'od zer can ma sgrol mas dam bcas rnams / /
gzungs sngags 'dod gsol spel tshig bcas pa dang / /
gsang gnas hrIH thad gtsug tor dri med dang / /
mchod rten bye ba 'gyur gzungs rten 'brel snying / /
sangs rgyas rabs bdun gso sbyong tshigs bcad dang / /
brtan bzhugs mtsho grangs smon tshig bcas pa rnams / /
nub lde bas bre yi stod kyi cha nas yar / /
rim bzhin nor bu rgyas pa'i gzhal med khang / /
shin tu gsang gzungs gtsug tor mchog grub dang / /
rin chen gtsug 'bar gtsug tor 'khor sgyur gyi / /
mtshan sngags rig sngags oM yig thad so ru / /
rig pa phug ron gzungs dang skyabs rje de'i / /
mtshan sngags grub dbang kun tu dge lugs kyi / /
'khor lo sdom pa'i bla brgyud mtshan sngags dang / /
mgrin pa'i AMH yig thad sor dbyangs gsal phreng / /
bum stod thugs ka'i hUM thad srog shing gi /
rten gzungs bde mchog drug cu rtsa gnyis lha'i / /
gzungs sngags 'dod gsol spel tshig dang bcas pa / /
bum rked lte ba'i trAM thad rdor dbyings lha'i / /
spags dang snang ba mtha' yas mtshan gyi sngags / /
tshe dang ye shes dpag tu med pa'i gzungs / /
seng ge'i sgra dang kun tu bzang po'i gzungs / /
rdo rje lta bu'i ting nge 'dzin rgyal po'i / /
mdo yi sngags dang 'dod gsol smon tshig dang / /
bum smad gsang gnas hrIH'i thad rten 'brel snying / /
gsang ba ring bsrel rig pa phug ron bcas / / /
ba /
zungs dang spel tshig de bzhin gshegs bdun gyi / /
gso sbyong tshigs bcad brtan bzhugs smon lam dang / /
bkra shis tshigs bcad rnams dang byang ngos ldebs / /
bre yi stod kyi cha nas yar rim bzhin / /
nor bu rgyas pa'i gzhal med khang gzungs dang / /
gtsug tor mchog grub rin chen gtsug 'bar mtshan / /
gtsug tor 'khor sgyur padma gtsug tor can / /
gzungs dang oM yig thad sor rig chen gzungs / /
khyad par mkhan chen rdo rje 'chang chen po'i / /
mtshan gyi sngags dang slob dpon a b+ha ya / /
ka ra'i bzhed srol rdo rje 'phreng ba yi / /
dkyil 'khor bzhi bcu zhe lnga'i bla brgyud kyi / /
mtshan sngags 'dod gsol smon tshig bcas pa dang / /
mgrin pa'i AH yig thad sor dbyangs gsal 'phreng / /
bum stod hUM thang srog shing brtan pa'i gzungs / /
kyai rdor lha dgu'i mtshan sngags 'dod gsol can / /
bum rked lta ba'i traM thad de nyid bsdus / /
sngags dang rdo rje sems dpa'i yi ge brgya / /
rdo rje mi 'khrugs gzungs mchog byams mgon dang / /
gsang bdag so so'i mtshan ni brgya rtsa'i sngags / /
bum smad hrIH thad byang chub rgyan 'bum gzungs / /
mchod rten bye ba dpag tu med pa dang / /
yid la gang smon 'grub pa'i 'gyur chen sngags / /
@# / /
rten 'brel snying po brtan bzhugs gzungs sngags bdun / /
mchod sdong chen po'i tog gi nang bzhugs su / /
nyi ma'i gnyen gyi phyag g.yas ma theb tshigs las / /
phebs pa'i 'phel gdung rgyal po ma skyes dgra'i / /
rten skal 'phel gdung a ma nas byon pa / /
dbang po'i grangs dang sangs rgyas 'od srung gi /
'phel gdung gcig dang gzhan yang sangs rgyas kyi / /
ring bsrel spos tshogs nang rten 'phel gdung bcas / /
re re jo bo chen po a ti sha'i / /
dbu klad ring bsrel rgyal ba gnyis pa dang / /
paN chen thams cad mkhyen pa gong ma gnyis / /
rgyal ba blo bzang bskal bzang rgya mtsho dang / /
mkhan chen thams cad mkhyen pa chen po bcas / /
so so'i dbu lo bubs tshang shas che dang / /
gtsug tor 'bar ba 'dus pa rin po che / /
tog gzungs 'od zer dri med gzungs bcas bzhugs / /
nyid kyi la nang du sangs rgyas glang po'i tshems / /
dwags po lha rje'i dbu klad ring bsrel dang / /
rje btsun blo bzang ye shes dpal bzang po'i / /
shangs mtshal kun gzigs lnga pa chen po dang / /
skyabs mchog gang de'i dbu lo bubs re mchis / /
zla dkyil nang du sangs rgyas 'od srung gi / /
'phel gdung gcig dang di paM kA ra yi / /
snam sbyar cha shas mtshan ldan dbu thod ces / /
rje btsun sha bo sgang pa'i thugs chigs ma / /
thog rdugs pa yis pad du thog bzed nas / /
gtum byed sku gzan cha shas 'gro ba'i mgon / /
phag mo gru pa'i tshems dang rus rgyan gyi / /
cha shas shing gi sku 'dra phyag nas ma / /
dar sku gling ras phyag bzo'i cha shas dang / /
rje btsun gang de'i dbu skyes byin can bubs / /
'od zer dri med gzungs mchog mang bzhugs shing / /
thabs shes zung 'jug thugs rje mdo gzungs dang / /
paN chen blo bzang chos kyi rgyal mtshan gyi / /
dbu skyes bubs tshad r+wa lo rdor grags kyi / /
zhal rgyan 'dres pa'i nag leb ril bu dang / /
mkhas grub khyung po'i gdung dang sku sha'i tshal / /
kun mkhyen ngag dbang blo bzang rgya mtsho yi / /
dbu la lan mang bzhes pa'i rigs lnga dang / /
skyabs mgon rdo rje 'chang chen gang de yis / /
rab gnas me tog yang yang 'thor gnang gi /
gdugs dkar 'khor lo rgyas 'bring bsdus pa gsum / /
chos /
'khor bcu gsum pa yi nang gzungs su / /
spyan snga lha gzigs ras dang zhang 'gro ba'i /
mgon po so so'i tshems re jo bo rje / /
yab sras gdung nag grub dbang mi la rje'i / /
bzhes can dngul shan sgom thag tshems ring bsrel / /
sku rus a yig rang byon 'khrungs pa dang / /
rmog lcog rin brtson gdung rus spyan snga ba / /
grags pa byang chub sku yi tshigs logs las / /
rang byon tshe dpag med dang sku stod la / /
rang 'khrungs spyan ras gzigs sku gsal ba dang / /
tshes bzhi rnying ma ba yi gdung legs AH / /
rang byon rnams kyi cha shas rgyal ba'i dbang / /
thams cad mkhyen gzigs blo bzang rgya mtsho dang / /
rje btsun blo bzang ye shes dpal bzang po'i / /
dbu lo @# / /
bu bas re 'od zer dri med gzungs / /
mang bzhugs chos 'khor bcu gnyis nang gzungs la / /
'gro mgon chos rgyal 'phags pa'i dbu thod dang / /
sku ber cha shas dge bshes po to'i tshems / /
'jam mgon rgyal ba gnyis pa tsong kha pa'i / /
snam sbyar byin can 'od zer dri med gzungs / /
'dod gsol spel tshig bcas pa mang bzhugs shing / /
chos 'khor bcu gcig pa yi nang bzhugs su / /
de bzhin gshegs pa'i 'phel gdung 'phags bod kyi / /
skyes chen dam pa mang po'i gdung ring bsrel / /
chos kyi rgyal po khri ral zhabs dar la / /
spyan ras gzigs kyi snad brnyan 'bur dod pa / /
rgyal ba drug pa'i dbu skyes na bza' bcas / /
chos 'khor bcu pa'i nang gzungs rgya gar gyi / /
dam pa sangs rgyas pur rdor dam pa'i sku / /
rang byon can dang mchims chen nam grags kyi / /
dbu zha'i tshal bu sa skya paN chen gyis / /
'phrog byed 'dul skabs bzhes pa'i dbu zhwa'i tshal / /
shAkya'i dge sbyong 'du gsum snyoms las pa / /
bdag 'dra'i mgo skyes lo ma'ang yod par gda' / /
chos 'khor dgu pa'i nang du 'jam mgon rje / /
blo bzang grags pa mkhas grub dge legs dpal / /
bu ston rin chen bcas kyi tshems re re / /
yon tan rgya mtsho'i dbu paN cha shas dang / /
paN chen bsod grags dbu lo rgya shog la / /
snag tshas par ba'i nyes sel gzungs mang bzhugs / /
chos 'khor brgyad par mkhas grub khyud po'i gdung / /
sangs rgyas sgom pa'i ring bsrel pha dam pa'i / /
shang sa mtshal 'od zer dri med gzungs bcas bzhugs / /
chos 'khor bdun par mar pa'i zhun thig las / /
phebs pa'i kyai rdor lha dgu'i cha shas dang / /
kyai rdor dkyil 'khor khrus chab sogs kyi rgyun / /
rang sangs rgyas kyi dpyi rus las 'khrungs pa'i / /
spyan ras gzigs sku rang byon cha shas dang / /
bcom ldan rig ral gdung rus thams cad mkhyen / /
dge 'dun rgya mtsho'i shangs mtshal ril bu dang / /
chos rgyal 'phags pa'i dbu skyes gser zhun gyi / /
khu bas bris pa'i 'od zer dri med gzungs / /
mad bzhugs chos 'khor drug par 'gro ba'i mgon / /
chos rgyal 'phags pa'i dbu yi mas 'gram gyi / /
sku rus tshad mar 'phags mchog rigs gsum mgon / /
snang brnyan rang byung nyid du phebs pa dang / /
klu yi rgyal pos thang la phul ba yi / /
rdo sku rang byon mkha' 'gro shing gos can / /
sham+b+ha lar bskyod blangs pa'i a ru ra / /
rlon pa rje btsun grol mchog la phul ba / /
rnams kyi cha shas rje btsun thams cad mkhyen / /
blo bzang chos kyi rgyal mtshan dbu lo dang / /
'od zer dri ma med pa'i gzungs mang bzhugs / /
chos 'khor lnga par kun mkhyen rgyal ba'i dbang / /
blo bzang rgya mtsho sngags chen dkon mchog mtshan / /
rje btsun blo bzang ye shes dpal bzang po / /
so so'i dbu skyes sa paN shangs mchal dang / /
'od zer dri med gzungs sngags grangs mang bzhugs / /
chos 'khor bzhi par rgyal @# / /
ba 'brom ston pa'i / /
sku 'gag cha shas sangs rgyas sgom pa yi / /
sku chos dum bu kha che paN chen gyis / /
sa lo kun dga' rgyal mtshan la phul ba'i / /
rten 'dam dpe grags ma dang lho shog la / /
snag tshas par ba'i 'od zer dri med gzungs / /
mang bzhugs chos 'khor gsum pa'i nang gzungs su / /
paN chen chos kyi rgyal po'i bur ras dang / /
na bza'i tshal bu dbang phyug rab brtan tshems / /
bu ston thams cad mkhyen pa'i snam sbyar gyi| |cha shas tsam dang khyad par 'khor lo'i mgon / /
rje btsun rdo rje 'chang chen gang de yi / /
dbu paN sgom zhwa g.yag sde paN chen gyi / /
tshems dang rten 'dam khrus ril byin can dang / /
mgon po bsod nams mchog ldan snam sbyar gyi / /
tshal bu khrus long ma Ni ma'i cha shas / /
'od zer dri med gzungs mang bcas pa dang / /
chos 'khor gnyis par rgyal ba rgod tshang pa'i / /
dbu thod du ma bu chos rje rgyal sras pa'i / /
gdung la phebs pa'i 'phags mchog phyag bzhi dang / /
tshigs las 'khrungs pa'i kha sar+pA Ni'i sku / /
rang byon byin can cha shas pa nag po / /
ro zan gdung tsha gtsug tor padma can / /
gzungs dang rin chen gtsug tor 'bar ba'i gzungs / /
mang bzhugs chos 'khor dang po'i nang gzungs su / /
'phags yul grub mchog tai lo sher bzang dang / /
dwags po sgom tshul tshems re rin po che /
gtsug tor mchog tu grub pa'i gzugs sngags dang / /
nyes sel rig pa phug ron gzungs sngags bcas / /
grangs mang bzhugs shing mchod sdong bre'i nang du / /
skyabs mgon rdo rje 'chang de'i dbu paN dang / /
rgyud rnams kun gyi rgyal po gsang ba 'dus / /
'phags lugs 'jigs mdzad r+wa chen lugs bcas dang / /
dus 'khor dbang brgyud bde mchog kyai rdo rje / /
rnal 'byor rgyud dang spyod rgyud bya ba'i rgyud / /
byin rlabs nye brgyud rgya chen spyod pa'i brgyud / /
zab mo lta brgyud bstan pa'i gtang rabs kyi / /
brgyud pa rnams dang khyad par dus gsum gyi / /
rgyal ba kun 'dus rje btsun bla ma mchog /
gang de'i mtshan sngags 'bru gsum dang spel ba / /
'dod gsol spel tshig bcas pa dkar 'jam gyi / /
shog pu bre kha chig stong bdun brgya skor / /
ngos su bris sogs chos sku'i ring bsrel dang / /
gzhan yang 'phags yul bod sogs ris med kyi / /
'phags chen dam pa mang po'i nang rtan gras / /
sangs rgyas byang sems sogs kyi sku'i cha las / /
phebs pa'i 'phel gdung bzhi bcu tham pa dang| |smang mtha' yas dang phyag na pad dkar 'chang / /
gsum ldan dur smrig gar rol thams cad mkhyen / /
sku phreng gong man rim thugs dam rten / /
rdzogs sangs rgyas kyi 'phel gdung sum cu dang / /
gzhan yang sangs rgyas 'od srung 'phel gdung dang / /
dwags bo lha rje'i tshems bcas re re bzhugs / /
mdzod spur khyad par 'phags pa'i nor gyi mchog /
rje btsun rdo rje 'chang dbang de nyid la / /
wA ra NA si'i rgyal po tse te shing / /
zhes pas phul ba rin chen margad @# / /
las| |grub pa rdo rje gdan gyi zhing bkod kyi / /
mchod rten mu tig snyoms pa'i dra ba dang / /
dra phyed bum gdan pad rag phra 'bur dang / /
bum ldir ngos su longs sku'i chas mdzes pa'i / /
rgyal ba rigs lnga mu tig star brgyus kyi / /
chos 'khor bcu gsum gdugs bcas su gan+d+hi'i / /
tog dang sa 'dzin zur bzhir dbang sngon dang / /
mu tig rin po che sogs ljon shing tshul / /
phul byung bkod pas mdzes pa khyad mtshar dang / /
dbu klad tshul du bug bral muk+ti ka /
ches mang g.yang Ti'i nor gzhong gzugs nang du / /
g.yu las grub pa'i ljon gzugs sdong po la / /
rin chen sna tshogs yal ga lo ma dang / /
mu tig byu ru sogs kyi me tog dang / /
'bras bu dbu yi nang gi ljon shing tshul / /
mthing shog ngos yangs rin chen su war+Na'i / /
khu ba gar 'drongs kyis bris sangs rgyas kyi / /
mtshan 'bum glegs bam gcig dang sangs rgyas mtshan / /
stong phrag lnga tsam yod pa'i glegs bam bzhi / /
na bzas klubs pa klog thabs tshul bzhugs pa'i / /
bar mtshams rnams su bsung zhim dad ldan gyi / /
ma la yar skyes sa mchog dkar dmar dang / /
zhing khams kun tu khyab byed dri bzang spos / /
dmar ser chu na po grangs mang bzang drug gis / /
mtshon pa'i sman gyi bye brag sna tshogs dang / /
rin chen phye sogs mchod 'os gcal du bkram / /
bre gdan nang du mgrin gzungs med mi rung / /
dbyangs gsal grangs mang rje btsun thams cad mkhyen / /
blo bzang chos rgyan blo bzang ye shes zhabs / /
sku 'phreng rnam gnyis phyag 'phreng re re dang /
|rgyal dbang blo bzang bskal bzang rgya mtsho yi / /
phyag 'phreng rak+Sha rnying pa byin rlabs can / /
skyabs mchog 'khor lo'i mgon po gang de yi / /
phyag 'phred thag pa rnying pa byin can 'ga' / /
skyabs rje gang der gong nas 'bul gnang gi /
zhal sbyin gser shubs g.yu phras brgyan pa dang / /
sku gzan sdems byed lhas ma sbod ldan gcig /
yi dam lha tshogs ljags bsnyen lan mang du / /
stsal ba'i phyag 'phreng grangs 'dzin rin po che / /
las grub rje btsun gang de'i ting nge 'dzin / /
zab mo'i nus pas gsung gi rdo rje yi / /
ngo bor bzhugs pa'i phyag 'phreng byin rlabs can / /
gcig dang bo d+hi ci yi phyag 'phreng la / /
rin chen rgyan gyis brgyan pa byin can gcig /
de dag bar mtshams kun kyang dri bzang gi / /
rigs dang rin po che yis phyur bur bkang / /
mchod sdong chen po'i nang logs thams cad du / /
ba byung rnam lnga'i khu bar rin chen dang| |sman sna'i phye ma bzang po bsres pa dang / /
dri bzang kha che gcig lhag bcu phrag zung / /
khal grangs u dkar sbyangs byugs pa'i steng / /
gnam bskos \u0f38 gong ma chos kyi rgyal po ches / /
phul ba'i yol ba mang lhug ser po las / /
grub pa ling gi gsham bus khor yug tu / /
brgyan pa gcig dang ther gos gzhi dmar po / /
rgya yig can gyi yol ba gong gsham can / /
ri ldebs bres pa'i steng du gangs ri'i mgon / /
sku 'phreng rim can gzims chung sku thang @# / /
gras| /
sangs rgyas so lnga'i sku thang bir thogs dpa' / /
chos dbyings rgya mtsho'i sor rtses bskrun pa gcig /
thub pa'i dbang po'i 'khrungs rabs so bzhi dang / /
rnam rgyal lha dgu bcas pa'i bris thang re| /
'khrungs rabs bcu gcig sku thang chos dbyings kyis / /
bris pa gcig dang tsong kha brgyad cu pa / /
gnas bcu'i sku thang gra mtshungs ngo grangs lnga / /
rgya chen tshogs gnyis sku thang sman bris gcig /
rje btsun blo bzang ye shes dpal bzang po'i / /
sku gdung dar la blo bzang chos rgyan gyi / /
gsang ba bsam mi khyab pa'i rnam par thar / /
gzab bris byin can ngo grangs yon tan dang / /
byang chub lam rim bla ma brgyud pa dang / /
paN chen chos kyi rgyal po sku rkyang dang / /
grub che ni dril bu zhabs lugs 'khor lo sdom / /
dam tshig gsum bkod dkyil thang bcas pa re / /
gzims chung rten gras dus 'khor sku thang gnyis / /
bla ma mchod pa'i tshogs zhing bde mchog gi rig ma bcu drug bcas pa'i bris thang re / /
rgyal dbang bdun pa'i 'khrungs rabs gra thang bcas / /
khro rgyal gshin rje gshed kyi sku'i snang brnyan / /
r+wa lo'i thugs dam rten dang gzhan ma gcig /
bde mchog lU i pa yi dkyil thang gcig /
gos bzang ngos su mu tig gcal bsgrigs kyi / /
yid bzhin 'khor lo'i sku brnyan gras mtshar ba / /
tshe mtha' yas pa lha dgu'i dkyil thang dang / /
dbang phyug brgyad ldan bzhad pa rdo rje'i sku / /
rdo rje rnal 'byor sgrol ma nyer gcig dang / /
bde mchog mkha' 'gro rgya mtsho 'od zer can / /
bde mchog lha lnga'i dkyil 'khor gnas bcu dang / /
'jam dbyangs nag po phyag rdor gos sngon can / /
byams pa mgon po phyag rdor gtum po dang / /
'jam mgon bla ma 'jigs mdzad dang bcas pa'i / /
sku thang re re sgrol ljang bris thang gnyis / /
dpal mgon 'phags pa klu sgrub thugs dam rten / /
thub pa'i dbang po'i mdzad bcu'i sku thang dang / /
sangs rgyas dpa' bo bdun la gnas bcu dang sangs rgyas so lngas bskor ba'i gra thang bdun / /
rgyal dbang bskal bzang rgya mtsho'i thugs dam rten / /
rje btsun sgral ma'i sku thang sku rgyab la / /
rje btsun de nyid phyag rjes yod pa gcig /
gsang ba 'dus dang 'jigs byed dkyil thang re / /
dang po'i sangs rgyas kA la ca kra dang / /
ye shes khyung khra bcas kyi sku re dang / /
gzhan yang bla ma yi dam sangs rgyas dang / /
byang sems chos skyong la sogs sku'i snang brnyan / /
byin rlabs can gyi thang ka brgya bcu gcig /
mchis pa rnams kyang gral rim mdzes par bkrams / /
de dag dbu thog bzang gos rgyan bzhi yi / /
bla bre'i gsham bu'i steng la gzugs sgra dang / /
dri ro reg bya rdo rje ma la sogs / /
mchod lha mchod rdzas thogs pa'i gzugs 'gros mtshar / /
phyogs dang phyogs ma tshams rnams su nor bu'i gzugs / /
mdangs bsdebs dra ba dra phyed mtshar ba dang / /
bzang gos sna tshogs 'phan chung gral bsgrigs kyi / /
'joms su gser jus sna lnga'i rgyal mtshan @# / /
bzha / /
gnam bskos 'jam dbyangs !gong ma chen bo yis / /
phul ba'i mang lhug ser po'i gnam rgyan dang / /
mchod sdong chen po'i bum smad nang mthil du / /
spos dang tsan+dan dkar dmar bzang drug sogs / /
dri ngad zhim mdar phun sum tshogs pa'i rdzas / /
mchis so cog dang rdo rje pha lam dang / /
padma nA ga la sogs nor bu dang / /
gser dang dngul la sogs pa'i rin chen rigs / /
mchu gnyis dkar mos mtshon pa'i 'bru sna bcas / /
bgrang bar yas shing tsam+pa ka la sogs / /
me tog sna tshogs gcal du bkram pa'i steng / /
rje btsun brtan pa'i 'khor lo chos ldan gyi / /
mi rje'i rnam par rol pa gnam bskos lhas / /
mgon po gang de'i sku gdung rin po cher / /
sri zhu bkur sti'i thugs bskyed rmad byung bas / /
rin dang srang chen khri phrag brgal ba las / /
bka' yi 'khor los bzhengs mdzad lha babs kyi / /
mchod sdong rin chen du ma'i phras brjid pa / /
'phangs su mtho grangs dus dang phyogs brgal tsam / /
ngo mtshar phul dang rab mchog che ldan pa'i / /
bum ldir nang du gan gos khyad 'phags pa / /
mang lhug ser po'i yol bas bres pa'i dbus / /
gos ser dri ma med pa leb bting thog /
'khor ba'i skyon gyis ma gos mtshon byed du / /
mdzod gos spu ma ser po'i bzhugs gdan dang / /
thabs shes nyi zla rnam gnyis mtshon phyir du / /
bzhugs gdan dkar dmar gnyis dang rung mthun gyi / /
tshad dang ldan pa'i bzhugs gding bcas kyi thog /
dngul dkar srang 'khor drug brgya'i nang ldan gyi / /
tsan+da na sa mchog zam tog gi nang / /
rigs dang dkyil 'khor rgya mtsho'i khyab bdag mchog /
drin can rtsa ba'i bla ma rdo rje 'chang / /
mtshan tsam brjod par dka' ba gang de yi / /
sku gdung yid bzhin nor bu rin po che / /
tog gi blo gros lhar bcas 'gro kun gyi / /
bsod nams zhing mchog dam pa bla na med / /
rgyud rgyal gsang ba 'dus pa mi bskyod lha'i / /
ngo bor cha shas yongs su rdzogs bzhugs pa'i / /
mtha' skor dri bzang kha che gur kum tshogs / /
gtso bor gyur ba'i bzang drug la sogs pa / /
sman gyi phye ma rten 'brel snying po dang / /
shAkya'i rgyal po'i 'phel gdung rgyal ba'i dbang / /
blo bzang bskal bzang rgya mtsho'i dbu lo sogs / /
ring bsrel rnam bzhis phyur bur legs gtams pa'i / /
gser gyi mchod sngong chen po'i sku mdun du / /
skyabs mchog gang de'i sku yi nyer spyad gras / /
gsol cog steng du gser gyi zhal stegs thog /
zhal dkar nor bu mchod ja sogs kyis bkang / /
bzed zhal spyi blugs phud phor zhib snod dang / /
gsol thur bcas pa gser rgyang las grub par| |spug sogs g.yu yi phra rgyan phyug pa dang / /
sku pang khebs dang dkrum shan gsol khebs dang / /
rdzab ya ku ba ko ril las grub pa'i / /
mchod zhal re dang mchod chor thums gcig dang / /
bzo dbyibs mdzes pa'i @# / /
gsol sder gnyis bcas dang / /
rje btsun blo bzang chos kyi rgyal mtshan dang / /
blo bzang ye shes sku dus sgrub gnang gi /
bdud rtsi ril bu thums re skyabs rje mchog /
gang de'i sku dus sgrub gnang bdud rtsi yi| |thums bu gcig dang skye bdun ril thums gnyis / /
sku 'phreng rim pa gsum gyi rten 'dus dang / /
byin rten sna tshigs yod pa'i thums bcas dang / /
phyag dril rdor bcas phyag DAr rkeng 'chings la / /
rin chen phras mdzes dar dpyangs dang ldan pa / /
mgon des sku mtshams khongs su gsung chog dang / /
bka' dbang stsal skabs sogs su byin rlobs pa'i / /
nang mchod snod mchog mkha' 'gro'i dbu thod la / /
gser gyi nang sha rdo rjes mtshan pa khebs / /
stegs bcas gcig tu dngul gyi ka pA la / /
dri bzang bdud rtsi ril bus khengs pa dang / /
gsol lhung dri bzang shing 'bras kyis bkang ba / /
bsnyen rdzogs gnang chas thur shing chu tshags dang / /
gsung gtor nyer spyad gtor gzhong gtor theb dang / /
de'i stegs pa tra ris mtshan gtor thur dang / /
'ga' Tu bcas ba rgyu dngul bzo bkod mtshar / /
'bru dkar 'bras bu phun sum tshogs bcas dang / /
rgyal ba gnyis pa'i phyag tang 'khrul med cha / /
gang gi dngos slob gzhon nu rgyal mchog la / /
stsal ba byang bdag rnam rgyal grags bzang brgyud / /
spyan ras gzigs dngos dge 'dun grub pa dang / /
paN chen thams cad mkhyen pa gong ma gnyis / /
skyabs mgon de nyid bcas pas yun ring du / /
phyag ting gnang ba'i byin can ja len mar / /
grags pa cha dang mgon po gang gi skur / /
yun ring gsol ba'i snam sbyar gtar bu dang / /
bcas pa byin can rgyal dbang thams cad mkhyen / /
blo bzang bskal bzang rgya mtsho'i 'gan sbyar dang / /
dbang chas rgyan drug byin rlabs can cha tshang / /
phyag dkrol sbug sil cha re sbo ser gyi / /
mchod zhal gnyis dang sbo le sngon po yi / /
snger ma shing 'bras kyis gang 'phags pa'i yul / /
te se skyid grong ma pham war+Na si / /
pre ta pu re bcas kyi sa sna dang / /
rdo sna bsangs sna 'bru sna gang 'dzom dang / /
slob dpon chen po mtsho skyes rdo rje yi / /
tshe ril sogs kyis lags gtams dngul gzhong gcig /
skyabs rje gang de'i zhal tsig bsangs sna bcas / /
blugs pa'i gu gu sha yi bum pa cha / /
gcig dang bzang drug gis bkang shel bum gcig / /
sman snas khengs pa'i sa li che chung gnyis / /
spo le ser po'i me dam dus 'khor gyi / /
dkyil 'khor rdul tshon bzhugs pa cha gcig dang / /
\u0f38 gong ma chen pos phul ba'i sgam chung gzugs / /
bza' snas gang ba gcig dang gnas chen gyi / /
bsangs snas khengs pa'i gos chen khug ma dang| |rgya ser yul nas thon pa'i rgyangs mig shel / /
gling lnga yod pa gsal dwangs shub ldan gcig /
skyabs mchog gang de'i thugs dam maN+Dal gras / /
gser las grub pa kar+sha pa Ni dang / /
'bru yi tshom bu bzang pos brgyan @# / /
pa dang / /
gser gyi ka lam nya lcibs phra ldan dang / /
a tar gyis bkang bum pa cha gcig rnams / /
tsam pa ka dang pad dkar me tog gis / /
gang ba'i dkar yol bum pa cha ldan dang / /
dngul las grub pa'i rnam bum las bum dang / /
kha TwAM ga bcas re re bla med dang / /
bya ba'i rgyud kyi bum rdzas bum gos sogs / /
phyi nang legs par 'du byas mdzes pa'i steng / /
bu ston rin chen grub dang rje nyid kyis / /
yun ring byin gyis brlabs pa'i dung chos dang| /
rdo rje gzungs thag bcas dang khrus long gcig /
dngul las grub pa'i phyag nas 'thor snod nang / /
g.yu byur mu tig rin chen rigs kyis bkang / /
phyag phyag rnying pa dus tshod 'khor lo dang / /
phyag tsha'i sku par bka' gdams lha bzhi dang / /
rgyud sde'i gsung chog gnang dus bzhes chas kyi / /
stod g.yogs smad g.yogs rigs lnga dar dbyangs dang / /
gtsug tor mu tig phra bcas cha tshang dang / /
byu ru'i phyag 'phreng gnyis dang zhal dkar ser / /
yu thung gsum dang mdzod gos gzims khebs gsum / /
sku tsar sku khrus gsol ba'i khu ba la / /
dri bzang sman phye ba sres pa'i sman 'dam dang / /
yun gsol sku zlam la sogs na bza'i rigs / /
byin can le tshan nyis hu rtsa drug dang| |paN chen chos kyi rgyal po'i dbu paN dang / /
sku gsham bzhugs gdan stan dmar bcas pa dang / /
rje btsun blo bzang ye shes dpal bzang po'i / /
bzhugs gding stan dmar bcas pa byin can re / /
gzims chung sbug gi spos khug cha gnyis dang / /
bzed zhal yol go 'khred khug le tshan gsum / /
zhal dkar mchod chor thugs dam rten gras kyi / /
sku thang gong gsham rnying pa byin chags dang / /
phyag dpe'i bzhugs khom rnying pa gnyis rnams mchis / /
chos sku'i ring bsrel gtso bor bla med dang / /
rnal 'byor bya spyod rgyud snge rnam pa bzhi / /
gzungs chen snge lda mdo gzungs la sogs pa / /
lho shog bre kha drug khri dgu stong dang / /
sum brgya lnga bcu lhag tsam ngos yangs su / /
sman dang dri bzang rin chen kun bsres pa'i / /
snag tshas par dang dbang mdog rgya shog kyang / /
bre kha dgu brgya bcu phrag tsam gyi ngos / /
gser gyis bris dang snag tshas par ba yi / /
nyes sel gzungs dang rig pa phug ron dang / /
rten 'brel snying po bcas pa grangs mang ba / /
mtho dma' bar gsum kun la khyab par bzhugs / /
mchod sdong chen po'i bum pa'i stod kyi char / /
grub chen las kyi rdo rje'i sku'i snang brnyan / /
li dkar gcig dang bkras li'i rdor sems sku / /
chos li las grub phyag rdor 'khor chen dang / /
lo chen byang chub rtse mo'i sku re re / /
rdo rje 'chang dang rgyal ba mi bskyod pa / /
bla ma zhang zung 'jam mgon tsong kha pa / /
bcas kyi snang brnyan chos li las grub pa / /
rdo rje 'chang gi sku brnyan sle'u chung / /
gser zangs las grub bde mchog lhan skyes sku / /
gcig dang 'jam mgon bla ma'i snang brnyan gsum / /
rdor sems sku brnyan rgya gar shar li gcig /
rang byung shel @# / /
las grub pa'i bde mchog gi /
blos bslangs dkyil 'khor shel dkar las bskrun pa'i / /
bde mchog mkha' 'gro rgya mtsho'i sku gcig dang / /
rgyal ba gnyis pa'i phyag tsha 'khor chen dang / /
a rtags ma gnyis sku 'bum tsan+dan las / /
rang 'khrungs 'jam mgon bla ma'i sku gcig dang / /
bka' gdams gdung rten lcags rtse can gcig gis / /
gtsos pa bzhi dang shel gyi mchod rten gcig /
gzhan yang bla ma yi dam sangs rgyas dang / /
byang sems sogs kyi gser sku che chung bsdoms / /
lngas lhag bcu phrag bzhi longs bzhugs thog nas / /
srog shing rin po che yi mdun nyid du / /
bkra shis li ma las grub gsang 'dus kyi / /
snang brnyan khru gang lhag tsam mtha' skor du / /
'khor tshogs sku rnams tsa kli dang bcas pa / /
byin rlabs gzi 'od 'bar zhing dngul dkar gyi / /
rdo rje 'jigs mdzad sku brnyan bgrad mtho gang / /
lhag tsam g.yas phyogs dus 'khor snang brnyan dang / /
rgyab tu dngul dkar las grub bde mchog sku / /
mtho gang lhag tsam dz+hai k+ShiM las bzhengs pa'i / /
rje btsun rdo rje phag mo'i sku brnyan dang / /
g.yon du kyai rdor snang brnyan gser zangs dang / /
dz+hai k+ShiM las grub 'jigs byed dpa' gcig sku / /
gser zangs las grub gsang 'dus sku brnyan bcas / /
skyabs mchog dam pa gang de'i thugs dam rten / /
yun ring gnang ba'i byin rlabs mtshan ka can / /
na bza' bzang gos ser pos klubs pa dang / /
srog shing rin po che yi g.yas phyogs su / /
bdud rtsi ril bu sman dang rin po che sa / /
phyur bur legs bkang 'gos lo'i dbu thod dang / /
g.yon du bdud rtsi ril bu rin chen rigs / /
sman sna'i phye ma sogs kyis legs gtams pa'i / /
rdo rje phag mo'i sprul pa'i dbu thod bzhugs / /
de dag rnams kyi dbus su skyabs kyi mchog /
rje btsun thams cad mkhyen gzigs gang de yi / /
thugs dam rten mchog yun ring gnang ba'i gras / /
rgyal ba gnyis pa blo bzang grags pa yi / /
snang brnyan bkra shis dwo kha mar grags pa / /
byin can khri bcas rgyab yol ljon shing gzugs / /
ngos la mu tig byu ru la sogs pa / /
rin chen du ma'i phra yis spras pa bzhugs / /
g.yas su rje btsun blo bzang chos rgyan zhabs / /
dgung lo dgu bcu go gsum dus bzhengs pa'i / /
sku brnyan dbu skyes bubs tshang nang gzungs kyi / /
gtso bor bzhugs pa bsti khang bcas pa dang / /
g.yon du gser zangs las grub rje bla ma / /
blo bzang ye shes gang de'i sku brnyan dang / /
mdun du bkra shis li ma las bzhengs pa'i / /
skyabs mchog rdo rje 'chang chen gang de yi / / /
snang brnyan byin rlabs phung po dang bcas pa / /
bzang gos na bzas klubs te rten gtso dang / /
zhal phyogs mthun par bzhugs pa'i bar rnams su / /
ser byams chen chos rje'i dbu paN dang / /
rgyal ba dge 'dun grub pa dpal bzang po'i / /
snam sbyar gcig dang khyab bdag rdo rje 'chang / /
rje btsun blo bzang bskal bzang rgya @# / /
mtsho yis / /
rdo rje 'phreng ba'i bka' dbang stsal skabs su / /
rtag par man bas pa'i sku chos byin can gcig /
gzhan yang mkhan chen thams cad mkhyen mchog nas / /
bdag la snga sor stsal ba'i snam sbyar la / /
slar yang byin gyis brlabs te bsnyen rdzogs kyi / /
bslab sdom dang bcas gus pa'i spyi bo ru / /
legs par nod pa 'dus pa rgya mtsho'i dbus / /
gyon nas gso sbyong dbyar gnas dgag dbye sogs / /
lan 'ga' bgyis rung rang bos lung rtogs kyi / /
yon tan cha shas tsam gyis dben gyur mod / /
mkhan chen mchog dang 'phags pa'i dge 'dun gyi / /
byin rlabs zhugs par re nas phul ba las / /
rang mthu'i byin ni cha shas tsam gyis dpan / /
dri bzang dang ldang spos mchog dmar ser gyi / /
chun po mi khur nyi shu'i tshod mnyam dang / /
kha che gur kum bzang drug sman phye dang / /
rin po che yi rigs gyur sna mang dang / /
gzhan yang gnam bskos sa yi tshangs pa ches / /
phul ba'i dri bzang dmar ser sgam ser gsum / /
gang ba gzhan ma spos rigs sna tshogs kyis / /
khengs pa'i yol go che chung nyer brgyad mchis / /
gdan sa gang gi 'phags tshogs 'dus pa cher / /
ljags lung stsal pa'i phyag dpe bka' rtsom gras / /
po ti drug dang rgyal btsong kha pa'i / /
gsung 'bum cha tshang bcas pa'i glegs bam re ra / /
glegs shing sku rags gdong dar na bza' sogs / /
ma tshang med dang rgyal tshab chos rje'i gsung / /
cha tshang mkhas grub dge legs dpal bzang po'i / /
gsung 'bum yongs rdzogs gser ma bzang gos kyi / /
na bza' glegs shing tsan+dan las grub pa / /
mu tig phra 'bur bzhugs khom dang bcas pa / /
'jam dbyangs gong ma chos kyi rgyal po ches / /
phul ba'i phyag dpe dpa' bar 'gro ba'i mdo / /
rje btsun bla ma mchog gis lan mang du / /
ljags klog stsal ba'i glegs bam byin rlabs can / /
na bza' gdong dar glegs shing sku rags sogs / /
cha tshang gcig dang paN chen snang mtha' yas / /
blo bzang chos kyi rgyal mtshan dpal bzang po'i / /
gsung 'bum bka' rgya ma dang bcas pa gcig /
gis mtshon gsung 'bum cha tshang tshar bzhi dang / /
thams cad mkhyen dngos blo bzang ye shes kyi / /
gsung 'bum cha tshang tshar gnyis grub pa'i dbang / /
ngag dbang byams pa'i gsung 'bum cha tshang gnyis / /
rje yi rtogs brjod mdun legs tshar gcig dang / /
rgyal ba blo bzang don yod grub pa yi / /
zhal gdams blo bzang bka' 'bum pod gnyis dang / /
sangs rgyas ye shes gsung 'bum po ti gcig /
mkhas grub chen po lcang skya sku gong ma'i / /
gsung 'bum par du 'khod pa tshang ma dang / /
lho brag grub chen bka' 'bum gser ma bod / /
gcig dang dpal ldan dus kyi 'khor lo yi / /
cho ga cha tshad tshar brgyad 'khor lo sdom / /
lU i pa yi cho ga cha tshang drug /
chos spyod rab gsal rgyas bsdus tshar drug dang / /
rgyan 'jug mngon pa mdzod bcas tshar gnyis re / /
sman @# / /
gyi rgyud bzhi rgyas pa tshar gcig dang / /
sman mdo brgyad brgya pa dang gsang 'dus kyi / /
dbang don de nyid yang gsal tshar re re / /
rgyal ba'i dbang po bskal bzang rgya mtsho yi / /
bka' 'brum tshar gnyis mkhan chen de nyid kyi / /
gsan yig bka' rtsom shog dril tshang ma dang / /
gzhan yang bka' dang bstan bcos sna tshogs kyi / /
skya chos glegs bam nyis brgyad brgyad dang / /
brgyad stong la sogs gser chos bod nyi shu| |mdun du gsang ba 'dus pa'i rgyud 'bum dang / /
g.yas su dus 'khor rgyud dang sku rgyab tu / /
bde mchog rgyud 'bum g.yon du kyai rdor sogs / /
rgyud 'bum po ti brgyad lhag bcu phrag gcig /
mthing shog ngos la gser zhun gyis bris pa / /
dbu shog tshang ma zhal phye klog stang tshul / /
bzhugs pa rnams la bzang gos na bza' dang / /
bar mtshams rnams su rin chen sna 'dzom dang / /
bzang drug la sogs sman gyis phyur bur gtams / /
phyag dpe 'phral mkho bzhugs snod si ka li'i / /
nang du skyabs rje sku 'phreng na rim gyi / /
gzigs dpe 'dul ba'i gleng 'bum chen mo dang / /
'grel pa bzhi sbrags byang chub lam rim bcas / /
gzigs rtog tshul du zhal phye bzhugs pa dang / /
mkhan chen thams cad mkhyen pa de nyid kyi / /
bka' rtsom phyag bris yod pa'i phyag sam gnyis / /
phyag snyug bcas dang sa gzhong lcags snyug dang / /
rang byung zangs las grub pa'i phyag bu ma re /
rgyun du sku phag nang bzhugs 'bral sbangs gras / /
rgyal ba rdo rje 'chang dngos bskal bzang gi /
mtshan can snang brnyan gcig dang gser gar bu'i / /
rje btsun 'jam dbyangs myur mdzad phyag drug pa / /
rdo rje rnal 'byor bcas kyi sku brnyan re / /
sid+ha la yi rdo nag las grub pa'i / /
dpal mgon zhal bzhi phyag bzhi rnam gnyis sku / /
ri dang zhal gyi rang bsrung 'khor lo gcig /
chos skyong dregs pa lcam sring zhal 'bag bcas / /
bzhugs pa'i sku mdun gsang 'dus gtor ma dang / /
nang mchod snod du dngul gyi ka pA la / /
khebs stegs bcas nang a mr-i ta yi rgyun / /
bdud rtsi ril bur bcas pas gang ba dang / /
nyer spyod 'dod yon lnga sogs ljon shing las / /
grub pa'i gan+d+ho la yi nang du mchis / /
klu sgrub thugs dam rten gras thub dbang gi /
mdzad pa bcu gnyis bris pa'i sku thang dang / /
rgya gar rdo rje gdan gyi nang rten gras / /
bsil tshal rdo nag las grub thub dbang sku / /
gcig dang skyabs mchog gang de'i thugs dam rten / /
ston pa thub pa'i dbang po'i sku'i snang brnyan / /
dz+hai k+Shi las grub khri dang rgyab yol gdugs / /
rab mdzes rin chen phra ldan byin rlabs can / /
gcig dang chos rgyal 'phags pa'i thugs dam rten / /
rgyal ba nyi ma'i gnyen sku 'phags yul dbus / /
dz+hai k+ShiM las grub khri rgyab can gcig dang / /
thub dbang sku brnyan bla ma gser gling pa'i / /
thugs dam rten gras rgya gar shar li gcig /
gzhan yang shAkya'i rgyal po'i sku'i snang brnyan / /
'phags @# / /
yul dbus dang kha che li ser dang / /
bka' gdams li ma bkras li bcas re dang / /
chos rgyal li ma bco brgyad gser zangs sku / /
gsum dang chos li las grub tshe dpag sku / /
gnyis dang sman rgyal 'od dpag med sku re / /
rang byung shel las grub pa'i thub dbang gi /
snang brnyan khri rgyab can gcig cho sa li yi / /
mi 'khrugs sku zung yul dbus dz+hai k+ShiM las / /
grub pa'i thub dbang sku dang skad gnyis smra'i / /
khyu mchog rin chen bzang po'i thugs dam rten / /
thub dbang snang brnyan chos li bcas pa re / /
gzhan yang tshe mtha' yas pa'i sku'i snang brnyan / /
khri rgyab can bzhi thub dbang sku brnyan grangs / /
phyogs dang tsan+dan jo po'i 'dra sku gcig /
rdo rje gdan gyi zhing bkod ston pa'i sku / /
gtso 'khor gsum yod gcig dang 'phags pa'i yul / /
shar lho'i li ma thub dbang sku gsum dang / /
dbus li rnam snang mngon byang sku brnyan gcig /
stod hor li las grub pa'i sbyan ras gzigs / /
kha sar+pA Ni'i sku dang mi g.yo ba'i / /
snang brnyan rgya gar shar gyi li ma re / /
gser zangs las grub 'jam dbyangs sku brnyan gsum / /
mi g.yo'i sku brnyan kha che'i li nag dang / /
kha che li ser las grub 'jam dbyangs kyi / /
snang brnyan khri rgyab can dang shar li las / /
grub pa'i rje btsun 'jam dbyangs phyag bzhi dang / /
rdo rje sems dpa' bcas kyi sku re re / /
chos li'i 'jam dpal ye shes sems dpa' dang / /
sher phyin rje btsun sgrol ma bcas pa'i sku / /
re dang rdor sems snang brnyan klu 'dzim dang / /
li ma las grub re re gser zangs kyi / /
spyan ras gzigs sku gsum dang rnam rgyal ma'i / /
sku re sgrol ma'i snang brnyan dga' ldan li / /
gcig dang gser zangs las grub dus kyi grangs / /
smr-i ti'i phyag tsha thub dbang sku lnga dang / /
sgrol ma'i sku gnyis gnyan lo'i phyag tsha'i gras / /
sgrol ma'i sku brnyan grang gser gsol ba gcig /
g.yu las grub pa'i sgrol mdzad lha mo'i sku / /
thugs rje chen po phyag stong spyan stong gi /
snang brnyan tsan+dan dkar po brkos ma las / /
grub pa mu k+ti ka yi dbu rgyan can / /
thog thub ma gcig skyabs mchog gang de yis / /
phyag 'debs gnang ba'i bka' gdams lha bzhi dang / /
'jigs byed r+wa par tshe dpag lha dgu ma / /
thub pa'i dbang po la sogs phyag tsha khyon / /
sum stong drug brgya nyi shu rtsa brgyad bzhugs / /
jo bo'i phyag tsha rten 'brel snying po dang / /
r+wa par ma gcig legs pa'i shes rab kyi / /
phyag tsha nang bzhugs jo bo'i phyag bstar ma'i / /
rten rnying can gcig rje yi phyag tsha'i gras / /
mi g.yo a rtags can dgu 'phags 'od kyi / /
pur tsha rdo nag las grub phyag rdor sku / /
re re nya lcibs ngos la 'jam dpal dbyangs / /
dkar po'i snang brnyan yod pa khyad mtshar dang / /
rang byung shel las grub pa 'jig rten dbang / /
snang brnyan che chung gnyis dang bkra shis li'i / /
sku brnyan dbus su rnam par snang mdzad dang / /
shar du mi bskyod lho ru rin chen 'byung / /
nub tu snang mtha' byang du don grub bcas / /
sku tshad mtho gang lhag tsam mtha' @# / /
skor du / /
gong gsal sangs rgyas byang sems snang brnyan rnams / /
gral dang go rim ma 'chol ma 'khrugs par / /
bzang gos na bzas klubs te byin rlabs kyi / /
gzi 'od 'phro bzhin rten gyi gtso bo dang| |zhal phyogs mthun par bzhugs pa'i bar mtshams rnams / /
rin chen bzang spos sman sna sogs kyis gtams / /
gzhan yang gA ya d+ha ra'i 'bral sbang gi /
rgya dpe na ga ra yi yi ge can / /
rje btsun mai tri'i mtshan can shangs mtshal dang / /
sku gdung chu yis bkrus pa'i byin rgyun sa / /
lo chen bai ro tsa na'i rgya dpe dang / /
'jag spyil zhal dkar dung gi a mo dz+nya ra / /
grags dang mkha' sbyod ma dang rig byed ma'i / /
thang sku rdo rje gdan pa'i thugs dam rten / /
rgwa lo'i shangs mtshal mgon po stag zhon gyi / /
thang sku zung gi khrus chab ril bu dang / /
nA ro'i phyag bris thang sku 'og pag bcas / /
cha shas skyes bu ye rdor dbu thod la / /
phag mo rang byon lho brag mar pa yi / /
gdung la byon pa'i mkha' sbyod ma bcas kyi / /
cha shas re dang sa paN sku chos dang / /
dbang rdzas ral gri'i dum bu rnal 'byor pa / /
kun legs sras po tsha ba bstan 'dzin gyis / /
phul ba'i ring bsrel theg chen chos rje yi / /
zhabs ngar la 'khrungs bde mchog pong zhal can / /
mi g.yo ba dang bshes gnyen bya yul ba / /
rin chen sangs rgyas dbon sogs thugs dam rten / /
thang ka'i khrus chab dpal ldan sgom pa pa'i / /
thang sku me thub mkhas grub khyud po yi / /
mkha' spyod dkar mo sogs kyi cha shas rigs / /
nA ro'i thugs dam padma rA ga ma / /
phab pa'i gsung shog gzhon nu blo gros kyi / /
thang gos 'dra sku bris pa'i khrus ril dang / /
bla ma dam pa bsod nams rgyal mtshan gyi / /
chems las rje btsun rdo rje rnal 'byor dang / /
nang la ba byang chub rdo rje'i zhun thigs la / /
kyai rdor bcas pa rang byon cha shas dang / /
mkhas grub bzang rgyan dbu skra rong po pa / /
rgwa lo'i sku sha paN chen sgom pa pa'i / /
gsol lhung shubs bcas gtum ston sku ber dang / /
zhabs rog dum bu paN chen dge 'dun grub / /
sku chos cha shas dge bshes po to ba'i / /
snam sbyar tshal bu gling ras dung long dang / /
khro phu'i byams chen zhal gser 'jam dbyangs kyi / /
bris skur rgyal mchog lnga pa'i phyag rjes can / /
rgyal dbang bdun pa'i thugs dam rten gras gcig /
rgyal sras thogs med bzang por gza' gdon gyi / /
snyun gzhi byung ba ka bar spo mdzad pa'i / /
ka ba'i dum bu gang gi snam sbyar dang / /
mkhyen rab chos rje'i sku chos gnyag phrug pa / /
bsod nams bzang po'i snam sbyar bcas pa yi / /
cha shas re dang bram ze nye snyin gi /
sku mtshal ring bsrel phyag dril rdor bcas dang / /
par bu me tog kun bzang gis bkang ga /
rje btsun blo bzang ye shes dpal bzang po'i / /
gsang cha ba ril bu phyag sen zhabs sen dang / /
rgyal ba yon tan rgya mtsho'i zhwa thul gyi / /
cha shas rje btsun blo bzang chos rgyan gyi / /
spyan ra gnyis dang sku gdung sgril ba'i tshas / /
shangs phyis skye bdun khyung po'i gdung rus sogs @# / /
'dres pa'i ril bu skyabs mchog de nyid kyi / /
phyag sen zhabs sen byang sems 'dres che ba'i / /
gsang chab phon che blo bzang chos rgyan gyi / /
sku yi cha las byung ba'i byin rlabs rigs / /
spyi dang byang sems gsang chab zhal dkar gyi / /
phyis ras dbu lo phyag sen zhabs sen gyi / /
byin rlabs sna mang 'dus pa'i ril bu dang / /
rje btsun blo bzang ye shes dpal bzang po'i / /
zhabs kyi mthil las byung ba'i sku drag gi / /
byin 'dam ril bu lha ldan jo shAka gis / /
dbus pa'i rten mchog rnams kyi zhal gser dang / /
gser khang ma he'i zhal bag dril phyis gzan / /
gnas rnying tshur phu'i rten 'dam klu 'jim dang / /
rgyal ba 'brom gyi zhabs bcags cha shas sogs / /
blo bzang rgyal ba gnyis ba'i gsang chen dang / /
grub dbang mtsho skyes yab yum byang sems rgyun / /
mkhan chen nyi rgyal zhabs lham dum bu dang / /
gro ston gtum ston mchims sogs snar thang gi /
mkhan slob rim pa'i na bza' yang dgon pa'i / /
na bza'i cha shas skyabs mchog gang de yi / /
'bral spangs mgul ga'i phyi g.yogs thag pa dang / /
mkhas grub dge legs dpal dang thams cad mkhyen / /
dge 'dun grub dang yon tan rgya mtsho'i zhabs / /
rje btsun blo bzang ye shes dang bcas ba'i / /
phyag ting cha re rgwa lo'i phyag dril dang / /
mkhas grub sangs rgyas ye shes phyag shan gcig /
phyag na padma'i sbrul par grags pa yi| |rin spungs nor bu bzang po'i zhabs ngar dang / /
'phags yul rdo rje gdan mchog byang chub kyi / /
ljen shing lo ma 'bras bu dang bcas pa / /
chos ldan rab 'byor phyag DA ra dar dpyangs can / /
rgyal ba dben sa blo bzang don grub kyi| |mchod zhal ka pA la gzugs shubs bcas gcig /
snar thang gtsug lag khang gi nang rten gras / /
'phags pa'i gnas brtan chen po bcu drug gi /
zhabs bcags tshal bu brag dkar sems dpa' dang / /
mchims chen blo bzang grags dang ram sdings pa / /
'byung gnas rdo rje grub pa shes rab dang / /
mkhan chen nam grags dam pa sangs rgyas dang / /
dus gsum rgyal ba'i dbang bo tsong kha pa / /
so so'i zhabs bcags rnying ldan cha shas dang / /
pram ze zla ba'i sgron me'i gdung gi rus / /
rgya gar rdo rje gdan bzhugs byang chub che'i / /
zhabs rjes kha btags ngos la phab pa gnyis / /
paN chen nA ro'i phyag rje sa cha shas dang / /
thugs dam pa dang dmar 'phreng ba mar lo yi / /
zab ber seng ge mjing bsnol cha shas dang / /
'jam mgon bla ma'i sku gzan sku ber dang / /
bzhugs gding bcas pa byin can cha shas re / /
mkhan po bo d+ha sitwa'i zhabs rjes la / /
'od zer 'phros pa'i cha shas paN gyi / /
phyag bris dpal mgon bram gzugs shing sku la / /
khrus gsol chab kyi ril bu sku gding dang / /
gang de'i zhun thigs las grub 'jam dbyangs kyi / /
cha shas dka' bzhi tshul khrims rin chen gyi / /
zhabs ngar phyag rdor 'khrungs pa'i cha @# / /
shas dang / /
te se'i gangs thig ngos la dpal mgon zhal / /
bram gzugs rang byon 'khrungs pa'i khrus ril dang / /
gnas chen khag gi bsangs sna gang 'dzom dang / /
'bru sna rin po che'i rigs sman sna sogs / /
ma tshang med pas phyur bur legs gtams shing / /
bum gdan padma'i nang du dus gsum gyi / /
rgyal ba'i yum gcig dbyangs can ngag gi lha / /
drag po'i skur bstan dmag zor rgyal mo yi / /
sku brnyan mtho gang lhag tsam gdong brnyan gnyis / /
dang bcas gtso 'khor gsum po srog shing gi /
rtsa ba'i g.yon gyi phyogs bzhugs g.yas phyogs su / /
g.yang Ti las grub dzaM la ser po yi / /
sku brnyan khru phyed lhag ci ma rin po che'i / /
dbu rgyan bzang gos ser po'i na bza' can / /
par rnying byin rlabs can gras gsang 'dus kyi / /
cho ga cha tshang mgon po phyag drug dang / /
lha mo rnam sras chos rgyal la sogs pa'i / /
rdo rje'i srung ma rnams kyi gtor chog gi /
par shing tshang mgo rim ma 'chol bar / /
zhal phyogs rten gyi gtso bo dang mthun par / /
bzhugs pa'i bar rnams dug rigs spangs pa'i sman / /
gang bzangs sna rdo sna bcas pa mchis / /
bad rim dang po'i nang du rgyal ba'i bka' / /
bsil ldan ljongs su 'gyur ro cog rnams bsdoms / /
po ti brgya phrag gcig dang bkra shis grangs / /
rin chen dang po bzhu btul khu ba yis / /
legs par bris pa bzang gos na bza' dang / /
glegs shing sku rags la sogs gras mtshungs bcas / /
bang rim gnyis pa'i nang du rgyal ba'i bka'i / /
dgongs 'grel bstan bcos zab mo pusta ka /
brgya phrag gnyis dang nyi shu rtsa lnga dang / /
sher phyin stong phrag brgyad pa gser ma pod / /
bzhi dang skya chos po ting gcig dang / /
thar pa chen po gser mtshar brgya dang / /
gcig la po ti nyi shu rtsa drug dang / /
'bum tshar gcig dang rgyal rtsa gzungs 'bum dgu /
mdo mad tshar bcu bde mchog rtsa ba'i rgyud| |gser ma dang bcas pod gcig rje bla ma'i / /
bka' 'bum cha tshang nyi shu rtsa lnga dang / /
thugs sras dar ma rin chen gsung 'bum tshar / /
gcig dang mkhas grub dge legs gsung thor bu / /
rgyal pa dge 'dun grub pa'i gsung 'bum pod / /
nyi shu rtsa brgyad paN chen thams cad mkhyen / /
blo bzang chos kyi rgyal mtshan gsung 'bum tshar / /
sum cu so brgyad blo bzang ye shes kyi / /
gsung 'bum tshar grangs nyi shu rtsa lnga dang / /
rje btsun blo bzang bskal bzang rgya mtsho yi / /
gsung 'bum tshar gsum lcang skya rdo rje 'chang / /
sku 'phreng gong ma'i gsung 'bum pod lnga dang / /
rje btsun ngag dbang byams gsung po ti drug /
skyabs mchog dam pa mchog de'i bka' 'bum tsham dgu dang gzhan yang rgyal ba'i bka' 'gyur gras / /
gser 'od bam bcu bam lnga tog gzungs dang / /
mdzangs blun rgya rol mdo sde bskal bzang sogs / /
sna tshogs po ti brgya dang bcu bdun dang / /
gzhan yang lam rim chen @# / /
mo tshar zhe brgyad / /
sngags rim chen mo tshar grangs nyer lnga dang / /
bka' gdams pha chos bu chos tshar nyer gnyis / /
'dul ba'i gleng 'bum chen mo tshar bco brgyad / /
sngo ma gsum rab dbye sgrub thabs rin 'byung dang / /
bde legs nyi mas mdzad pa'i 'dul ba'i TI ka /
gsang bde 'jigs gsum bskyed rdzogs la sogs pa / /
chos tshan sna tshogs pod grangs bzhi brgya brgyad / /
grwa tshang gsum gyi yig cha po ti bcu / /
bskal bzang brgyad stod mtshan brjod la sogs pa'i / /
par shing rnying po ngo grangs chig stong dang / /
brgyad cu gya gnyis sku gzugs par gsum dang / /
'jam mgon bla ma'i phyag tsha a rtags ma / /
bzhi dang gdugs dkar khyung bcas bsrung 'khor rigs / /
mang pa theg chen dril bu rdor bcas rnams / /
rje btsun blo bzang bskal bzang rgya mtsho dang / /
skyabs mchog dam pa gang bcas rje bla ma / /
rdo rje 'chang chen yab sras rnam gnyis kyis / /
bka' dbang stsal ba'i rdul tshon thum bu bzhi / /
gnas chen bsangs sna yod pa'i gos khug gcig /
gzims chung nang gi spyad pa rnying pa'i grags / /
rgya yi yol go khebs ldan bcu gnyis dang /
dngul gyi rdo rje r+wa lnga rab mdzes gcig /
gnam bskos bdag po chen pos zhabs brtan skabs / /
phul ba'i spos dkar pho brang spos smug dang / /
rtse mo'i spos dang seng ldeng tsan+dan dkar / /
sil ser gu gu la me tog sogs kyi spos / /
seng khri'i steng du chos rgyal 'phags pa dang / /
skyabs mgon dam pa sku 'phreng rim can gyi / /
thugs dam rten mchog gsang sngags rgyud grwa yi / /
nang rten gtsor bzhugs dam can chos rgyal sku / /
byin rlabs gzi 'od rab 'bar tshos sna lnga'i / /
nang mdzod bza' gsol 'og yul dbus kyis / /
mtshon pa'i yul gru che chung sna tshogs kyi / /
yul ljongs ri mo phe reng me tog sogs / /
myur mdzad ye shes mgon po phyag drug dang / /
mgon dkar yid bzhin nor bu'i sku brnyan re / /
mgon po gur gyi snang brnyan rgya nag ma / /
byams chen chos rje'i thugs dam rten grags dang / /
sman 'jim las grub mgon po phyag bzhi'i sku / /
gcig dang lha mo'i sku brnyan 'dren byed grangs / /
kha'u'i rten rdor dpal mgon bram gzugs dang| |ne ser phying dkar sku brnyan bris ma re / /
betse lcam sring sku dang chos srung tshogs / /
tshad ma'i sku brnyan rje nyid phyag bstar gyi / /
par 'debs gnang ba lnga brgya nyi shu dang / /
seng khri'i byang dang nub tu rab dkar gyi / /
bzang gos yol ba bkra shis rtags brgyad ris / /
bcad lngan gzhi nga mar gong 'ja' sham bu can / /
bkra ma steng gzim chung rten grags chos srung tshogs / /
tshang ma bzhugs pa'i thang sku che ba gcig /
gzhan yang phyag drug 'khor bzhi bcas pa dang / /
chos rgyal nang sgrub dpal mgon zhal bzhi dang / /
bram ze'i gzugs can dus bzhi'i lha mo yis / /
bskor ba'i lha mo'i sku thang re re dang / /
paN chen chos kyi rgyal po'i thugs dam rten / /
yun ring gnang ba'i lcam @# / /
srid sku thang dang / /
khyung nag dza mnag tshangs pa drag po bcas / /
sku thang re dang bek+tse'i bris thang gnyis / /
gshin rje dug ri nag po'i sgrub thabs dang / /
chos skyong bek+tse lcam sring be bum gnyis / /
chos skyong spyi yi sgrub thabs gtor chog bcas / /
pod grangs bcu gnyis gos ser na bza' can / /
de dag sku mdun mgon po chos rgyal dang / /
lha mo lcam srid bcas kyi rtag gtor re / /
nang mchod dngul gyi ka li khebs stegs can /
dar dang rgya shog la bris bskang rdzas bcas / /
lho shog bre kha nyis khri brgal ba la / /
dri bzang sman phye rin po che la sogs / /
bsres pa'i snag tshas par ba'i rten 'brel snying / /
rig pa phug ron gzungs dang bkra shis chig /
dpal mgon bdun cu rtsa lnga nor lha dang / /
dpal mgon sde lnga'i gzungs sogs rgya shog la / /
gser gyis bris pa chos skyong so so yi / /
mtshan sngags grangs mang gsham du 'dod gsol gyi / /
smon tshig bcas pa bzhugs pa'i bar rnams su / /
rin po che dang sman sna gang 'dzom dang / /
tsan+d+ran dkar dmar dri zhim spos kyi tshogs / /
chun po dmar ser sogs kyis phyur pur gtams / /
seng khri'i nang du srog chags gnod 'tshe'i rigs / /
mi 'jug phyir du lan tshwa mkhar ru'i khal / /
drug brgya go lnga bre drug phul bzhi dang / /
ma chu gnyis dkar mo khal grangs chig stong dang / /
drug cu re drug bcu gsum bre grangs bcas / /
gro sran so so khal grangs bzhi bcu re / /
'bras khal lnga bcu nga lnga bre bcu gsum / /
'bru rigs sna tshogs bsdoms pa khal drug dang / /
ras sge bkang ba'i grangs ni bye dkar bzhi / /
shel dkar bcu gsum bye ril bcu tha ma pa / /
bu ram bzhi dang sna tshogs kun 'dres pa / /
sum cu so lnga sman khrog sna tshogs pa / /
brgya dang bcu gsum bzang drug dgu dang ni / /
gro ma bzhi dang tsan+dan phye ma gsum / /
'ba' shig gnyis dang bal ku ma bdun spos dkar / /
lnga dang me tog sna tshogs gsum bcas dang / /
dngos po so so mi khur kha grangs ni / /
a kar dkar nag dri bzang dmar ser spos / /
nyi shu rtsa lnga re dang shug pa bzhi /
bsangs rigs sna tshogs nyi shu rtsa gsum dang / /
ru rta nyi shu rtsa brgyad lho bal lcags / /
lnga dang ja rigs sna tshogs bcu gsum rnams / /
sbrang ldong bcu dang sbrang do che ba gcig /
'ba' shig rdum gnyis tsan+dan dkar dmar zung / /
rdum grangs brgya dang brgyad cu gya gsum dang / /
gzhan yang gong ma'i gnang rten rtse ja dang / /
ko tse 'bru ser 'bru nag chung ju dang / /
shan gzhung si tshal hu tshal phob phob dang / /
nor bu mchod ja bcas pa sbag gi grangs / /
brgya phrag gsum dang bzhi bcu zhe brgyad dang / /
rgya gar rgya nag bal yul dbus gtsang sogs / /
gnas chen rnams kyi sa sna rdo sna dang / /
tsa ri tra dang shel brag la sogs pa'i / /
gnas chen khag gis sna rdo sna dang / /
'bru sna shing sna bsangs sna mtha' dag dang / /
bal po pham mthing zung 'jug brnyes pa'i sa / /
grub thob sma ra ser po'i gdung @# / /
bzhugs pa'i / /
sa dang tsa ri'i pho brang g.yu mtsho dang / /
chu mig nag po bde mchog bla mtsho dang / /
bdud mgon g.yu sgron so so'i bla mtsho bcas / /
chu sna gnyag sgye ri yi rdo sna dang / /
r+wa sgreng shug pa ming can thang chu dang / /
byin rten rnam grangs mang pos khengs gyur pa'i / /
gu gu sha yi nor gzhong gzugs gcig dang / /
bsangs sna snan sna yod pa'i dngul sder gcig /
glang ru lung bstan nas bshad gnas rdol / /
rang byon yod pa gang+gA ma pham dang / /
chu mig brgya rtsa brgyad dang yul mang gi / /
chu sna dkar dam ngo dang shel bum gsum / /
bkang ba zur bzhir sa bcud bum pa re / /
sku gdung yid bzhin nor bu gangs ljongs su / /
gdan zhu'i skabs su gnam bskos bdag po yis / /
ched 'bul gnang ba'i phebs byams phyi yi g.yogs / /
thor snam rnams dang 'degs byed mda' gnyis dang / /
phebs byams nang gi dngul gyi bzhugs gdan thums / /
bzhugs 'bol kha gang ma dang stan dmar rnams / /
sgril tshas bcas dang gzhan yang bzhugs 'bol drug /
sku snye bzhi dang sa gdan gru sgor re / /
gsol cog stegs ldan sgril tshas bcas pa dang / /
gsang chab ba sol snod dngul bum snod dang bcas / /
bzang gos tshos kha sna tshogs mi khur lnga / /
ling dang byang dar sman rtse mi khur gsum /
nang mdzod kyis gtsos kha btags mi khur gsum / /
zam ras la da bcas pa mi khur gsum / /
'jam dbyangs gong ma chos kyi rgyal po ches / /
phul ba'i gser srang bcu yod rta rmig gzugs / /
gcig dang rgya dngul lnga bcu ma gcig dang / /
dngul gyi maN+Dal bzo bkod mtshar ba dang / /
gser dngul mu tig g.yu byur spos shel sogs / /
rin po che yi rigs gyur sna 'dzom gyi / /
phye mkhal gcig lhag tsam de dag gi /
dbus su rgyud dang dam pa'i phyag bzhes kyis / /
legs par brgyan pa'i mgon po yid bzhin gyi / /
nor bu'i gter bum nang du tsan+dan dkar / /
las grub mgon dkar yid bzhin nor bu yi / /
sku brnyan mtho gang lhag tsam byin rlabs kyi / /
gzi 'od 'bar ba'i mtha' skor mthing shog la / /
gser gyis bris pa'i spel tshig phyogs dang mtshams / /
brgyad du bzhugs pa dbang gi 'khor lo yi / /
man ngag stag pa'i shing la gser zhun gyis / /
bris pa de'i mthar rdo rje 'chang chen po / /
rje btsun blo bzang ye shes dpal bzang pos / /
stsal ba'i gtor chog nang bzhin chos skyong gi / /
phyi nang gsang gsum rten rdzas sgrub rdzas dang / /
mthun rdzas bskang rdzas la sogs ras gzhi'i ngos / /
gser gyis bris pa'i tsakli bzhi bcu skor / /
bzhugs pa'i bar mtshams sa snying zho 'khor zung / /
dngul dkar srang longs rin po che'i rigs dang / /
bzang drug la sogs sman rigs phye rdog dang / /
gos sna dar sna 'bru sna gang bzang dang / /
sa sna chu sna la sogs mkho chu'i rdzas / /
sna 'dzom tshogs kyis bar mtshams kun gtams shing / /
mthing shog ngos la gser zhun gyis bris pa'i / /
rdo rje rgya @# / /
gra ma dar dmar kha bcad dang / /
dar dkar mgul chings gdan gyi 'khor lo ni / /
gos ser se hu'i rdo rje rgya gram can / /
de'i steng gser gyis padma 'dab brgyad dang /
rgyal srid rin chen sna bdun bcas kyi dbus / /
bzhugs su gsol pa dar gos bzang pos klubs / /
de yi mdun du gter gyi bum pa mchog /
thod pa dum bu gcig pa tshad ldan gyi / /
nang logs ma g+hi rang byung sin+d+hu ra / /
bsres pa'i sa le sbram gyi khu ba yis / /
dga' ba 'khyil pa g.yon skor bris pa'i ldebs / /
rgyas pa'i 'phrin las gtsor bton rigs lnga yi / /
phyag mtshan sa bon dag gis spras pa'i dbus / /
'phags chen dam pa'i na bzar ras 'dul sogs / /
'du byas steng du skyabs mchog rdo rje 'chang / /
gang de'i shangs mtshal tshon bzang dang bcas pas / /
bsam 'phel yid bzhin nor bu'i sku'i snang brnyan / /
bris par pa gnas lan mang legs stsal ba'i / /
byin can de dag mtha' skor lha mchog 'di'i / /
rten gzhi bca' thabs thun mong ma yin pa / /
phyi nang gsang ba gsum gyi rten mchog dang / /
g.yag rog zhol chen lug nag bya nag dang / /
khyi nag snying dkar dar tshon btags pa bcas / /
so so re nas bcu gsum grangs tshang bas| |mtshan pa mthing shog ngos su rang gzhung nas / /
bshad pa ltar gyi dri rdzas byugs pa'i rgyab / /
ming yig srog sngags spel tshig dang bcas pa / /
bdud rtsi ril bu rin chen sman phye dang / /
lha mchog nyid sku'i rgyab tu mgon po yi| |bla rdo snying gzugs khong nas 'od zer lnga / /
'phro ba gcig dang mi yi klad rdo bcas / /
gser gyi rdo rje rgya gram dar sna yis / /
kha bcad 'og gdan 'khor lo gseng bris ma / /
padma 'dab brgyad logs rnams rgyal srid bdun / /
bkra shis rtags brgyad sogs kyis brgyan pa'i dbus / /
rgyud dang grub chen bla ma'i man ngag bzhin / /
thod sgrub gnad smin nan tan byas pa'i steng / /
dar nag gdugs bub 'od 'phro rten gtso dang / /
zhal phyags mthun pa nyid du bzhugs gsol zhing / /
nub tu grub chen nag po spyod pa'i zhabs / /
bzhed srol tshogs bdag yid bzhin nor bu yi / /
gter bum nang du stag shing las grub pa'i / /
'khor lo tshon dmang sman phye bsres byugs shing / /
de steng gser bris sngags dang sbel tshig bcas / /
yod pa'i bar rnams mtshams su rin po che / /
dang po mgur zho gnyis pa srang 'khor sogs / /
rin chen sna 'dzom sman gyi phye ma dang / /
'bru snas sna rdo sna bsangs sna sogs / /
'dzom ldan rdo rje rgya gram dar dang ras| |dkar dmar zung gis kha bcad 'og gdan ni / /
'khor lo gser bris rdo rje rkya gram dang / /
tshon khras bris pa'i nor bu dga' ba 'khyil / /
bkra shis rdzas brgyad rnams kyis mdzes pa'i dbus /
shar du zhal phyogs bstan pa'i g.yas g.yon rnams / /
gzims chung rten gras karma rU pa las / /
grub pa'i lha chen gtsug na zla ba dang / /
lha mo dbu ma tshogs bdag dkar dmar bcas / /
bzhugs pa'i spyan sngar tshogs bdag gtor ma @# / /
ni| |dbang mdangs rgyan ldan nyer spyod bcas pa dang / /
byang du slob dpon 'gro bzang snying po'i lugs / /
rgyal chen rnam thos sras po'i gter gyi bum / /
thun mong min rdzas lcags sna gsum 'dres shing / /
shing bzang byang bum khyid gang tshad ldan ngos / /
rgyal chen byi ba'i rnam can zhal sprod can / /
nor bu dpag med skyug pa'i tshul ldan pa / /
'og tu pad gdan ser po pa tra ris / /
gos sngon lung thang phreng dang gtor ma dbyibs /
ri rab gzugs dang gser bris tsa kli grangs / /
bco lnga lhag tsam par rnams rin chen dang / /
sman rigs dri bzang dar sna 'bru sna sogs / /
bkra shis rtags brgyad dbus su gtso bo dang / /
zhal phyogs mthun par rta bdag brgyad kyis bskor / /
shar du rgyal ba'i dbang po lnga pa che'i / /
bzhed srol thun mong min pa'i gter bum nang / /
dzam la yab yum bzhugs pa'i mtha' skor du / /
mthing shog ngos su gser zhun khu ba yis / /
bris pa'i gnod sbyin gter rdzas go khrab dang / /
rgyal srid rin chen bkra shis rdzas rtags dang / /
nye ba'i rin chen bdun dang rung mthun gyi / /
sems can gzugs brnyan sna mang dang bcas pa'i / /
tsa kli bcu phrag lnga tsam sbel tshig dang / /
bcas pa de dag bar rnams rin chen dang / /
bzang drug la sogs sman gyi bye brag dang / /
gnas chen rnams kyis sna rdo sna dang / /
bsangs sna chu mig brgya dang rtsa brgyad kyi / /
chu sna ri bo bu skye bcu gsum gyi / /
sa sna gser dngul bcas kyis legs gtams pa / /
dar dkar kha bcang mgul chings dang ldan pa / /
zhal phyogs mthun par 'od zer lnga 'phro bzhin / /
bzhugs mdun gnod sbyin gtor ma bkra shis rtags / /
brgyad ldan nyer spyod ljon dmar gter bum bzhi| /
dang bcas rje btsun de nyid thugs kyi sras / /
mchog gyur sngags chen rdo rje 'dzin pa yis / /
nyin zhag gsum ring sgrub chog nan tan mdzad / /
de rnams dbus su gdan gyi 'khor lo ni / /
sna tshogs rdo rje gos dmar las grub pa / /
de'i steng tshogs bdag yid bzhin nor bu yi / /
'khor lo bzang gos dbang mdog la bris pa / /
rgyud dang dam pa'i man ngag bzhin bzhugs pa'i / /
steng du rin po che dang bzang drug sogs / /
sman rigs rnams dang ka ra bu ram dang / /
sbrang rtsi la sogs gcal du bkrams pa'i steng / /
dngul dkar srang chen nyis brgya don lnga las / /
grub pa'i 'khor lo tsha gser mgur zho'i grangs / /
nyi shu rtsa lnga se ba bcu gnyis kyis / /
mdzes par byas pa rje btsun bla ma mchog / /
blo bzang chos kyi rgyal mtshan bzhed srol ltar / /
drang srong chen po lha yi bla ma dang / /
rgyu skar rgyal gnyis lhan 'dzom 'grub sbyor thog /
rgyal ba lha nas babs pa'i dus chen bcas / /
phun sum tshogs par sngags chen zhal snga nas / /
blo bzang dpal 'byor mtshan can gyis gtsos pa'i / /
dge 'dun rig pa 'dzin pa bcu skor gyis / /
gzhung mthun chog phyag len rnam dag gi / /
sgo nas byin dbab gzi 'od 'bar bar bzhugs / /
phyogs bzhir dung @# / /
dkar 'bru rigs lngas bkang zhing / /
dar tshon sna lnga'i chun 'phyad can re dang / /
li dang dz+hai k+Shi las grub dzam la'i sku / /
che chung sna tshogs bkra shis rtags grangs dang / /
gser zangs las grub nor rgyun ma'i sku brnyan / /
gcig bcas bzang gos na bzas legs klubs shing / /
rten gyi gtso dang zhal phyogs mthun pa ru / /
bzhugs pa'i spyan sngar nyer spyod snod bcas dang / /
bang mdzod mtshon phyir khrab rmog byang sked can / /
grub dbang te lo'i phyag shan yin tshul thob / /
dkyus ma gcig bcas rgya gar ral gri gnyis / /
de dag bar mtshams rin chen sman phye yis / /
gtams shing gzhan yang sa snying thur 'degs kyi / /
srang 'khor bcu phrag longs pa'i rta rmig gzugs / /
gcig dang sil ma thur srang ngo yod thums / /
rgya dngul bre chen zung dang mdzod gos yug /
brgyad dang kha btags nang mdzod chos 'don rigs / /
ngo grangs brgya dang bcu phrag lhag bcas dang / /
rag gi bum pa spos dang lA stegs bcas / /
so so cha re spos phor che chung gnyis / /
de dag kun kyang dri bzang gis bkangs shing / /
mchod pa'i tshul du khor yug khyab mchis pa'i / /
dbus su nor bu'i rigs kyi rdo rje dang / /
nyi zla'i gzugs dbyibs ldan pa gnyis kyang mchis / /
rgyal chen rnam bzhi'i thugs ka'i stod mtshams su / /
rgyal dbang dge 'dun rgya mtsho'i man ngag bzhin / /
rgyal gter sgrub 'khor lo spel tshig bcas / /
bzhugs pa'i bar mtshams rnams su dri bzang dang / /
rin chen sman phye shing tog sna tshogs dang / /
gnod sbyin 'khor lo rten 'brel snying po la / /
sogs pas legs par gtams pa'i mchod sdong cher / /
mdzod gos yug chen sna lnga'i na bzas mdzes / /
gnam bskos 'jam dbyangs gong ma chen po nas / /
ched du stsal ba'i snyan shal bod yig gi / /
gzungs sngags thags su grub pa'i mdzod btags ni / /
srid du 'dom 'khor bcu gnyis yod pa gcig /
rigs kun khyab bdag gang de'i bka'i slob bu / /
bdag nas snga phyir phul ba gser jus yug /
tshos sna lnga pa 'dod gsol smon tshig can / /
gcig dang mdzod jus yug chen sna lnga dang / /
bkra shis rtags brgyad nyin mtshan bde legs kyi / /
re khas mtshan pa'i lha rdzas tshos sna lnga / /
bcas pa'i snyan shal rin chen khardzu raM / /
thur 'degs srang 'khor brgya dang bcu gnyis las / /
grub pa zhing khams rgya mtsho'i bkod mdzes la / /
dar tshon lnga yi phyang phrul ldan pa dang / /
dngul srang lnga bcu skor yod maN+Dal gcig /
rin gnyis srang 'khor lnga brgya drug cu las / /
grub pa'i mchod kong smon tshig gzong brkos can / /
rtsi bcud khu bas phyur bur bkang ba gcig /
mar me rgyun 'dzugs thebs su 'bri lnga bcu / /
mchod rdzas dngul gyi bkra shis rtags brgyad dag / /
bzang gos bcad ldan tshos kha sna tshogs las / /
grub pa'i phye ma phur ma cha gcig dang / /
rgyu tshos gong mtshungs las bskrun 'phan cha bcas / /
kun bzang mtshod @# / /
pa'i sprin du rgyas btab phul / /
mchod sdod mdun sar mchod rdzas bye brag ni / /
ljon dmar 'degs khal bdun cu don gnyis dang / /
nyag grangs bco lnga tsha gser mgur mo'i zho / /
drug brgya bzhi bcu bcas pa las grub pa'i| /
bkra shis rtags brgyad pad sdong dbyibs can gyi / /
stegs ldan che legs gra mtshungs ngo brgyad dang / /
dngul srang drug brgya gya brgyad las grub pa'i / /
zhing khams rgya mtsho'i bkod pa dos zheng la / /
sor grangs drug cu re brgyad 'phang la sor / /
bcu drug yod pa'i logs su me tog gzugs / /
zlum mdzes 'phul ma mdun ngos g.yang Ti'u / /
gser gyi rgyan ldan ze'u 'bru brgyad kyi thog /
g.yu yi bkra shis rtags brgyad phras brgyan pa / /
gcig dang dngul srang nyis brgya nyi shu rer / /
grub pa'i maN+Dal ri ldebs me tog ris / /
zlum mdzes 'phul ma ngos zheng sor lnga bcu / /
yod pa phra ldan gnyis dang dngul dkar srang / /
brgya dang brgyad cu gya brgyad las bskrun pa'i / /
maN+Dal 'phul ris gong 'drongs zhed la / /
sor grangs sum cu so brgyad yod pa gcig /
dngul dkar srang 'khor brgya dang go gnyis las / /
grub pa'i maN+Dal ri rab gling bzhi la / /
sogs pa'i tshom bu 'bur gzugs yod pa gnyis / /
thog 'jog med pa che chung gong mtshungs gcig /
dngul srang brgyar grub maN+Dal ngos zheng la / /
sor grangs sum cu so gsum mchis pa re / /
ngos zheng sor grangs bco lnga tsam yod pa'i / /
maN+Dal drug la spyir srang brgya nyi shu /
chu yos mi sna mkhan po tshur 'khor gdong / /
gnam bskos 'jam dbyangs gong ma chen po nas / /
ched kyis stsal ba gser srang nyer gsum las / /
grub pa'i maN+Dal ri ldebs khor yug tu / /
tshangs pa'i yi ge 'phul ma'i 'dzom rgyan du / /
g.yu yi pad 'dab drug dang muk+ti ka /
che chung sran sbos tshad mnyam gra mtshungs dang / /
pad rag bcas pa sum cu so gnyis re'i / /
mu khyud kyis mdzes dbus su byu ru dang / /
mu men spos shel sogs kyi phra ldan dang / /
sa zla 'degs srang bco brgyad rer grub pa'i / /
bkra shis rtags brgyad pad sder dang bcas brgyad / /
dngul gyi maN+Dal 'degs srang nyis brgya dang / /
don gnyis yod pa gzong 'phul pad gzugs can / /
gser g.yu'i a sgor gnyis dang drug dkar g.yu'i / /
pad 'dab gcig dang bcas pa'i phra ldan dang / /
kha zheng mtho gang sor grangs drug mchis pa'i / /
maN+Dal ri ldebs me tog 'phul ris can / /
thog 'jog ri rab gling bzhi rgyal srid bdun / /
bkra shis rtags brgyad bcas rnams tsha gser ma / /
'jam dbyangs gong ma chos kyi rgyal po dang / /
gser zhal mjal 'dzom skabs su 'bul gnang gras / /
ma rgad pad rag sogs kyi phras phyug pa'i / /
rin chen gser bum khebs bcas thur 'degs srang / /
brgyad cu gya bzhi yod pa cha gcig dang / /
bkra shis rtags brgyad gu sha'i pad stegs can / /
'phang la sor grangs nyer gnyis yod pa brgyad / /
dkar yol 'phing gzugs ljang khu che ba cha / /
gu gu sha yi 'phing gzugs che ba lnga / /
dkar 'phing @# / /
gcig dang g.yang Ti'i bum pa gcig /
gu gu sha dang mu tig ljon shing las / /
grub pa'i ldong mo cha re dngul dkar srang / /
bdun cu yod pa'i ldong mo cha gcig dang / /
gu gu sha yi spos phor che legs gcig /
gzhan yang shel dang dkar yol sbo le dang / /
gu gu sha sogs tshos mdog sna tshogs kyi / /
me dam ngo grangs bzhi bcu zhe lnga dang / /
gser zangs las grub bum pa rgya yig gzugs / /
me dam gru bzhi bcas pa cha re dang / /
dngul gyi las bum cha dang ljon dmar gyi / /
me dam che ba gcig dang g.yang Ti las / /
grub pa'i tshe ring gzugs gcig yol go lnga / /
gzhan yang ma Na ho dang gu gu sha /
g.yang Ti shel rigs dkar yol la sogs kyi / /
nyer sbyad phor gzugs sder ma phud phor gzugs / /
dril gzugs sogs pa le tshan bcu gsum dang / /
gser zangs 'khor lo rin chen phras mdzes dang / /
rgya phibs spos phor rta rmig gzugs ldan re / /
mchod yon 'bul snod dngul dkar srang gi grangs / /
chig stong drug brgya nyi shu las grub pa / /
gra mtshungs bdun tshar gnyis dang snang gsal snod / /
dngul srang bzhi brgya sum cu yod pa gcig /
rin gnyis thur srang lngas lhag sum brgya rer / /
grub pa'i mchod kong gnyis dang ljon dmar khal / /
nyer brgyad tsha gser mgur zho nyis brgya dang / /
bcu gnyis bcas mchis kong bu cha gnyis dang / /
sa zla thur srang nyi shu rtsa drug las / /
grub pa'i mchod kong gcig dang rag gi ting / /
bdun tshar gnyis dang li ting bdun tshar gcig /
rag ting bcu drug gis brgal brgya phrag gnyis / /
brgya dang bkra shis grangs ldan mchod kong dang / /
ljon dmar khro li ti tsha bcas pa rnams / /
gcig tu khyon bsres 'degs khal bzhi brgya dang / /
brgyad cu gya gnyis las grub brgya tshar gyi / /
mchod pa 'bul snod kong bu brgya brgyad dang / /
nyis brgya bcu drug grangs ldan ting bcas khyon / /
stong mchod kong bu chig stong nyer bdun ting / /
nyis stong bzhi bcu zhe gcig bcas pa mchis / /
zangs khal nyi shu rtsa drug las grub pa'i / /
me tog bum pa gnyis dang zangs rkyen cha / /
zangs shu 'ga' Tu bcas pa cha re dang / /
dngul las grub pa'i spos gzhod che legs gcig /
me tog bum pa gser zangs las grub pa'i / /
dpangs su mtho ngo sor bdun yod pa dang / /
ljon dmar las grub 'phangs su mtho sor ni / /
do re yod pa cha zung gser kong stegs / /
gser zangs las grub bum gzugs 'phul ris ma / /
pad spungs me tog rkang 'khor gling gsum ma'i / /
kha rgyan can gcig zangs dmar lngon krong lnga / /
yon chab len snod zangs bum che ba gsum / /
bdug spos snod mchog mtshal rtsi gser ris ma / /
kha gsham mdzes byed gser zangs shan ldan gcig /
khrus gsol nyer spyad bum pa me long dang / /
mchod rol la sogs ma tshang med par mchis / /
sgo khra sgo sgrig bcas ba'i lcags shan gyi / /
tshags rgyur btsom gser zho brgya dgu bcu /
rgya phibs srog 'dzin @# / /
lcags shan lcags thag rgyur / /
lcags khal sum stong lnga brgya don brgyad song / /
hor gos gan gos bkral btags si'u bcas / /
tshos kha sna tshogs bya 'brug gis mtshan pa / /
leb chen nyi shu rtsa lnga las grub pa'i / /
gnam rgyan mtshar pos nang gi thog kun khyab / /
mchod sdong dngos gzhi'i dbu thog bla bre ni / /
hor gos bum gdan li khri gser tshon gyi / /
me tog rkang 'khor rigs lnga'i sa bon can / /
gsham bu hor dar dmar ljang nyis brtsegs mdzes / /
sku rgyab gdung logs mdzes byed mdzod gos rigs / /
tshos kha sna tshogs 'jam sad las grub pa'i / /
nor bu'i dra ba dra phyed mdangs mtshar ba / /
bzang gos kha thi'i gong pa can mchis shing /
sku mdun g.yas g.yon gnyis su mchod rdzas kyi / /
bye brag bzang gos rgyu rnying ding phon dang / /
kha thi mthun thi bkral btags spu ma'i rigs / /
mang lhug bcad ldan mdzod jus 'jam sang sogs / /
tshos kha sna tshogs kha gru khyon bsdoms pa / /
sum stong brgya dang bdun cu don brgyad las / /
grub pa'i phye ma phur ma sgor 'jal du / /
rgyug 'dom rigs byed grangs ldan lhag tsam la / /
ding phon gzhi ljang mthun thi ser po bcas / /
gser tshon ri mos phyug pa'i gong pa can kha thil sogs bzang gos tshos sna lnga'i / /
lce le drug cu brtsegs mkhor yug tu / /
sum cu so brgyad lag ldan sne rtser ni / /
stong skud sbod dzar g.yer kha'i sil khrol can / /
nang du gos bzang lce le khor yug tu / /
sum cu so brgyad re yod cha gnyis dang / /
bzang gos rgyu dang tshos kha gong mtshungs kyi / /
gsham bu gcig lhag phyogs grangs mtho brtsegs kyi / /
rgyal mtshan cha gcig bcas pas ka ring rnams / /
bar mtshams kun tu mdzes shing lhun brjid chags / /
ka chen rnams kyi ngos dang mtshams kun tu / /
mthun thi rgyu rnying gzhi sngon dang mchin mdog /
kha thi gzhi ser gos phrug ser khra bcas / /
yug zheng thal rgyugs 'phan gzugs bkral btags dang / /
ding phon tshon tshogs bcas kyi 'phan mgo can / /
gsham sner stong skud tshos sna'i sbod dzar thog /
g.yer kha'i phyang phrul ldan pa cha dgu dang / /
mdzod gos spu ma gzhi ser ngos yangs su / /
bzang gos tshos kha sna tshogs mdangs sdebs kyi / /
me tog rkang khor mdzes bkra'i khor 'khyil dpus / /
bkra shis rtags rdzas 'dod yon rnam pa lnga / /
rin chen bdun dang nye ba'i rin chen la / /
sogs pa'i gzugs dbyibs kyis mdzes 'phan cha yi / /
'phan mgo so sor gos bzang lhan thabs kyi / /
skyabs mchog 'khor lo'i mgon po gang de dang / /
rje btsun blo bzang ye shes sku re bzhugs / /
in+d+ra nI la'i mdangs ldan gos phrug gi /
ngos su mu tig rgya sran bongs tshod nas / /
sran chung tsam gyi bar yod rdog grangs khyon / /
brgyad khri bzhi stong bdun brgya dgu bcu skor / /
'phreng bar bsgrigs pa'i me tog khor rgyugs kyi / /
'dzoms su bkra shis rtags brgyad gzugs mtshar ba'i / /
bar bcad sogs la byu ru rdog 'gril ba / /
lnga khri drug stong nyis brgya gya gsum dang / /
me tog @# / /
ze'u 'bru'i thog las snying gi /
phra phung drug cu re bzhi'i ngos rnams su / /
rdo rje phal ma che brgya star nas / /
chung brgya sran tsam bar rdog grangs khyon / /
nyis brgya sum cu pad ra gsum brgya dang / /
nyer bzhi ma rgang brgya dang gya bzhi dang / /
dwangs shel dmar ljang drug bcas phra rgyan gyis / /
phyug pa'i phan gzugs ngo mtshar khyad 'phags cha / /
sgo khra'i nang log ya thong mdzes rgyan du / /
mang lhug tshos kha sna tshogs las grub pa'i / /
phye phur gra mtshungs lnga dang mdzod gos rgyu / /
gong mtshungs mtshon mdog 'phan cha gcig rnams dang / /
gzhan yang 'bud dkrol rol mo'i bye brag ni / /
rgya sbug che chung bsdoms pa cha bco lnga / /
sil snyan cha bdun rgya gling cha gcig dang / /
dung dkar bzhi dang rgyal rnga dbyug bcas rnams / /
sgo mchor thog la rgya gar rgya ser gyi / /
yul gru nas thon bzang gos gser gzhi dang / /
dngul gzhi khyad du 'phags pa'i gnam rgyan ni / /
mdzes bkrag ngom la phan tshun 'gran pa bzhi na / /
gsol dpon dza sag me rgan mkhan po nas / /
rgyu yon legs par sbyar te bzhengs mdzad pa'i / /
skyabs mgon rdo rje 'chang chen gang de yi / /
snang brnyan rin gnyis srang khor stong phrag las / /
grub pa ring bsrel rnam pa bzhi la sogs / /
gzungs bzhugs khyad par 'phags pas phyur bur gtams / /
mtshal rtsi gser shog gis phyug khri 'phang steng / /
bzang gos kha thi'i bzhugs 'bol gsum brtsegs dang / /
zar babs sku snye kha dkar dang bcas pa'i / /
dbus na byin rlabs gzi 'od 'phro bzhin par / /
mchod sdong g.yas phyogs ka ring gnyis pa'i mdun / /
bzhugs su gsol bar gan jus ser po las / /
grub pa'i snam sbyar gos ser rgya yig ma'i / /
sku ber rnying pa byin can gser gzhi ma'i / /
dbu paN sne ring pa padma rA ga dang / /
rang byung shel gyi phyag 'phreng rgyan ldan re / /
zhal dkar 'bras shel zhal stegs bcas pa dang / /
bzed zhal spyi blugs rin gnyis las grub pa / /
tsha gser can dang phyag DAr gser ris ma / /
phyag dril rdor bcas phyag ting rgya gar ma / /
la sogs na bza' nyer sbyad cha tshang thog /
dngul gyi las bum gcig dang li yi ting / /
bdun tshar dngul gyi maN+Dal gnyis bcas dang / /
dbu gdugs gser zangs tog gis mtshan rnams mchis / /
de ltar mchod sdong rten dang brten par bcas / /
cha shas yongs rdzogs legs par bzhangs grub bstun / /
dus tshes gza' skar 'phrod sbyor dge ba'i thog /
yongs 'dzin mkhan chen blo bzang chos 'phel dang / /
sngags chen blo bzang dpal 'byor gyis gtsos pa'i / /
zur bzhi slob dpon rnams dang rig sngags 'chang / /
tshogs yongs bcas pas gzhung mthun cho ga dang / /
'brel bar rab gnas me tog 'thor 'bul dang / /
lhan cig 'phags tshogs 'dus pa rgya mtshos kyang / /
bkra shis bden tshig dbyangs su brjod bzhin par / /
rin chen me tog sil ma'i char dbab ste / /
ye shes byin chen 'bras bzang bskrun par mdzad / /
slar yang gnam lo shing 'brug tha skar gyi / /
zla 'phreng yar do'i gza' skar dge shis dang / /
bstun te shAkya'i dge sbyong bdag cag nas / /
las kyi rdo rje slob dpon @# / /
bgyis khul thog /
rgyal ba gnyis pa'i rgyal tshab chos gyi rje / /
khri chen no min han dang yongs 'dzin rje / /
mkhas btsun bzang po'i mnga' bdag paN+Di ta'i / /
mtshan can mchog dang rje btsun mai tri'i zhabs / /
sprul sku blo bzang byams pa'i dpal ldan dang / /
yongs 'dzin sngags chen zhal snga nas kyis gtsos / /
slob dpon rnam pa mtshan nyid dge bshes dang / /
gam bcar rnam par rgyal ba'i rig pa 'dzin / /
lnga bcu skor dang gsang sngags rgyud grwa yi / /
rdo rje 'dzin pa brgya skor dang bcas pas / /
chog rogs mdzad de yi dam khro bo'i rgyal / /
dus dgra'i dbang po'i dkyil 'khor zhal phye zhing / /
sta gon dngos gzhi mjug chog la sogs pa / /
dge legs char 'bebs dgongs pa nang ltar gyi / /
rab gnas cho ga gang rgyas gnang smin du / /
sgrub khul bgyis la rang ngos lung rtogs kyi / /
yon tan dman phyir skyabs gnas kun 'dus pa'i / /
bdag nyid rje btsun bla ma mchog de la / /
rtse gcig dad gus chen pos gsol btab pa / /
de tshe rigs kun khyab bdag chen pos dbus / /
rtsa brgyud bla ma yi dam dkyil 'khor lha / /
dpa' bo mkha' 'gro bstan srung rgya mtsho'i tshogs / /
dkar phyogs lha klu drang srong rig 'dzin sogs / /
steng 'og phyogs mtshams kun nas 'dir gshegs te / /
bden tshig byin chen dbab pa'i rtags mchan du / /
mkha' la ngo mtshar can gyi 'ja' sprin dang / /
khyad par srid gsum bdag mo'i spyan 'dren skabs / /
nyi 'od gsal bzhin me tog char dbab pa / /
kun gyi 'dren byed sbyod yul gyur pas mtshon / /
rtags dpyad rten 'brel ngo mtshar khyad 'phags dang / /
bcas te srid dang zhib thams cad kyi / /
bsod nams zhing mchog dam par lhun gyis grub / /
e ma lha dang bcas pa'i bstan dang 'gro /
spyi dang bye brag gangs ljongs 'dir gnas pa'i / /
bdag sogs gdul bya rnams kyis mtshan tsam yang / /
brjod par dka' ba'i drin can 'khor lo'i mgon / /
gang de'i sku gdung yid bzhin nor bu mchog /
snying por bzhugs pa'i mchod sdong rin po che / /
rten dang brten par bcas pa le lag dang / /
bcas pa'i gtsug lag khang chen 'di bzhengs phyir / /
sgo gsum gus pas 'bad brtson bgyis pa des / /
lags mtshon dus gsum bsags pa'i dge ba'i tshogs / /
ci mchis mthu las mnyam med bu ram shing / /
bstan pa'i snying po 'jam mgon tsong kha pa'i /
ring lugs 'di nyid phyogs dus thams cad du / /
dar zhing rgyas la yun ring gnas pa dang / /
de 'dzin skyes mchog gang na su bzhugs kun / /
sku tshe brtan cing rnam dkar 'phel ba dang / /
khyad par rje btsun mchog gi sprul pa'i sku / /
blo bzang dpal ldan bstan pa'i nyi ma che / /
phyogs las rnam par rgyal ba gang 'di nyid / /
bskal brgyar zhabs brtan mdzad 'phrin rab rgyas shog /
de yi mthu las 'dus pa'i sde chen po / /
'di nyid kyis mtshon phyogs bcu'i dge 'dun rnams / /
thugs mthun khrims gtsang bshad sgrub chos sbyod kyi / /
mdzad bzang yar ngo'i zla ltar rab 'phel zhing / /
'jig rten khams su nad mug 'khrug rtsod sogs / /
mi mthun rgud tshogs kun zhi 'gro ba rnams / /
gnas khabs chos 'byor bde dges rab 'tsho zhing /
@# / /
mthar thug byang chen go 'phang thob phyir bsngo / /
'di'i ched sgo gsum 'bad dang dngos 'byor gyis / /
mchod sogs bzang po'i 'brel thogs ci mchis kun / /
sdig sgrib nyes tshogs byang zhing tshogs gnyis kyi / /
sa bon bzang po legs par thebs pa'i mthus / /
ma 'ongs lha min kla klo'i dpung tshogs rnams / /
'joms mdzad 'khor lo can gyi skur bzhengs dus / /
'dus pa'i thog mar skyes te rgyud rgyal gyi / /
smin grol bdud rtsi 'thung ba'i skal ldan shog / /
rnam mang thos pa'i sras dang yul 'khor bsrung / /
'phags skyes spyan mi bzang bcas rgyal chen bzhi / /
srid gsum bdag mo dregs pa lcam dral dang /
lha yi dge bsnyen ne ser phying dkar sogs / /
chos bzhin skyong ba'i bstan srung 'khor bcas kyis / /
thub bstan chos 'khor skyong dang lhan cig tu / /
mchod sdong 'di nyid rten dang brten par bcas / /
bsrung zhing skyong ba'i 'phrin las ma g.yel zhig /
khyad par sa dang chu dang me dang rlung / /
la sogs 'byung bzhi'i gnod pas mi brdzi zhing / /
mchod pa'i rdzas sogs rdul phran tsam la yang / /
sus 'bags de dag drag po'i chad pas sgrol / /
gzhan yang mi dang mi min 'byung po'i rigs / /
spyi dang 'dab chags la sogs sems can gyis / /
gnod cing 'tshe ba'i bsam sbyor ci mchis pa / /
gang 'tshams thabs kyis sel zhing bsrung bar mdzod / /
gang gi mdun sar rgyud kyi rgyal po che / /
kha ton bgyid dang gsung rab klog pa dang / /
dkyil 'khor sgrub cing mchod sogs rnam dkar las / /
ci bgyis phan bde'i btsas su smin 'gyur shog /
mdor na mchog gsum dam pa'i thugs rje dang / /
chos srung dam can rgya mtsho'i 'phrin las stobs / /
rgyu 'bras rten 'brel bslu med bden mthu bcas / /
bdag gis gong smos mtha' dag 'grub gyur cig /
\u0f38 de ltar bdag cag lha dang bcas pa'i 'gro ba thams cad la thugs rje dang bka' drin mtshungs zla ma mchis pa dus gsum rgyal ba ma lus pa'i spyi gzugs /
rigs dang dkyil 'khor rgya mtsho'i khyab bdag rdo rje 'chang chen po bka' drin gsum ldan gyi rtsa ba'i bla ma rje btsun blo bzang dpal ldan ye shes dpal bzang po gang de nges pa'i don du bgrang yas bskal pa'i sngon nas spangs rtogs kyi yon tan mtha' dag mthar son te nges pa lnga ldan rgyal ba tshe dang ye shes dpag tu med pa'i ngo bor mngon par rdzogs par sangs rgyas zin pas skye 'chi sogs tha mal gyi ches las ring du 'das mod kyang /
drang don snyigs dus kyi gdul bya skal dman rnams kyi snang ngor sku dngos kyi gdul bya'i mtha' ma rgya hor gyi yul gru chen po rnams su 'khod pa'i 'gro ba mchog dman mtha' dag smin grol gtan bde'i lam bzang mchog la 'god pa'i slad du dbang phyogs gser gyi rgyal khab chen por chibs zhal bsgyur te gnam skos 'jam dpal dbyangs \u0f38 gong ma chos kyi rgyal pa dang gser zhal mjal 'dzom gyis sa yi bdag po'i thugs bzhed rnams legs par bskangs grub thog gdul bya rtag 'dzin can kun chos la bskul phyir te zhig gzugs sku rags pa'i dkyil 'khor bdag sogs rnams kyi mchod pa'i zhing du 'jog par mdzad de zhing khams gzhan gyi gdul bya'i don du gshegs tshul bstan skabs \u0f38 gong ma chen po nas nyin zhag brgya phrag gi bar du sku gdung rin po che'i sku mdun du srol lugs dang bstun pa'i mchod 'bul sogs zab rgyas dang /
gser srang khri phrag brgal ba las grub pa'i bzhugs khang mchod rten gsar bzhengs sogs sri zhu phu dud bla na med ba bka' @# / /
din bskyangs thog nas /
mgon po gang de'i sku'i rim gro pa 'khor bcas bod du phyir bskyod dang bstun /
sku gdung rin po che yid bzhin nor bu snying por bzhugs pa'i gser gyi mchod sdong bod ljongs chos kyi zhing du spyan drangs chog pa'i gser gyi bka' lung bzang po dang chabs cig phebs lam gyi mkho rgu dang bcas phebs skyel du lung las kyis che ba'i mi drag mang po \u0f38 bkas mngags pa rnams dang 'phrin las pa chen po dang /
gsol dpon dza sag me rgan mkhan po sogs 'khor dang bcas pa tshang mas sri zhu gang bzab kyi sgo nas spyan drangs te bkra shis chos kyi lhun po phebs shing /
mchod sdong chen po'i gzhal yas khang yang phyag mdzod chen mo'i ngag bkod kyi don bzhin lde chung pa dge legs 'byung gnas sogs nas do khur gyi rgyu bkod phun sum tshogs pa'i sgo nas gsar bzhengs mdzad pa legs par grub bstun /
dkar chag tshigs su bcad pa zhig ngag rtsor dgos tshul phyag mdzod er te mthun no min han nas bskul ma mdzad pa bzhin sku gdung rin po che yid bzhin nor mchog cha shas yongs su rdzogs pa snying por bzhugs su gsol ba'i gser dngul gyi mchod rten phyi nang rim ba can do mtshar khyad du 'phags brten dang brten par bcas pa'i dkar chag brda dang mngon brjod sogs kyis ma bcings par mchog dman kun gyi go bde'i lugs su bkod pa ngo mtshar 'dab stong 'byed pa'i nyin byed ces pa 'di ni mkhan chen thams cad mkhyen gzigs mchog de'i bka'i slob bu'i tha shal shAkya'i dge slong blo bzang 'jam dpal rgya mtshos gru 'dzin gnyis pa'i gzhal med khang gi gzim chung nyi 'od 'khyil bar sbyar ba'i yi ge ba ni khu po a chi thu mkhan po b+hik+Shu sud+hi lak+ShiM gyis bgyis pa'o / /
swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
mang+ga laM / / /
@# / /
drin bskyangs thog nas /
mgon po gang de'i sku'i rim gro pa 'khor bcas bod du phyir bskyod dang bstun /
sku gdung rin po che yid bzhin nor bu snying por bzhugs pa'i gser gyi mchod sdong bod ljongs chos kyi zhing du spyan drangs chog pa'i gser gyi bka' lung bzang po dang chabs cig phebs lam gyi mkho rgu dang bcas phebs skyel du lung las kyis che ba'i mi drag mang po \u0f38 bkas mngags pa rnams dang 'phrin las pa chen po dang /
gsol dpon dza sag me rgan mkhan po sogs 'khor dang bcas pa tshang mas sri zhu gang bzab kyi sgo nas spyan drangs te bkra shis chos kyi lhun por phebs shing /
mchod sdong chen po'i gzhal yas khang yang phyag mdzod chen mo'i ngag bkod kyi don bzhin lde chung pa dge legs 'byung gnas sogs nas do khur gyi rgyu bkod phun sum tshogs pa'i sgo nas gsar bzhengs mdzad pa legs par grub bstun /
dkar chag tshigs su bcad pa zhig ngag rtsom dgos tshul phyag mdzod er te mthu no min han nas bskul ma mdzad pa bzhin sku gdung rin po che yid bzhin nor mchog cha shas yongs su rdzogs pa snying por bzhugs su gsol ba'i gser dngul gyi mchod rten phyi nang rim pa can ngo mtshar khyad du 'phags pa rten dang brten par bcas pa'i dkar chag brda dang mngon brjod sogs kyis ma bcings par mchog dman kun gyi go bde'i lugs su bkod pa ngo mtshar 'dab stong 'byed pa'i nyin byed ces pa 'di ni mkhan chen thams cad mkhyen gzigs mchog de'i bka'i slob bu'i tha shal shAkya'i dge slong blo bzang 'jam dpal rgya mtshos gru 'dzin gnyis pa'i gzhal med khang gi gzim chung nyi 'od 'khyil par sbyar ba'i yi ge pa ni khu bo a chi thu mkhan po b+hik+Shu sud+hi lak+ShiM gyis bgyis pa'o / /
swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
mang+ga laM / /
