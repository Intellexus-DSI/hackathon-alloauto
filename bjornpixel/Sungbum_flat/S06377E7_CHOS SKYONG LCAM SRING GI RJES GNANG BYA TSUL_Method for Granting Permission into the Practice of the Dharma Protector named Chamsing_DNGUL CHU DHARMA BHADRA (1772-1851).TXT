! / /
na mo gu ru b+dz+ra b+hai ra wa ya chos skyong lcam sring gi rjes gnang bya tshul ni /
yid mthun gyi gnas su stegs kyi khar chos 'byung dmar nag rtse mo mdun du bstan pa'i dbus su tshom bu dmar sngo bkod pa'i steng du rten gtor zur gsum dbus ma mtho zhing g.yas g.yon sma ba gsum bsgrigs kyi mthar mtheb skyu phyir bstan brgyad dang de'i mthar nyer gcig gi bskor ba la tsak li btsugs par dar dmar gyi gur phub /
de'i mdun du 'bul gtor dang phyi mchod /
rang gi mdun du cang te'u /
rdor dril /
nang mchod /
las bum /
'thor 'bru sogs bshams /
dpal rdo rje 'jigs byed lta bu'i bdag bskyed bsgom /
las sngags kyis bsangs chu bsgrub /
mchod gtor yi dam ltar byin gyis brlab /
rten gtor las sngags kyis bsangs /
swa b+hA was sbyangs /
stong pa'i ngang las rang gi mdun du rta khrag dang mi khrag gi /
zhes pa nas /
thal ba'i rdul phran bzhin du brlag par mdzod cig /
kyai| sna tshogs padma nyi ma'i dkyil 'khor steng / /
zhes pa nas /
zhi rgyas dbang drag 'phrin las thams cad sgrubs /
zhes pa'i bar rnams gtor chog bzhin bya'o / /
de nas mtshan ldan gyi slob ma rnams khrus byas phyag dang maN+Dal phul te 'khod pa la /
spyi dang bye brag gi chos bshad sngon du 'gro bas /
bla ma yi dam du gsal ba la rjes gnang gi don du /
rdo rje slob dpon dgongs su gsol / /
sangs rgyas bstan pa bsrung ba dang / /
zhing bcu'i dgra bgegs bsgral ba'i phyir / /
chos skyong sbrags sgrub bdag la stsol / /
zhes lan gsum gyis gsol ba gdab /
de nas gnas khang ma ru rtse'i dur khrod /
slob dpon yi dam gyi lha /
gtor rten chos skyong 'khor bcas su ngo sprad nas /
dkon mchog gsum la bdag skyabs mchi /
zhes sogs @# / /
gsum gyi byang sdom 'bog /
sku'i rjes gnang gi don du /
bla ma rin po ches bdag la chos skyong lcam sring gi sku'i rjes gnang stsal du gsol /
zhes lan gsum gsol ba btab /
slob ma rnams las sngags kyis bsangs /
swa b+hA was sbyangs /
stong pa'i ngang las slob ma rnams kyi go sar rta khrag dang mi khrag gi + brtsegs pa'i gdan la /
slob ma rnams kyi sems nying praM dang zangs gre las skyes pa'i + /
thugs kar hUM gis mtshan par gyur /
ces chos skyong 'khor bcas su bskyed /
bla ma dang mdun bskyed kyi thugs ka'i hUM las 'od zer 'phros pas /
byang shar ma ru rtse'i dur khrod brag dmar po mchong lding gi pho brang nas gnod sbyin dregs pa lcam sring 'khor dang bcas pa skad cig gis spyan drangs /
DA dril dang bcas /
rak+mo pra Na A t+ma sa pa ri wA ra A kang+Sha ya dzaH dzaH hUM baM hoH slob ma rnams dang gnyis su med par gyur ces pa ni sku'i rjes gnang ngo /
gsung gi rjes gnang gi ngon du /
bla ma rin po ches bdag la chos skyong lcam sring gi gsung gi rjes gnang stsal du gsol /
gsum /
bla ma'i thugs ka'i hUM las 'od zer 'phros pa /
mdun bskyed kyi chos skyong lcam sring gnyis kyi thugs kar nyi gdan la praM dmar po dang /
maM sngo nag gi mthar rang rang gi sngags kyis bskor ba la phog pas /
sngags 'phreng mar me gcig las gnyis chad kyi tshul du byung /
lcam sring rang rang gi zhal nas thon /
slob ma chos skyong lcam sring du gsal ba rang rang gi zhal du zhugs /
thugs kar nyi gdan la rang rang gi sa bon praM dang maM gyi mtha' bskor na gnas pa las 'od zer 'phros pas ci 'dod pa'i las grub pa'i mos pa dang bcas /
srog sngags gnyis kyi rjes zlos lan gsum re byed du 'jug pa ni /
gsung gi rjes gnang ngo / /
thugs kyi rjes gnang gi don du /
bla ma rin po ches bdag la chos skyong lcam sring gi thugs kyi rjes gnang stsal du gsol /
gsum /
rten gtor chos skyong lcam sring 'khor bcas su gsal pa slob ma rnams kyi spyi bor bzhag ste /
dril gsil dang bcas /
chos skyong dregs pa lcam sring 'khor dang bcas pa khyed rnams kyis /
rgyal ba rdo rje 'chang /
lha chen m+hA de wa /
A tsar+ya nyi 'od grags /
paN+Di ta zla ba nag po /
sras ga ya d+ha ra /
gnyan lo tsA ba dar ma grags /
gnam kha'u pa ngar ma seng ge /
sa chen kun dga' snying po /
shud bu bkra shis 'od zer /
'dar pya ru ba rin chen bzang po /
bo dong pa brtson 'grus rdo rje /
nyan chen bsod nams brtan pa /
mkhan chen chos rgyal dpal bzang /
kun mkhyen dpal ldan seng ge /
mkhas grub rin chen dpal bzang /
gru ston kun dga' bzang po / /
dran mchog don yod rgyal mtshan /
yab rje kun dga' rgyal mtshan /
thams cad @# / /
mkhyen pa dge 'dun rgya mtsho /
rje yon tan mchog /
thams cad mkhyen pa bsod nams rgya mtsho /
mkhas grub sangs rgyas ye shes /
paN chen blo bzang chos kyi rgyal mtshan /
rdo rje 'dzin pa dkon mchog rgyal mtshan /
paN chen blo bzang ye shes /
sngags ram pa stobs ldan rgya mtsho /
rje dkon mchog 'jigs med dbang po /
rtsa ba'i bla ma rje btsun dam pa blo bzang bstan 'dzin dpal bzang po la sogs pa rtsa brgyud kyi dpal ldan bla ma dam pa rnams kyi bka' dang dam las ma 'da' bar rdo rje slob ma 'di rnams kyi phyi bzhin du 'brongs la /
lus dang grib ma bzhin du 'grogs te /
'gal rkyen thams cad sol mthun rkyen thams cad sgrubs /
dgra bgegs thams cad 'dul ba la sogs pa ji ltar bcol ba'i las thams cad sgrub par mdzod cig /
yab yum gyi sngags gnyis brjod la /
chos skyong 'khor bcas 'od du zhu nas slob ma rnams kyi snying ga'i sa bon la thims par gyur /
dzaH hUM baM hoH zhes spros bral gyi ngang du ci gnas 'jog pa ni /
thugs kyi rjes gnang ngo / /
mjug tu /
dam tshig khas len /
lus dang maN+Dal 'bul ba /
grub na tshogs 'khor /
bsngo smon shis brjod rnams spyi dang 'dra'o / /

