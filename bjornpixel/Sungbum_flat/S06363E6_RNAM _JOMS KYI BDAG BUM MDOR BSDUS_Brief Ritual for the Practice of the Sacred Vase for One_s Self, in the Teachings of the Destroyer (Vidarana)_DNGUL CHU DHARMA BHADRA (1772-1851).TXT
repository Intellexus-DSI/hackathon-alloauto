! rnam 'joms kyi bdag bum mdor bsdus bzhugs so / /
! na mo gu ru mnyadzu g+ho ShA ya /
rnam 'joms kyi bdag bum sgrub tshul ni /
skyabs sems byas la /
swa b+ha was sbyangs /
stong pa'i ngang las sna tshogs pad nyi'i steng du hUM las sna tshogs rdo rje hUM gis mtshan pa las /
rang nyid bcom ldan 'das dpal rdo rje rnam par 'joms pa sku mdog ljang sngon zhal gcig phyag gnyis pa /
g.yas sna tshogs rdo rje thugs kar bsnams shing /
g.yon des yu ba byas pa'i dril bu dkur brten pa /
sems dpa'i skyil mo krung gis bzhugs shing rin po che'i rgyan dang dar sna tshogs kyi na bza' can /
rab tu gdangs pa'i spyan gsum dang ldan pa /
khro gnyer cung zad bsdus shing yid tsam mdzum pa /
shin tu brjid cing sku las sprul pa du ma 'phro ba /
ye shes kyi me rab tu 'bar ba'i klong dkyil na bzhugs pa'i spyi bor oM /
mgrin par AH thugs kar hUM /
de las 'od zer 'phros /
ye shes pa dang dbang lha spyan drangs /
dzaH hUM baM hoH gnyis su med par gyur /
dbang gi lhas dbang bskur rdo rje sems dpas dbu brgyan par gyur /
oM badzra bi dA ra sa pa ri wA ra ar+g+haM nas /
shap+ta pra tI ts+tsha hUM swAhA'i bar gyis mchod /
mtshams sprin gzhon nus yongs su bskor ba yi / /
rin chen margad ri bo ji bzhin du / /
ye shes me dpung 'bar ba'i klong dkyil na / /
khro 'dzum nyams kyis brjid la phyag 'tshal lo / /
zhes pas bstod /
rang gi thugs kar nyi ma'i dkyil 'khor gyi steng du /
hUM yig gi mthar bzlas bya'i sngags kyis bskor ba'i sngags phreng ? hUM yig dang bcas pa las bdud rtsi'i rgyun babs /
lus kyi nang thams cad gang /
sdig sgrib dang mi gtsang ba thams cad dag par gyur /
na ma Sh+tsaN+Da badzra kro d+hA ya /
hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
ces bzlas la /
dge ba 'di yis myur du bdag /
rdo rje rnam 'joms 'grub gyur nas / /
'gro ba gcig kyang ma lus pa / /
de yi sa la 'god par shog /
ces bsngo smon bya'o / /
! de nas /
bum pa a mr-i tas bsangs /
swa b+hA was sbyangs /
stong pa'i ngang las paM las padma dang /
a las zla ba'i dkyil 'khor gyi steng du /
baM las byung ba'i rin po che'i bum pa dkar po /
lto ba che ba /
mgrin pa ring ba /
mchu 'phyang ba la sogs pa mtshan nyid thams cad dang ldan par gyur /
oM tA p+te tap+te mahA tap+te swAhA /
lha'i chu bo gang+ga dang bum pa'i chu dbyer mi phyed pa'i steng du sna tshogs pad nyi'i gdan la hUM las sna tshogs rdo rje hUM gis mtshan pa las bcom ldan 'das dpal rdo rje rnam par 'joms pa /
zhes pa nas /
bstod pa'i bar sngar bzhin brjod nas /
bum nang gi lha'i thugs ka nas 'od zer 'phros rgyal ba sras bcas kyi byin rlabs thams cad bdud rtsi dang 'od zer gyi rnam par spyan drangs pas bum pa gang bar gyur /
sngar bzhin bzlas @# / /
pa byas la /
mchod bstod kyi mthar /
bum pa'i lha ye shes pa rang bzhin gyi gnas su gshegs /
dam tshig pa 'od du zhu nas bum pa'i chu 'ang ro gcig tu gyur /
ces bsgrubs nas khrus gsol bkru byabs srung ba sogs dkyus ltar bya'o / /
zhes pa 'di yang dge slong d+harma b+ha dras bris / /
mang+ga laM / /
