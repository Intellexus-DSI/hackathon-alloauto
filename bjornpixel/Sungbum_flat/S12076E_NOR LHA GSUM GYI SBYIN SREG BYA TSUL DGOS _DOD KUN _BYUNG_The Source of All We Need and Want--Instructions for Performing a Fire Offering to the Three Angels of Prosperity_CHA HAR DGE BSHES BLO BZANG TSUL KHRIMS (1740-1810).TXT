ta ? @# / /
nor lha gsum gyi sbyin sreg bya tshul dgos 'dod kun 'byung zhes bya pa bzhugs so / /
@## / /
na mo gu ru /
'dir nor phyugs longs spyod 'phel ba'i phyir du / /
nor rgyun ma /
rnam sras /
dzaM b+ha la ste nor lha gsum gyi sbyin sreg bya tshul brjod pa la /
rang gi mdun du zangs sder ram gzhong ba'am spos phor lta bu rdzas sreg tu rung pa'i snod kyi nang du bye ma gtsang ma blugs pa'i khar /
shun pa med pa'i shing gis zlum po'am gru bzhir bskor nas brtsig /
de'i nang du bud shing skam po brtsig g.yas phyogs kyi stegs kyi khar snod kyi nang du 'bras dkar ram /
'bras chan la /
zho'am 'o ma /
mar /
mdar gsum sbyar ba snod gcig dang /
yang dkar gsum mngar gsum sbyar ba'i zan ril brgya rtsa brgyad /
chu bzhi /
nyer spyod lnga tshan gsum /
gtor ma gsum /
mar khu /
bud shing /
gzar bu| /
dpal 'bar /
bsang chu /
rdor dril sogs sta gon bya /
skyabs sems tshad med bzhi bsgom /
rang nyid skad cig gis dpal phyag na rdo rje'i skur bzhengs @## / /
par gyur / /
a mr-i ta nyer gcig bzlas te bsang chu sgrub / /
mchod pa sogs / /
a mri tas bsang sbyangs / /
stong pa'i ngang las snod so sor mchod rdzas dang bsreg rdzas rnams rang rang gi ming yig dang po thig les brgyan pa zhu ba las byung ba'i mchod pa'i bye brag bsam gyis mi khyab pa dang bdud rtsi'i rang bzhin du gyur par mos la / /
oM AH hUM lan gsum gyis brlabs /
yang /
oM AH hUM lan gsum brjod de dpal 'bar gyis bud shing la me spar / /
a mr-i tas me bsang sbyangs /
stong pa'i ngang las ye shes kyi thab kha dog ser po dbyibs gru bzhi pa shel ltar dwangs shing thogs pa med pa'i nang du ri las ngo bo me lha la rnam pa ye shes gyi me kha dog sna lnga can 'bar ba'i dbus su paM las padma dang a las zla ba'i dkyil 'khor gyi steng du baM yig gser gyi mdog can las 'od zer 'phros / /
don gnyes byas /
tshur 'dus yongs su gyur pa las lha mo nor rgyun ma sku mdog ser po zhal gcig phyag gnyis pa / /
lang tsho gzhon zhing rgyan dang na bzas rnam par brgyan pa /
phyag g.yas mchog sbyin dang g.yon 'bras kyi snyem dang rin po che'i char 'beb bzhin pa'i bum pa thugs kar bsnams pa /
rin 'byung gi cod pan can /
rin po che'i rgyan dang dar sna tshogs kyi na bza' can /
zhabs rdo rje'i skyil krung gis bzhugs pa / /
g.yas su taM las rin po che'i khri'i steng du baM las padma dang a las zla ba'i dkyil 'khor gyi steng du bai yig ljang khu las 'od zer 'phros /
sems can rnams kyi 'phongs pa'i sdug bsngal bsal /
'jig rten khams kyi dpal 'byor longs sbyong phun sum tshogs pa bsdus te bai la thim /
de yongs su gyur pa las / /
rgyal po chen po rnam thos sras nor gter sku mdog ljang zhing dri ma med pa zhi 'dzum sgeg pa'i nyams can yan lag rags la gsus khyim rgyas pa / /
phrag gong g.yas g.yon na nyi zla 'char ba / /
rin po che'i rgyan sna tshogs kyis brgyan cing dar gyi na bza' gsol ba / /
phyag g.yas rin po ches mtshan pa'i be con thugs kar 'dzin cing g.yon rin po che sna tshogs sgyugs ba'i ne'u le brla g.yon pa la brten te bsnams pa /
rin 'byung gi cod pan @# /
can /
zhabs g.yon bskums shing g.yas brkyang bas sgrub pa po la dngos grub ster ba'i tshul gyis rin po che du ma'i dbus na gnas pa'i gter gyi bum pa'i steng du bzhugs pa / /
g.yon du baM las padma 'dab ma brgyad pa'i lte bar a las zla ba'i dkyil 'khor gyi steng du dzaM gser gyi mdog can /
de las 'od 'phros / /
don gnyis byas / /
tshur 'dus yongs su gyur pa las / /
dzaM b+ha la sku mdog ser po zhal gcig phyag gnyis pa g.yas bi dza pU ra dang g.yon rin po che'i char rab tu 'beb bzhin pa'i ne'u le bsnams ba / /
rigs lnga'i cod pan can / /
zhabs gnyis gyis dung dang rin po che'i gter mnan zhing rgyal po rol ba'i stabs kyis bzhugs pa / /
de gsum gyi spyi bor oM dkar po / /
mgrin bar AH dmar po / /
thugs kar /
hUM sngon po /
thugs ka'i hUM las 'od zer 'phros / /
rang bzhin kyi gnas nas nor lha gsum gyi ye shes pa rnams spyan drangs /
dzaH hUM baM hoH rang rang gi dam tshig pa dang gnyis su med par gyur / /
slar yang thugs ka'i hUM las 'od zer 'phros / /
dbang gi lha spyan drangs ba rnams kyis bum pa'i chus dbang bsku / /
nor rgyun ma dang rnam sras la rin 'byung /
dzaM b+ha la la rigs lngas dbu brgyan cing / /
sku las 'od zer ser pa'i tshogs 'phro bar gyur / /
ces lha bskyed / /
oM ba su b+ha re / /
birgal Na / /
dzi lha la brok+Sha Ni pra tIts+tsha ye swAhA /
nas /
shab+ha'i bar dang / /
phun tshogs dge legs kun 'byung bcom ldan ma / /
dbal dang 'byor ba'i dbang phyug nor rgyun ma / /
yid la re ba'i bkra shis stsol mdzad ma / /
bsam 'phel dkyil 'khor dbang phyug ma la 'dud / /
rgyal chen rnam mang thos sras nor mang ldan / /
ma gad lhun po lta bu'i brjid ba'i sku / /
sprin bral nyi ma stong gi gzi ldan pa / /
'dod dgu'i char 'bebs khyod la phyag 'tshal lo / /
nor gyi dbang phyug rin chen gter mnga' zhing / /
gnod sbyin nor 'chang mang po kun gyi rje / /
byang phyogs skyong ba'i mgon po dzam+b+ha la / /
dngos grub mchog stsol mdzad la phyag 'tshal lo / /
ces mchod bstod bya / /
lha rnams kyi ljags rdo rje'i rnam pa can ser po la / /
baM ser po rnams kyis mtshan par gyur / /
oM gri ba su ni d+ha na h+She dre swAhA / /
oM bai shra ma na ya hUM / /
oM dzaM b+ha la dza len+d+ra ye swAhA / /
nor phyugs longs spyod thams cad puSh+TiM ku ru oM / /
zhes brjod de mar khu lan bdun phul / /
de yang bdun pa la spel tshig bsdus pa mi brjod bar / /
sbyin pa'i bdag po 'khor dang bcas rnams kyi / /
tshe bsod dpal 'byor rnyed grags mda' thang dang / /
rigs rgyud nor lugs la sogs chos @# / /
srid kyi / /
legs tshogs thams cad buSh+TiM gu ru oM / /
zhes spel tshig rgyas pa bya /
de nas sngags snga ma nyid kyi mthar rams gsum ba'i thog mtha' gnyis la spel tshig rgyas pa dang / /
bar pa la bsdus pa bya / /
zho zan dang / /
zan ril bdun re'am / /
dgu re'i mtshams su mar khu gsum re lta bu rtsi zhing / /
rdzas gnyis so sor brgya rtsa brgyad dam nyer gcig yan chad phul / /
mjug tu /
lha rnams kyi thugs ka nas spros pa'i sku mdog dang gos dang rgyan dang 'od zer ser po can gyi lha mo rnams kyis bum pa ser po bdud rtsi ser pos bkang ba thogs nas /
sgrub bya ser po zla dkyil ser po la gnas pa rnams la dbang bskur bas / /
tshe bsod dpal 'byor rnyed grags mnga' thang rigs rgyud zas nor sogs chos srid kyi legs tshogs thams cad rgyas shing /
bum pa nas rin po che'i char babs pas yul phyogs thams cad du bkra shis kyi dge mtshan phun sum tshogs par gyur ces brjod /
gtor ma 'bul ba ni / /
lha rnams kyi ljags 'od kyi sbu gus gtor ma'i bcud drangs te gsol bar gyur /
oM ba sud+ha re / /
bai shra wa Na / /
dzi b+ha la idaM ba liMta kha kha khA hi khA hi / /
gsum mam bdun gyis phul / /
oM ba sud+ha re / /
bai shra wa Na / /
dzaM b+ha la ar+g+haM sogs kyis mchod / /
phun tshogs dge legs sogs gsum gyis bstod /
bcom ldan 'das nor lha gsum gyis tshe dang bsod nams nor phyugs longs spyod sogs legs tshogs thams cad 'phel zhing rgyas par mdzad du gsol /
zhes gsol ba gdab / /
yig brgya brjod / /
gang yang bdag blo sogs kyis bzod gsol / /
oM badzra muH. ye shes pa rang gnas su gshegs nas dam tshig pa rang nyid la thim par gyur bar bsam la| /
bsngo smon shis brjod ci rigs bya / /
thal ba sogs gshegs dgos rnams gcang sar gshegs bar bya'o / /
zhes pa 'di ni si?su? ha risha bo che'i gsung la bten nas rgyar ba 'dis kyang 'gro ba thams cad phun sum tshogs pa'i dpal la rol bar gyur cig /
mag mang+ga laM ! /
gong gi spel tshig la / /
spyi so lta bu la /
spya'i so'i nor phyugs longs spyod la sogs pa / /
gong nas gong du 'phel zhing rgyas pa dang / /
mthun kyen mtha' dag yid bzhin 'grub pa sogs / /
legs tshogs thams cad puSh+TiM ku ru oM /
\u0f38 /
gang ba 'ogs nas /
spyi so'i las byed le nor sogs la bum pa'i chus dbang bskur bas / /
nor phyugs longs spyod @# / /
'phel ba sogs chos srid kyi legs tshogs thams cad rgyas shing / /
bum pa nas zhes sogs gong gi tshe ga'i nang ltar brjod /
\u0f38 zhabs brtan la /
rje btsun bla ma'i sku tshe rab brtan cing / /
rnam dkar 'phrin las phyogs bcur rgyas ba dang / /
gang bzhed mtha' dag yid bzhin 'grub ba sogs / /
legs tshogs thams cad puSh+TiM ku ru oM /
\u0f38 /
dpal ldan bla ma dam pa zla dkyil ser po la bzhugs pa la dbang bskur bas /
sku tshe zhabs pad brtan cing bstan 'gror phan ba'i mdzad pa 'phrin las bzhed pa bzhin du 'grub pa sogs legs tshogs thams cad rgyas par gyur /
zhes pa lta bu skabs bstan thar ro / / / /
mang+ga laM / / / / / /
