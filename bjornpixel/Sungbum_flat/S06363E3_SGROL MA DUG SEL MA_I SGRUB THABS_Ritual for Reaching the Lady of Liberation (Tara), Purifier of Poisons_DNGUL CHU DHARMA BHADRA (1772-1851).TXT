! sgrol ma dug sel ma'i sgrub thabs bzhugs / /
! na mo gu ru Ar+ya tA rA yai /
bdag gi tshe /
sbyin pa'i bdag po'i tshe /
sbyin bdag dag gi tshe /
sbyin bdag rnams kyi tshe /
bla ma'i tshe /
bla ma dag gi tshe /
bla ma rnams kyi tshe /
'dir rje btsun ma sgrol mas jo bo lha gcig la dngos su gnang ba'i sgrol ma nyer gcig gi bco brgyad pa klu'i dug zhi bar 'dod pas /
dge sems khyad par can gyi ngang nas skyabs yul gsal btab ste /
sangs rgyas chos dang tshogs kyi mchog rnams la / /
zhes sogs dang /
mar gyur sems can thams cad bde ba dang bde ba'i rgyu dang ldan par gyur cig /
ces sogs kyis /
skyabs 'gro sems bskyed tshad med bzhi bsgom pa sngon du btang nas /
rang nyid rje btsun ma seng ldeng nags kyi sgrol ma'i nga rgyal dang gsal snang la gnas pa'i mdun gyi nam mkhar padma dang zla ba'i gdan la rje btsun ma dug sel byed ma sku mdog zla ba ltar dkar zhing zhi ba /
zhal gcig phyag gnyis kyi g.yas mchog sbyin gyi mthil na dug nad sel ba'i bum pa bsnams pa /
g.yon dkon mchog gsum mtshon gyi phyag rgyas ut+pal bsnams pa /
dbu rgyan la sogs pa rin po che'i rgyan sna tshogs pas brgyan cing /
dar bzang po'i stod g.yogs dang smad g.yogs mdzes par gsol ba /
mtshan dpes spras pa'i sku las skyes pa'i 'od kyi dkyil 'khor 'bar ba'i dbus na zhabs g.yas brkyangs shing /
g.yon bskum pa'i stabs kyis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas / /
rang bzhin gyi gnas nas bsgoms pa dang 'dra ba'i ye shes pa dang /
dbang gi lha rnams spyan drangs /
'gro kun srid pa'i rgya mtsho las / /
rmad byung thugs rje'i gru rdzings kyis / /
sgrol ba'i thugs dam bcas pa bzhin / /
dam tshig chen pos e hye ti / /
dzaH hUM baM hoH de bzhin gshegs pa thams cad @# / /
kyis mngon par dbang bskur tu gsol /
zhes gsol ba btab pas /
oM sarba ta thA ga ta a b+hi Shi ny+dza maM /
zhes dbang bskur /
'od dpag med kyis dbu brgyan par gyur /
ces brjod /
de nas sgo gsum gus pas /
phyag 'tshal lha yi mtsho yi rnam pas / /
zhes sogs sh+lo ka gcig gis phyag byas /
mchod pa rnams bsdu na /
oM AH hUM lan gsum gyis byin gyis brlabs te /
oM Ar+ya tA re ar+g+haM nas shap+ta'i bar gyis mchod /
dngos bshams yid sprul mchod pa ma lus 'bul /
zhes sogs kyis yan lag bdun pa mdor bsdus phul nas /
mdun gyi rje btsun ma'i thugs ka dang /
bum nang du zla gdan la tAM yig dkar po'i mtha' skor du sngags 'phreng gis bskor ba de las 'od zer dkar po ga bur gyi rgyun lta bu bsil ba'i rang bzhin can dpag med byung rang dang bsgrub bya'i lus la thim pas /
klu dang sa bdag gi nad thams cad sdig sbrul dang sbal lcong gi rnam par ba spu'i sgo thams cad nas phyir phud /
lus dwangs gsal du song bar gyur /
om tA re sarba nA ga shAN+ti ku ru swAhA /
zhes mang du bzlas pas /
klu dang sa bag gi drag nad thams cad zhi bar 'gyur ro / /
mjug tu de las byung ba'i dge ba rnams /
rje btsun bcom ldan 'das ma thugs rje can / /
zhes sogs lta bus gnas skabs dang mthar gyi smon gnas rnams su 'dun pa drag pos bsngo ba sogs thun so so dang /
thun mtshams kyi nyams len la yang brtson par bya'o / /
zhes pa 'di ni paN chen blo bzang chos kyi rgyal mtshan gyi bzheng pa bzhin dge slong dbang phyug chos bzang gis bris pa'o / /
