@# / /
na mo gu ra we /
bcom ldan 'das dpal rdo rje 'jigs byed chen po'i bskyed rim nyams su len tshul la gsum /
gang gis nyams su len pa'i rten /
gang du nyams su len pa'i gnas /
ji ltar nyams su len pa'i tshul lo / /
gsum pa la gnyis /
bskyed rim nyams su len pa'i tshul dngos dang /
bskyed rim brtan pas dngos grub bsgrub tshul lo / /
dang po la gnyis /
thun gyi ngo bo'i rnal 'byor dang /
thun mtshams kyi rnal 'byor ro / /
dang po la gsum /
thun gyi 'gor ji ltar bya ba'i tshul /
thun gyi dngos gzhi la ji ltar bya ba'i tshul /
thun gyi mjug tu ji ltar bya ba'i tshul lo / /
dang po la bzhi /
dam tshig gsum gzung ba /
sngon 'gro gtor ma btang ba /
bdag bskyed kyi mchod pa byin rlabs /
rdor sems bsgom bzlas so / /
gnyis pa thun gyi dngos gzhi la ji ltar bya ba'i tshul la gsum /
dang po sbyor ba'i ting nge 'dzin /
dkyil 'khor rgyal mchog gi ting nge 'dzin /
las rgyal mchog gi ting nge 'dzin / /
dang po la bzhi /
'chi ba chos sku'i lam 'khyer /
bar do longs sku'i lam 'khyer /
skye ba sprul sku'i lam 'khyer /
rig ma dang mnyam par sbyor tshul lo / /
dang po la gsum /
bsod nams kyi tshogs gsog pa /
ye shes kyi tshogs gsog pa /
srung ba'i 'khor lo bsgom pa'o / /
gnyis pa bar do longs sku'i lam 'khyer la gnyis /
rten gzhal yas khang gdan bcas bskyed pa dang /
brten pa rgyu rdo rje 'dzin pa bskyed pa'o / /
gnyis pa dkyil 'khor rgyal mchog gi ting nge 'dzin la gsum /
lha bskyed nas mdzad pa mdzad de dkyil 'khor la dgod pa /
skye mched dang sku gsung thugs byin gyis brlab pa /
ye shes pa bcu gnas dbang bskur rgyas gdab pa'o / /
gsum pa las rgyal mchog gi ting nge 'dzin la bzhi /
mchod bstod bya tshul /
bskyed rim phra rags bsgom tshul /
rnam dag dran tshul /
bzlas pa bya tshul lo / /
zhes pa 'di yang dge slong d+harma b+ha dras bris /
! khyab bdag bdag la sman pa dang / /
bdag don bdag la thugs brtse'i phyir / /
bcom ldan rdo rje 'jigs byed kyi / /
rim gnyis man ngag bshad du gsol / /
zhes gsol ba lan gsum gdab po /
! e ma'o sangs rgyas e ma'o chos / /
chos bshad pa ni ngo mtshar che / /
yang dag don ni dag pa'i don / /
byang chub sems la phyag 'tshal lo / /
bcom ldan rdo rje 'jigs byed kyi / /
rim gnyis man ngag legs pa gsungs / /
mgon po bdag cag yi rang ngo / /
legs so legs so legs par gsungs / /
rnam grol 'bras bu 'tshal ba yi / /
'gro ba mgon med rnams dang ni / /
bdag cag yang dag rdzogs pa yi / /
byang chub thob pa'i don chen mdzad / /
ces brjod do / / / /

