! r+wa lnga ma dang gsum ma gnyis la dpangs su sgo tshad ji tsam dgos /
zhes pa la /
lan ni /
r+wa lnga ma'i lte ba'i dpangs la sgo tshad lnga dang /
r+wa gsum ma'i lte ba'i dpangs la sgo tshang gcig byed pa yin te /
shes byed rim pa ltar /
rgyal mchog bskal bzang rgya mtsho'i mchog thun dngos grub gter mdzod las /
r+wa lnga pa la dpangs su sgo tshad lnga /
zhes dang /
bdag gi bla ma rin po che'i b+hai ra'i bskyed rim las /
sna tshogs rdo rje lte ba sngon po grub bzhi leb mo'i rgyan sgo tshad bcu gnyis dang dpangs sgo tshad gcig yong pa'i /
zhes gsungs pa de 'dir yang mtshungs par ma zad rje dag dbang byams pa'i gsang bskyed dngos grub rgya mtsho las /
lte ba'i dpangs r+wa lnga ma la lnga /
gsum ma la gcig yod do / /
zhes gsungs pa'i phyir ro / /

