@# / /
mgon po'i gtor chog nyung bsdus don tshang las bzhi lhun grub ces bya ba bzhugs so / /
@## / /
shrI mahA kA la ye /
spyan ras gzigs dbang thugs rje'i sgyu 'phrul las / /
'gro kun 'dren phyir phyag drug ye shes mgon / /
sprul ba'i gar mdzad bla mgon dbyer med la / /
snying nas 'dud do brtse bas rjes su skyongs / /
khyod nyid bsten cing mchod pa'i rnal 'byor pas / /
bskang bshags mdor bsdus ji ltar bya ba'i khrigs / /
ngag 'don bya tshul nyung ngu'i tshig gi lam / /
spel la ye shes mgon pos gnang bstsol / /
de la 'dir dpal myur mdzad ye shes mgon po'i rgyun gtor bskang bshags chag med bya bar 'dod pa'i gang zag gis rten rdzas phyi nang gsang ba'i mchod rdzas sogs dam nyams kyi rdzas dang ma 'dres pa nges par gal che zhing /
@## / /
de yang rgyu nas nag sogs gang yang phud ma nyams pa'i rgyun gtor sogs mthong brgyud ltar legs par 'du byas la /
rang nyid yi dam gyi bdag bskyed bzlas pa gtor 'bul bar rdzogs par nyams su blangs nas /
mgon po'i rten bskyed pa khyung po'i man ngag ltar na mi dgos shing /
skad cig gis spyan 'dren mdor bsdus tsam gyis chog kyang /
las dang po pa'i rigs kyi cho ga chad pa sogs kyi dogs bskyed la brten /
'dir rten bskyed pa la chang chu nang mchod gsum gyis rim bzhin bran la /
bskang rdzas byin rlabs spyi 'gro ltar byas la /
dad gus shugs drag dang bcas 'di ltar nyams su blangs par bya'o / /
oM swa b+hA wa shud+d+ha sarba d+harma swa b+hA wa shu d+d+honyahaM /
chos thams cad rang bzhin gyis grub pas stong pa'i stong pa nyid du gyur /
stong pa'i ngang las paM las padma| raM las nyi ma /
gaM las tshogs bdag gi steng du hUM las gri gug hUM gis mtshan pa /
de las 'od 'phros /
gdug pa can thams cad tshar bcad /
tshur 'dus yongs su gyur pa las /
dpal myur mdzad ye shes kyi mgon po sku mdog mthing nag zhal gcig phyag drug pa /
spyan gsum dmar la zlum pa zhal gdangs shing mche ba gtsigs pa /
phyag drug gi g.yas gsum na gri gug thod phreng Da ma ru /
g.yon gsum na thod khrag rtse gsum zhags pa bsnams pa /
thod skam lnga'i dbu rgyan dang /
thod rlon lnga bcu'i do shal can /
dpral par sin+d+hu ras byugs shing /
spyi bor mi bskyod pas rgyas btab pa /
sprul dang rin po che'i rgyan dpag tu med pa dang dril bu g.yer khas brgyan cing /
glang chen gyi ko rlon dang stag gi pags pa'i sham thabs gsol ba /
zhabs g.yas bskums shing g.yon brkyangs pa'i ye shes kyi me rab tu 'bar ba'i klong dkyil na bzhugs pa /
de'i g.yon du b+h+yoH las ma cig 'dod khams dbang phyug sku mdog nag mo /
g.yas ral gri dang g.yon thod rlon khrag gis bkang pa 'dzin cing dre'u gwa ba la bzhon pa /
mgon po'i mdun du k+ShiM las k+She tra pA la sku mdog mthing nag zhal gcig phyag gnyis kyis gri gug dang thod pa 'dzin cing dom nag smyon pa la chibs pa /
mgon po'i g.yas su pad @# / /
nyi ro'i gdan la dzriM las dzi na mi tra sku mdog dmar nag zhal gcig phyag gnyis kyis Da ma ru dang thod khrag 'dzin pa /
mgon po'i rgyab tu pad nyi ro'i gdan la DaM las gshin rje Dak+ki rA dza sku mdog mthing nag phyag g.yas thod pa'i cang te'u 'khrol zhing /
g.yon sdigs mdzub rab tu brkyang ba /
lha mo'i g.yon du trag las bdud mgon trak+Shad nag po zhal gcig phyag gnyis kyis g.yas ru mtshon dang g.yon thod khrag bsnams shing bdud rta rting dkar la chibs pa /
de'i phyi rol tu gtsang ris kyi mgon po bdun cu rtsa lnga /
dam can rgya mtsho'i dmag tshogs dpag tu med pas bskor ba'i gtso 'khor thams kyi spyi bor oM dkar po /
mgrin par AH dmar po /
thugs kar hUM sngon pos mtshan par gyur /
bdag nyid kyi thugs ka'i hUM las 'od zer 'phros pas shar lho bsil ba'i tshal gyi dur khrod shing tsan+dan rkang gcig pa'i drung nas dpal nag po chen po 'khor dang bcas pa spyan drangs /
spos sbyor bsreg cing yid gdung shugs dang bcas /
hUM dad pa dang ni dam tshig gi /
zhes pa nas /
khri ring po nyer gcig brjod kyi bar dang /
dzaH hUM baM hoH padma ka ma la ye stwaM chos dbyings mas bstod /
oM shrI ma hA kA la zhes sogs sngags tsam gyis nyer spyod /
'dod yon /
nang mchod rnams 'bul /
bla mgon dbyer med kyi rnal 'byor ni /
mgon po'i spyi gtsug tu drin can rtsa ba'i bla ma sku mdog ser po nyi ma 'bum gyi mdangs dang ldan pa g.yas yid bzhin gyi nor bu thugs kar 'dzin cing /
g.yon gser gyi dril bu bsnams pa /
zhabs rdo rje'i skyil mo krung gis bzhugs shing /
rin po che'i rgyan dpag tu med pas spras pa /
rtsa brgyud bla ma rnams kyi sku las 'od zer 'phros /
mgon po la phog pas mgon po 'od dang bde ba'i rang bzhin du 'bar /
'ur 'ur sil sil gyi gar mdzad /
mgon po'i sku las 'od zer 'phros bla ma la phog pas bla ma 'od kyi rang bzhin du mer mer dril bu'i sgra sgrog /
bla ma nyid mgon po /
mgon po nyid bla ma /
bla ma dang mgon po dbyer mi phyed par gyur /
bdag dang sems can thams cad kyis rtse gcig tu gsol ba 'debs par mos la /
sku bzhi'i bdag nyid dpal ldan bla ma dam pa rnams la gsol ba 'debs so / /
phyag drug ye shes kyi mgon po laX mgon po yid bzhin gyi nor bu laX mgon po myur mdzad thugs rje can laX bla ma mgon po dbyer med laX mgon po bla ma dbyer med laX bla ma dang mgon po dbyer mi phyed pa'i bdag nyid can laX na mo bud d+ha ya sogs lan gsum /
rtsa brgyud kyi bla ma dam pa rnams kyis byin gyis rlobs shig /
sangs rgyas byang sems rnams kyisX yi dam lha tshogs rnams kyisX gnas gsum gyi mkha' 'gro ma rnams kyisX dpal myur mdzad ye shes @# / /
kyi mgon po'i sku gsung thugs yon tan 'phrin las mi zad pa'i sgo nasX da lta nyid duX myur pa nyid duX 'dug sa 'di nyid duX ces gdung shugs drag pos brjod /
de nas bshags pa bya ba la grib sel gyi man ngag bzhin /
rang gi thugs ka'i hUM las 'od zer 'phros /
sku gsung thugs rdo rje gsum gyi lha tshogs thams cad spyan drangs /
yig brgya nyer gcig bzla /
bshags pa ni /
hUM rdo rje 'chang sogs rtsa brgyud bla ma dang / /
ye shes mgon po'i lha tshogs bdag la dgongs / /
bdag ni ma rig 'khrul ba'i dbang gyur te / /
sgo gsum nyes spyad nongs pa gang 'gyur dang / /
khyad par bla ma mgon po'i dam tshig las / /
'gal zhing nongs pa'i nyes tshogs ci mchis pa / /
pha ma bu tsha bzhin du bzod bzhes la / /
bshags pas nyams grib ma lus dag gyur cig /
ces gdung shugs drag pos bshags pa bya| bskang rdzas byin rlabs spyi ltar byas la bskang ba ni /
hUM lhun grub bde chen sgyu ma'i rnam rol las / /
legs 'ongs mthun rdzas sa dang bar snang gang / /
ting 'dzin sngags rgyas bskyed pa'i mchod sprin 'dis / /
mgon po 'khor bcas thugs dam skong gyur cig /
dgra bgegs snying khrag mchod yon mtsho ltar 'khyil / /
dbang po'i me tog sha chen dud sprin 'khrigs / /
tshil chen mar me zhag chen dri chab 'khyil / /
sha rus zhal zas sna tshogs rol mo 'dis / /
myur mdzad ye shes mgon po'i thugs dam bskang / /
'khor tshogs dam can rgya mtsho'iX thugs dam bskang zhing bar chad bzlog pa dang / /
nyams chags gsos shing dngos grub ma lus stsol / /
cang shes shugs ldan rta nag g.yag nag dang / /
bal gyi khur 'dzin lug nag bya nag tshogs / /
dom ltar 'phyo ba'i khyi nag tshogs rnams kyis / /
myur mdzadXXXX mgo 'phreng li khri'i byugs pa stag glang lpags / /
phyag rgya drug dang dmar chen gtor ma sogs / /
thog ltar rgyug pa'i nang rten dam pa 'dis / /
myur mdzadXXXX nyi zla ri rab gling bzhi gling phran dang / /
nyer spyod 'dod yon sna lnga rin chen bdun / /
phyi nang gsang rten ma tshang med pa 'dis / /
myur mdzadXXXX ma lus stsol / /
de nas bzlog pa chos sku ma'i spyi bzlog bya /
bzlas pa la dbang sdud kyi man ngag gi ltar bya ba ma chad pa gal che bar gsungs pas yongs grags gtor chog ltar bya /
na ra kriM kriM rab brgya rtsa sogs chag med bzlas na mngon shes 'char bar gsung /
rang gi thugs ka'i hUM las 'od zer 'phros mgon po 'khor bcas kyi thugs kar phog pas thugs rgyud bskul te ci 'dod pa'i 'phrin las thams cad thogs pa med par bsgrub par gyur bar bsam la /
oM badzra ma hA kA la sogs snying po dang /
oM shrI ma hA kA la sha sa na sogs rtsa sngags ci nus @# / /
bzla /
b+h+yoH ma mo nag mo sogs lha mo'i sngags dang /
oM k+She tra pA laX oM dzi na mi traX oM Da k+ki rA dzAX oM du ya ga dzaX phaT /
ces gnod sbyin bzhi'i sngags bzla /
yig brgya brjod /
de nas gtor ma nang mchod ltar byin gyis brlabs nas /
mgon po 'khor dang bcas pa'i ljags hUM las skyes pa'i rdo rje rtse gcig pa dmar po 'od kyi sbu gu can rnams su gyur /
zhi drag gang rung gi dmigs pa dang bcas hUM ring po drug brjod de /
oM shrI ma hA kA la sa pa ri wA ra i daM ba ling+ta kha kha khA hi khA hi /
zhes pa bdun sogs kyis 'bul ba'am /
rgyas par 'dod na gtor chog ltar 'bul yang rung /
sngar ltar mchod pa dang nang mchod phul /
de nas /
bla ma mgon po 'khor bcas la / /
zhes pa nas /
a mu ka mA ra ya phaT /
ces thal mo brdab /
mkha' 'gro spyi gtor dang gzhi bdag gtor ma bsngo /
de nas bstod pa bya ba la /
sha wa ri'i gsung gi myur mdzad ma /
lha mo la dka' ba dang blangs ma dang /
gnod sbyin bzhi la /
dur khrod 'jigs su rung ba'am /
dpal ldan mgon po'i shar gyi bka' nyan pa / /
nas thams cad yar ngo'i zla ltar 'phel bar mdzod / /
mnga' gsol ni /
hUM rdo rje 'chang dngos bla ma dang / /
zhes pa nas /
mgon dang skyabs su mnga' gsol lo / /
zhes mnga' gsol 'bul /
gsum pa mjug tu /
mchod pa byin rlabs byas la /
mchod bstod /
yig brgya /
bzod gsol /
bla ma mgon po dbyer med la / /
zhes sogs lan bdun nam nyer gcig /
rten yod na brtan bzhugs bya /
med na badzra muH ye shes pa rang bzhin gyi gnas su gshegs /
dam tshig pa bdag nyid la thim par gyur par bsam mo / /
rang dam tshig sems dpa' na dA'i bar bsdus la /
stong pa'i ngang las dpal rdo rje 'jigs byed zhal gcig phyag gnyis ba'i skur bzhengs pa'i gnas gsum du yi ge gsum gyis mtshan par gyur bar bsam la /
bkra shis bka' rgya mas mtha' brgyan par bya'o / /
smras pa /
dpal ldan shangs pa'i man ngag 'o mtsho las / /
'ongs pa'i mgon po'i chos skor yid bzhin dbang / /
dpyad gsum dag pas byi dor bya bas 'di / /
skar lnga zong gis khug 'di e ma mtshar / /
zhes mgon po'i gtor chog nyung bsdus don tshang las bzhi lhun grub ces bya ba 'di yang /
a b+ha ka tA wang shog gi dus 'khor rdor slob zur pa rig gnas spyi dang khyad par phyi dus kyi 'khor lo'i gnad la nang byan chud pa'i rtsis rig smra ba'i dbang po blo bzang rab rgyas kyis snga lo nas yang yang bskul ba'i ngo ma bzlog par \u0f38chos med rgyal khams pa chos kyi rdo rjes dam pa'i man ngag bzhin bsgrigs pa dza yan+tu / /
'di yi dge bas 'gro kun bla ma mgon pos dgyes bzhin rjes su 'dzin pa'i rgyur gyur cig / / /
