@# / /
bka' 'gyur gyi lung gi bla ma brgyud pa'i gsol 'debs bzhugs so / /
@## / /
rmad byung thugs bskyed mchog gis 'dzin gyis / /
rlabs chen tshogs gnyis chu gter bsrubs pa las / /
legs 'ongs smra ba'i zla ba thub dbang zhes / /
stobs bcu mnga' ba de yis dge legs stsol / /
gang gi mgrin yangs g.yas su 'khyil ba las / /
zab cing rgya che'i sgra dbyangs sgrogs pa yis / /
skye dgu'i dug gsum rims nad zhi mdzad pa / /
spobs pa bzhi ldan chos kyi phung por 'dud / /
sngon byon lo paN rnams kyis nyam thag 'gor / /
thugs rjes bskyod de thub pa'i gsung rab 'phreng / /
gangs can skad du legs bsgyur bka' 'gyur zhes / /
yongs su grags pa bde bar gshegs pa'i gsung / /
de yi @## / /
bklags lung 'phags yul paN grub las / /
legs par gsan nas don gnyer tshogs rnams la / /
stsal te gangs ljongs sa steng khyab mdzad pa'i / /
dngos brgyud bshes gnyen rnams la gsol ba 'debs / /
gang zhig gnas rnams dang ni mtshan nyid dang / /
chos kyi tshig don legs par smos pa yi / /
thub gsung mdo sde'i bklags lung chos kyi sgra / /
sgrogs mdzad bshes gnyen rnams la gsol ba 'debs / /
phung khams skye mched yang yang ston pa dang / /
smra ngan zil gnon ji snyed rtogs pa'i thabs / /
rgya chen mngon pa'i bklags lung chos kyi sgra / /
sgrogs mdzad bshes gnyen rnams la gsol ba 'debs / /
ltung ba'i tshul dang de las 'byung dang ldang / /
nges 'byung gang zag bcas pa sogs ston pa'i / /
rnam dag 'dul ba'i bklags lung chos kyi sgra / /
sgrogs mdzad bshes gnyen rnams la gsol ba 'debs / /
thub gsung mchog gyur lhan skyes ye shes dang / /
shes rab stong nyid zung 'jug ston pa yi / /
bla med rgyud sde'i bklags lung chos kyi sgra / /
sgrogs mdzad bshes gnyen rnams la gsol ba 'debs / /
gdul bya rigs bzhir dgongs nas dum bu bzhi / /
gsungs pa'i lam gyis skal bzang grol mdzad pa / /
rnal 'byor rgyud kyi bklags lung chos kyi sgra / /
sgrogs mdzad bshes gnyen rnams la gsol ba 'debs / /
mtshan bcas mtshan med lha yi rnal 'byor gyis / /
bla med byang chub sgrub pa'i thabs ston pa / /
bya spyod rgyud sde'i bklags lung chos kyi sgra / /
sgrogs mdzad bshes gnyen rnams la gsol ba 'debs / /
bloX bzangX rgyal bstan nor bu gzhal med khang / /
bshad dang sgrub pa'i byi dor bgyid pa la / /
bskal bar goms pa'i bkraX shisX thugs bskyed can / /
dpal ldan bla ma'i zhabs la X / /
rnam dag lung gi brgyud pa ches dkonX tshe / /
'dren mchogX 'jigs med dbang po'i bka' drin las / /
mi nub bstan pa'i rgyalX mtshanX bsgreng mdzad pa / /
dpal ldan bla ma'i zhabs la X / /
ches dkonX rgyal kun gsung gi gsang mdzod mchog /
@# / /
'gro rnams 'dul phyir legs 'doms dpalX yon can / /
thub bstan 'dzinX pa'i mchog gyur dge ba'i bshes / /
dpal ldan bla ma'i X / /
legs bshad 'tshol la doms pa mi mnga' zhing / /
thos don rnam par 'byed pa'i shesX rabX kyis / /
man ngag rgyaX mtsho'iX gter gyur dge ba'i bshes / /
dpal ldan bla ma'i X / /
ngagX gi dbangX phyug 'jam mgon tsong kha pa'i / /
thubX bstanX dge mtshan legs byas rgyaX mtshoX ltar / /
spel ba'i thugs bskyed smon lam mthu mnga' pa / /
rje btsun bla ma'i X / /
yeX shesX sku can ngur smrig rnam rol gyis / /
bstanX pa'iX snying po sa chen khor yug tu / /
gsal mdzad nor bu'i sgronX meX zla bral ba / /
mchog sprul smra ba'i nyi mar X / /
bdag pas gzhan gces bloX bzangX phul byung gis / /
nyid kyi byangX chubX lam bzang bstanX pa'iX 'od / /
bskal bzang sgronX meX bzhi pa'i sras kyi mchog /
rje btsun bla ma'i zhabs la gsol pa 'debs / /
mdor na bde bar gshegs pas legs gsungs pa / /
dpyad pa gsum gyis dag pa'i gsung rab kyi / /
bklags lung phyogs dang phyogs mtshams ma lus par / /
spel mdzad bshes gnyen rnams la gsol ba 'debs / /
rnam dag brgyud pa'i gangs ri las 'ongs pa'i / /
bka' 'gyur bklags lung dri bral nyal 'gro'i rgyun / /
bdag rgyud nor 'dzin lto bar 'khyil ba yis| |phan bde'i lo tog g.yur du za bar shog /
bshes gnyen zhabs bsten rgyal ba'i gsung rab la / /
mang thos bgyis pI dge tshogs dpag med mthus / /
lung gi rgyun 'di thub bstan gnas kyi bar / /
mi nub phyogs dus kun tu khyab gyur cig / / /
phyag len zin thor 'god pa la /
de nas dbu mdzad kyis dbu bskul te /
ston pa bla med sangs rgyas rin po che / /
X X X /
skyabs gsum kun 'dus bla ma rdo rje 'chang / /
X X X /
lus ngag yid gsum gus pas phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stong bar du legs bzhugs nas / /
'gro la chos kyi 'khor lo bskor du gsol / /
bdag gzhan dge rnams byang chub chen por bsngo / /
rgyal ba khyab bdag X tu gsol /
sa gzhi ma / /
phul byung mkhyen brtse X /
dus gsum skyabs gnas kun 'dus kyi ngo bo bla ma rin po che la gsol ba 'debs so / /
dge ba'i bshes gnyen la ma gus pa nas bdag gnyis su mtshan mar 'dzin pa'i bar gyi phyin ci log gi blo sna mtha' dag 'gag par byin gyis brlab tu gsol /
dge ba'i bshes gnyen sangs rgyas dngos su mthong ba nas zung 'jug gi bar gyi lam gyi rtogs pa mtha' dag myur du rgyud la skye bar byin gyis brlab tu gsol /
@# / /
rkyen phyi nang gi 'gal rkyen bar chad thams cad nye bar zhi bar byin gyis brlab tu gsol / /
bla mas /
sangs rgyas chos tshogs ma lan gsum /
byang chub sems mchogX /
pha ma sems can X /
dbu bskul mdzad nas /
'au lags so /
zhes sogs bklags lung la 'jug /
mjug tu /
rgyal ba khyab bdag X /
sa gzhi ma X rje btsun bla ma'i sku tshe X /
bla mas /
bdag gi ji snyed X /
tshe rabs kun tuX /
gyur cig /
du mdzad nas /
sgrol mtshar gcig /
kh+y+hed la bstod cingX /
dpon slob rnams kyiX /
sku lnga'i gtor 'bul rnam dag smon lam /
chos kyi rgyal poX /
bdag gzhan maX /
bstan pa yun ring 'bar gyur cig / / /
zhes gsung nas grol lo / /
zhes pa 'di yang khyab bdag bka' 'gyur pa chen po bka' drin gzhal med rje seng bzang po'i phyag bzhes ji bzhin brjed thor spel ba'o / / / /
