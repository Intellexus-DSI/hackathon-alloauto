@# / /
bcom ldan 'das sme brtsegs kyi sgrub thabs rjes gnang ba bzhugs so / /
@## / /
bla ma dam pa rnams la phyag 'tshal lo / /
bcom ldan 'das sme ba brtsegs pa sgom par 'dod pas /
skyabs 'gro dang sems bskyed pa sngon du song nas /
swa b+hA was stong par bsgom /
stong pa'i ngang las paM las padma /
raM las nyi ma'i steng du /
hUM ljang sngon las 'od zer 'phros /
'phags pa mchod /
sems can gyi don byas /
tshur 'dus rang gi sdig pa dang sgrib pa thams cad sbyangs /
de yongs su gyur pa las /
rang nyid khro bo sme ba brtsegs pa sku mdog ljang sngon /
zhal gsum phyag drug pa /
rtsa zhal ljang gu /
g.yas dkar /
g.yon dmar ba /
phyag dang po gnyis thugs kar sdigs mdzub bsnol ba /
g.yas kyi 'og ma gnyis rdo rje dang ral gri 'dzin pa /
g.yon 'og ma gnyis zhags pa dang lcags kyu 'dzin pa /
zhal re re la spyan gsum gsum dang ldan pa /
khro gnyer mche ba gtsigs pa /
skra kham pa gyen du brdzes pa /
sku la rin po che'i rgyan sna tshogs kyis brgyan pa /
sku stod la dar ljang sngon gyi na bza' gsol ba /
sku smad la stag gi pags pa'i sham thabs can /
zhabs g.yas cung zad bskum pa /
g.yon brkyang bas bzhugs pa'o / /
de'i dpral bar oM /
mgrin par AH thugs kar hUM /
hUM las 'od zer 'phros pas /
ye shes pa mdun gyi nam mkhar spyan drangs la /
ar+g+haM la sogs pas mchod nas /
dzaH hUM baM hoH sa rang dang gnyis su med @# / /
bstim /
yang hUM las 'od 'phros dbang gi lha rigs lnga 'khor dang bcas pa spyan drangs la /
ar+g+haM la sogs pas mchod nas /
oM sarba ta thA ga ta a b+hi Shiny+tsa tu maM /
zhes gsol ba btab pas /
de bzhin gshegs pa thams cad kyi zhal nas /
oM sarba ta thA ga ta a b+hi She ka ta sa ma ya shrI ye hUM /
zhes gsung zhing spyi bo nas ye shes kyi chus dbang bskur bas /
dri ma thams cad dag chu lhag ma yar lud pas /
don yod grub pas dbu brgyan par bsam mo / /
sngags bzla bar 'dod na /
rang gi snying gar nyi ma'i dkyil 'khor gyi steng du hUM ljang sngon /
de'i mthar g.yas skor du /
oM b+hUr kuM mahA prA NA ye b+hU rtsi b+hUr ki b+hi ma nA se u tsuSh+ma kro d+ha hUM hUM phaT phaT swAhA /
zhes pas bskor bar bsam mo / /
de dag las 'od 'phros 'phags pa mchod /
sems can gyi don byas /
tshur 'dus rang gi sdig pa dang sgrib pa nyams grib la sogs pa mi gtsang ba thams cad dag par bsam /
bsod nams dang ye shes kyi tshogs rgyas par bsam zhing /
gong gi sngags bzla bar bya'o / /
yang rang gzhan gyi don du khrus byed par 'dod na /
rang sngar bshad pa ltar lhar bsgom /
mdun du zangs gzhong la sogs pa'i snod kha teb kyi nang du /
srog chags med pa'i chu gtsang ma blug la /
de'i steng du zla ba'i dkyil 'khor /
de'i steng du gong gi sngags kyi yig 'bru kha dog ljang gu rnams kyis khengs par bsam mo / /
de nas rang gi snying ga nas sa bon dang yig 'bru las 'od zer 'phros pas /
mdun gyi yig 'bru la phog /
de las bdud rtsi'i rgyun babs par bsam zhing gong gi sngags bzla bar bya'o / /
bzlas pa tshar ba dang /
ar+g+haM la sogs pas mchod nas /
sngags bzlas pa'i mchil ma zangs gzhong du btab pas /
zla ba dang yig 'bru 'od du zhu nas chu la thim par bsams la /
rang gzhan gyi khong du btang ba dang /
khrus byas na /
dme dang /
mdze dang /
yug sa dang /
nyams grib la sogs pa mi gtsang ba thams cad sel ba'i mchog tu 'gyur ro / /
zas dang /
gnas dang grogs la sogs pa nyam nga ba byung ba'i tshe rang lhar dran pa tsam byas la /
sngags lan gsum tsam bzlas pas thub par nges so / /
'di'i brgyud pa ni rdo rje sme ba brtsegs pa /
dpal ldan a ti sha /
dgon pa ba dbang phyug rgyal mtshan /
sne'u zur ba ye shes 'bar /
dgyer sgom gzhon nu grags /
dbon ston gzhon nu 'byung gnas /
dpal ldan dgon pa ba /
bla ma do pa /
bla ma bkra shis rgyal mtshan /
mgon po tshul khrims so / /
mang+ga laM / / /

