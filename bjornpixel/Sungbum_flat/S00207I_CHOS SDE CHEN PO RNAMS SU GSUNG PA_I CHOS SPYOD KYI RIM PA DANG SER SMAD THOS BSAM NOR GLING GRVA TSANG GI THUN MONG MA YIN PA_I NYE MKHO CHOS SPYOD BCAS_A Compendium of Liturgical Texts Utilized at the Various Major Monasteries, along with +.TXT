@# / /
chos sde chen po rnams su gsung pa'i chos spyod kyi rim pa dang ser smad thos bsam nor gling grwa tshang gi thun mong ma yin pa'i nye mkho chos spyod bcas bzhugs so / /
@# /
nam s+shAkya mun yenyanu t+tar+s+yabod+hauyogeb+h+yony+d+hiSShanaMkurban+tu /
de la 'dir mchog dman bar pa mtha' dag gis bsag sbyang gi rim pa bya sla zhing don chen po dang ldan pa /
bla ma /
sangs rgyas /
byang chub sems dpa'i tshogs la mchod pa /
gsol 'debs /
smon lam du bya ba'i rim pa lhas smon lam chen mo'i phyag len gtso bor byas pa'i steng du se 'bras dge gsum /
gsang phu /
rgyal me tog thang sogs dbus kyi chos sde che phra rnams su zhal 'don mdzad pa'i chos spyod rags rim khrigs su bsgrigs pa la /
phyogs bcu dus @# / /
gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bor gyur pa /
chos kyi phung po stong phrag brgyad cu rtsa bzhi-I 'byung gnas /
'phags pa'i dge 'dun thams cad kyi mnga' bdag /
drin can rtsa ba dang brgyud par bcas pa'i dpal ldan bla ma dam pa rnams la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
yi dam dkyil 'khor gyi lha tshogs 'khor dang bcas pa rnams la skyabs su mchi'o / /
dpal mgon dam pa'i chos skyong ba'i srung ma ye shes kyi spyan dang ldan pa rnams la skyabs su mchi'o / /
lan gsum brjod /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa 'di dag gis / /
'gro la phan phyir sangs rgyas 'grub par shog /
lan gsum brjod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
sangs rgyas chos dang tshogs mchog la / /
byang chub bar du bdag skyabs mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gis mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
lan gsum brjod /
sems can thams cad bde ba dang bde ba'i rgyu dang ldan par gyur cig /
sems can thams cad sdug bsngal dang sdug @# / /
bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang gnyis dang bral ba'i btang snyoms la gnas par gyur cig /
ces lan gsum brjod /
gang gis rten cing 'brel bar 'byung / /
'gag pa med pa skye med pa| |chad pa med pa rtag med pa / /
'ong ba med pa 'gro med pa / /
tha dad don min don gcig min / /
spros pa nyer zhi zhi bstan pa / /
rdzogs pa'i sangs rgyas smra rnams kyi| |dam pa de la phyag 'tshal lo / /
nyan thos zhi ba 'tshol rnams kun shes nyid kyis nyer zhir 'khrid mdzad gang yin dang / /
'gro la phan par byed rnams lam shes nyid kyis 'jig rten don sgrub mdzad pa gang / /
gang dang yang dag ldan pas thub rnams rnam pa kun ldan sna tshogs 'di gsungs pa / /
nyan thos byang chub sems dpa'i tshogs bcas sangs rgyas kyi ni yum de la phyag 'tshal / /
thams cad du ni sa gzhi dag /
gseg ma la sogs med pa dang / /
lag mthil ltar mnyam bai DUr+ya'i / /
rang bzhin 'jam por gnas gyur cig /
ma lus sems can kun gyi mgon gyur cing / /
bdud sde dpung bcas mi bzad 'joms mdzad lha / /
dngos rnams ma lus yang dag mkhyen gyur pa'i / /
bcom ldan 'khor bcas gnas 'dir gshegs su gsol / /
bcom ldan bskal pa grangs med du ma ru / /
'gro la brtse phyir thugs rje rnams sbyangs shing / /
smon lam rgya chen dgongs pa yongs rdzogs pa / /
khyed bzhed 'gro don mdzad dus 'di lags na / /
de phyir chos dbyings pho brang lhun grub nas / /
rdzu 'phrul byin rlabs sna tshogs ston mdzad cing / /
mtha' yas sems can tshogs rnams bsgral bya'i phyir / /
yongs dag 'khor dang bcas te gshegs su gsol / /
chos rnams kun gyi dbang phyug gtso / /
btso ma'i gser gyi mdog 'dra zhing / /
nyi ma las lhag gzi brjid che / /
dad pas spyan ni drang bar bgyi / /
zhi zhing thugs rje che ldan pa / /
dul zhing bsam gtan sa la bzhugs / /
chos rnams ye shes chags bral ba / /
kun tu mi zad nus par ldan / /
tshur spyon tshur spyon zhi bdag lha / /
thub pa'i skyes mchog thams cad mkhyen / /
shin tu legs byas gzugs brnyan ni / /
mchod pas 'dir ni gshegs su gsol / /
@# / /
'dir ni gzugs dang lhan cig tu / /
'gro ba'i don du bzhugs nas kyang / /
nang med tshe dang dbang phyug dang / /
mchog rnams legs par stsal du gsol / /
bcom ldan 'dir ni byon pa legs / /
bdag cag bsod nams skal bar ldan / /
bdag gi mchod yon bzhes nas kyang / /
thugs la dgongs shing gnang bar mdzod / /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag bgyid na / /
de srid bcom ldan bzhugs su gsol / /
gang 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas reg pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba'i kha lo sgyur ba /
bla na med pa /
lha dang mi rnams kyi ston pa sangs rgyas bcom ldan 'das de dag thams cad la yo byad thams cad dang ldan pa'i khrus 'di gsol bar bgyi'o / /
khrus kyi khang pa shin tu dri zhim pa / /
shel gyi sa gzhi gsal zhing 'tsher ba bstar / /
rin chen 'bar ba'i ka ba yid 'ong ldan / /
mu tig 'od chags bla re bres pa der / /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis sku khrus gsol / /
oMsarba ta thA ga ta a b+hiShe ka ta sa ma ya shrI ye AHhUM /
de dag sku la mtshungs pa med pa'i gos / /
gtsang la dri rab bsgos pas sku phyi'o / /
oM hUM tra'aM hra'MH A kA ya bi sho d+ha na ye sAhA /
rgyal ba'i sku la nyon mongs mi mnga' yang / /
samS can lus kyi sgib pa sbyang slad du / /
rgyal ba'i sku la khrus chab 'di gsol bas / /
sems cad lus kyi sgrib pa dag gyur cig /
oM sarba ta thA ga ta kA ya e b+hi Sho ka ta sa ma ya shri ye AHhUM /
de dag sku la sogs /
rgyal ba'i gsung la 'gag pa mi mnga' yang / /
sems can dag gi sgrib pa sbyang slad du / /
rgyal ba'i gsung la khrus chab 'di gsol bas / /
sems can dag gi sgrib pa dag gyur cig / /
oM sarba ta thA ga ta wa'a She ka ta sa ma ya shrI ye AHhUM /
rgyal ba'i thugs la 'khrul pa mi mnga' yang / /
sems can yid kyi sgrib pa sbyang slad du / /
rgyal ba'i thugs la khrus chab 'di gsol bas / /
sems can yid kyi sgrib pa dag gyur cig / /
oMsarba thA ga ta rtsit+ta a b+hi She ka ta sa ma ya shri ye AHhUM /
rgyal ba'i sku gsung thugs la nyon mongs mi mnga' yang / /
sems can lus ngag yid gsum dri ma sbyang slad du / /
rgyal ba'i sku gsung thugs la khrus chab 'di gsol bas / /
sems can lus ngag yid gsum dri ma dag gyur cig /
oM sarba ta thA ga ta @# / /
a b+hi She ka ta sa ma ya shrI ye AHhUM /
de dag sku la sogs /
oMhUMtrAMhrIMAMsogs /
khyed sku rang bzhin yongs dag pas / /
sred sogs 'chid ba mi mnga' yang / /
bdag cag sgrib pa sbyang slad du / /
gtsang ma chad kyi sku khrus gsol / /
oM sarba ta thA ga ta sogs /
de dag sku la sogs /
oM hUM tra'M hr'M AHsogs /
de bzhin gshegs dang de yi sras rnams la / /
rin chen bum pa mang po spos kyi chu / /
yid 'ong legs par bkang ba glu dang ni / /
rol mor bcas pa du mas sku khrus gsol / /
oM s+r+ba ta thA ga ta sogs /
de dag sku la sogs /
oM hUM trAM hrIHAHsogs /
'gro ba nyon mongs skom gyis gdung pa la / /
chos kyi chu yis tshim par bya ba'i phyir / /
nyes bral ba bsgrub pa'i don la dmigs nas kyang / /
bdag gis khyed la bum chu dbul bar bgyi / /
oM sarba ta thA ga ta sogs /
de dag sku la sogs /
oM hUM tr'M hrIHAHsogs /
'di ni sbyin pa'i rang bzhin chu / /
ser sna'i dri ma sbyong mdzad pa / /
gtong ba dri yis legs bsgos chu / /
khus legs mdzad la sku khrus gsol / /
oM sarba ta thA ga ta sogs /
de dag sku sogs /
oM hUM trAM hriM sogs /
'di ni tshul khrims rang bzhin chu / /
tshul 'chal dri ma sbyong mdzad pa / /
tshul khrims dri yis legs pa bsgos chu / /
khrus legs mdzad la sku gsol / /
oM sarba ta thA ga ga sogs /
'di ni bzod pa'i rang bzhin chu / /
khong khro'i dri ma sbyong mdzad pa / /
byams pa dri yis legs bsgos chu / /
khrus legs mdzad la sku khrus gsol / /
oM sarba ta thA ga ta sogs /
'di ni brtson 'grus rang bzhin chu / /
le lo'i dri ma sbyong mdzad pa / /
brtson pa dri yis legs bsgos chu / /
khrus legs mdzad la sku khrus gsol / /
oM sarba ta thA ga ta sogs /
'di ni bsam gtan rang bzhin chu / /
rnam g.yeng dri ma sbyong mdzad pa / /
ting 'dzin dri yis legs bsgos chu / /
khrus legs mdzad la sku khrus gsol / /
oM sarba ta thA ga ta sogs /
'di ni shes rab rang bzhin chu / /
shes 'chal dri ma sbyong mdzad pa / /
ye shes dri yis legs bsgos chu / /
khrus legs mdzad la sku khrus gsol / /
o sarba ta thA ga ta sogs /
de dag sku la sogs /
oM hUM trAM hrIHAHsogs /
'di ni khrus mchog dpal dang ldan / /
thugs rje'i chu ni bla na med / /
byin rlabs ye shes chu yis ni / /
ci 'dod dngos grub stsal du gsol / /
oM sarba ta thA ga ta sogs /
de dag sku la sogs /
oM hUM trAM hrIHAHsogs /
stong gsum kun tu dri ngad ldang ba yi / /
dri mchog rnams kyis thub dbang rnams kyi sku / /
gser spyangs btso ma byi dor byas pa ltar / /
'od chags 'bar ba de dag byug par bgyi / /
de nas de la kha dog legs bsgyur ba'i / /
na bza' shin tu @# / /
dri zhim dam pa 'bul / /
gos bzang srab la 'jam pa sna tshogs dang / /
rgyan mchog brgya phrag de dang de dag gis / /
'phags ba kun tu bzang dang 'jam dbyangs dang / /
'jig rten dbang phyug sogs la brgyan par bgyi / /
srab 'jam yang pa lha yi gos / /
mi phyed rdo rje'i sku brnyes la / /
mi phyed dad pas bdag 'bul na / /
bdag kyang rdo rje'i sku thob shog /
sna tshogs dbang po'i gzhu ltar rab bkra zhing / /
gang la reg na bde ba'i rgyur 'gyur pa / /
gos bzang rin chen bdag blo sbyang phyir dbul / /
bzod pa dam pa'i gos kyis brgyan par shog /
rgyal ba mtshan dpe'i rang bzhin rgyan ldan phyir / /
rgyan gzhan dag gis brgyan par mi 'tshal yang / /
rin chen rgyan mchog phul bas 'gro ba kun / /
mtshan debs brgyan pa'i sku lus thob par shog /
brtse ba'i khor yug snyan pa'i ba dan can / /
ting 'dzin bla bre spobs pa'i 'od gsal ba / /
mchog rkyen 'os ba'i nyer mkho 'di dag 'bul / /
skye bos rnam dag ye shes thob par shog /
rin chen mdzes pa'i bkra shis bum pa 'di / /
sna tshogs bcud kyis bkang ste phul ba yis / /
las dang nyon mongs dri ma kun byang nas / /
byang chub sems kyi rlan gyis brlan par shog /
phun tshogs gser 'od phyogs bcur rab tu 'phro / /
bkra shis dpal gyis kun nas lham ma ba / /
rin chen sa la spram gyi dbu rgyan 'di / /
shAkya'i rgyal po'i dbu la phul ba yis / /
bstan pa rin chen phyogs bcur rgyas pa dang / /
'jig rten bde legs chen pos khyab pa dang / /
lhar bcas 'gro ba'i gtsug gi rgyan gyur pa'i / /
stong sa bcu mnga' ba'i go 'phang thob par shog /
rgyal ba rgya mtsho'i mchod rdzas las grub pa'i / /
zhing khams rgya mtsho'i mchod yon rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i zhabs bsil rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i me tog rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i bdug spos rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i snang gsal rgya mtsho'i tshogs / /
yon tan rgya mtsho'i rgyal ba 'khor @# / /
bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i dri chab rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i zhal zas rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rgyal ba rgya mtsho'i mchod rdzas las grub pa'i / /
zhing khams rgya mtsho'i rol mo rgya mtsho'i tshogs / /
yon tan rgya mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
rin chen dbang gi rgyal po bai DUr+ya / /
sngon po la sogs kha dog dbyibs kyi gzugs / /
rnam gsum gzugs kyi rdo rje mar byas nas / /
bla ma lha yi spyan la dbul par bya / /
ma zin 'byung ba'i tshogs pa las byung ba'i / /
brjod bral dbyangs la sogs pa sgra yi tshogs / /
rnam gsum sgra yi rdo rje mar byas nas / /
bla ma lha yi snyan la dbul bar bya / /
ga bur a kar dza ti la sogs pa / /
legs par sbyar las byung ba dri yi tshogs / /
rnam gsum dri yi rdo rje mar byas nas / /
bla ma lha yi shangs la dbul bar bya / /
lus mchog rtas byed bdud rtsi'i zas sogs kyi / /
mngar skyur kha dang bska la sogs p-I ro / /
rnam gsum ro yi rdo rje mar byas nas / /
bla ma lha yi lngags la dbul bar bya / /
lus la reg pa tsam gyis bde ster ba / /
dpag bsam gos la sogs pa reg bya'i tshogs / /
rnam gsum reg bya'i rdo rje mar byas nas / /
bla ma lha yi sku la dbul bar bya / /
zhing 'di 'khor lo rin chen gyis / /
mkhas pa dag zhis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
zhing 'di nor bu rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
zhing 'di btsun mo rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin ro shes rab can gyis dbul / /
zhing 'di blon po rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
zhing 'di glang po rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
zhing 'di rta mchog rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
zhing @# / /
'di dmag dpon rin po ches / /
mkhas pa dag gis yongs bkang ste / /
dngos grub 'dod pa sbyin pa'i phyir / /
nyin re shes rab can gyis dbul / /
de las gzhan yang mchod pa'i tshogs / /
rol mo dbyangs snyan yid 'ong ldan / /
sems can sdug bsngal sim byed pa'i / /
sprin rnams so sor gnas gyur cig /
dam chos dkon mchog thams cad dang / /
mchod rten rnams dang sku gzugs la / /
rin chen me tog la sogs char / /
rgyun mi 'chad par 'bab par shog /
ji ltar 'jam dbyangs la sogs pas / /
rgyal ba rnams la mchod mdzad pa / /
de bzhin bdag gis de bzhin gshegs / /
mgon po sras dang bcas rnams mchod / /
yon tan rgya mtsho rnams la bdag /
bstod dbyangs yan lag rgya mtshos bstod / /
bstod dbyangs snyan sprin de dag la / /
nges par kun tu 'byung gyur cig /
oM badzra b+hu mi AH hUM| dbang chen gser gyi sa gzhi /
oM badzra reng+She AHhUM /
phyi lcags ri khor yug gis bskor ba'i dbus su ri'i rgyal po ri rab /
shar lus 'phags po / /
lho 'dzam bu gling /
nub ba glang spyod /
byang sgra mi snyan /
lus dang lus 'phags /
rnga yab dang rnga yab gzhan /
g.yo ldan dang lam mchog 'gro /
sgra mi snyan dang sgra mi snyan gyi zla /
rin po che'i ri bo / /
dpag bsam gyi shing /
'dod 'jo'i ba /
ma rmos pa'i lo tog /
'khor lo rin po che /
nor bu rin po che /
btsun mo rin po che /
blon po rin po che /
glang po rin po che /
rta mchog rin po che /
dmag dpon rin po che /
gter chen po'i bum pa /
sgeg mo / /
phreng ba ma /
glu ma /
gar ma /
me tog ma /
bdug spos ma /
snang gsal ma /
dri chab ma /
nyi ma /
zla ba /
rin po che'i gdugs /
phyogs las rnam par rgyal ba'i rgyal mtshan /
dbus su lha dang mi'i dpal 'byor phun sum tshogs pa ma tshang ba med pa 'di dag drin can rtsa ba dang brgyud bar bcas pa'i dpal ldan bla ma dam pa rnams dang /
mnyam med shAkya'i rgyal po'i lha tshogs 'khor dang bcas pa rnams la dbul bar bgyi'o / /
thugs rjes 'gro ba'i don du bzhes su gsol / /
bzhes nas byin gyis brlab tu gsol / /
thos pa rgya mtsho'i mchod yon kun nas 'khyil / /
yon tan me tog tshul khrims bdug spos sprin / /
shes rab sgron me dad pa spos chu'i mtsho / /
ting 'dzin bdud rtsi'i zhal zas dam pa dang / /
bstod dbyangs snyan pa'i sil snyan sgra 'byin cing / /
kun nas snying brtse rnam dpyod spobs pa yi / /
gdugs dang rgyal mtshan ba dan bsgrengs byas pas / /
bdag lus gzhal med khang brtsegs rab brgyan nas / /
snying dbus chu skyes thig li 'dab rgyas la / /
brtan par bzhugs pa'i chos rje mched byed cing / /
nges par @# / /
'dun pa'i yid kyis gsol 'debs na / /
'gro ba'i bla ma rtag tu mnyes gyur cig /
chos kyi rgyal po rtag tu mnyes gyur cig /
sa gzhi sngos kyis byugs shing me tog bkram / /
ri rab gling bzhi nyi zlas brgyan pa 'di / /
sangs rgyas zhing du dmigs te phul ba yis / /
'gro kun rnam dag zhing la spyod par shog /
deng nas byang chub snying po'i bar / /
bdag gi lus dang longs spyod dang / /
dus gsum dge ba'i dngos po rnams / /
sems can kun gyi don gyi phyir / /
gus pas byed la dbul bar bgyi / /
kun nas gzigs pa'i spyan ldan pa / /
yon gnas dam pa khyed rnams kyis / /
bdag la brtse bas nyer dgongs nas / /
bdag gi 'di dag bzhes su gsol / /
bzhes nas byin gyis brlab tu gsol / / / /
thabs mkhas thugs rjes shAkya'i rigs 'khrungs shing / /
gzhan gyis mi thub bdud kyi dpung bcom pa / /
gser gyi lhun po lta bur brjid pa'i sku / /
shAkya'i rgyal po de la phyag 'tshal lo / /
gang gis dang por byang chub thugs bskyed nas / /
bsod nams ye shes tshoD gnyis rdzogs mdzad cing / /
dus 'dir mdzad pa rgya chen 'gro ba yi / /
mgon gyur khyod la bdag gis bstod par bgyi / /
lha rnams 'dul mdzad 'dul ba'i dus gzigs nas / /
lha las babs nas glang chen ltar gshegs te / /
rigs la gzigs nas lha mo sgyu 'phrul ma'i / /
lhums su zhugs par mdzad la phyag 'tshal lo / /
zla ba bcu rdzogs shAkya'i sras po ni / /
bkra shis lu mi'i tshal du bltams pa'i tshe / /
tshangs dang brgya byin gyis btud mtshan mchog ni / /
byang chub rigs su nges mdzad phyag 'tshal lo / /
gzhon nu stobs ldan mi yi seng ge des / /
aM ga ma ga d+har ni sgyu rtsal bstan / /
skye bo dregs pa can rnams tshar bcad nas / /
'gran zla med par mdzad la phyag 'tshal lo / /
'jig rten chos dang mthun par bya ba dang / /
kha na ma tho spang phyir btsun mo yi / /
'khor dang ldan mdzad thabs la mkhas pa yis / /
rgyal srid skyong bar mdzad la phyag 'tshal lo / /
'khor ba'i bya ba snying po med gzigs nas / /
khyim nas byung ste mkha' la gshegs nas kyang / /
mchod rten rnam dag drung du nyid las nyid / /
rab tu byung bar mdzad la phyag 'tshal lo / /
brtson pas byang chub 'grub pa dgongs nas kyang / /
nai rany+dza ra'i 'gram du lo drug tu / /
dka' ba spyad mdzad brtson 'grus mthar phyin nas / /
bsam gtan mchog brnyes mdzad la phyag 'tshal lo / /
thog ma med nas 'bad pa don yod phyir / /
ma ga d+ha yi byang chub shing drung du / /
skyil krung mi g.yo mngon par sangs rgyas nas / /
byang chub rdzogs par mdzad la phyag @# / /
'tshal lo / /
thugs rjes 'gro la myur du gzigs nas ni / /
wA ra NA si la sogs gnas mchog tu / /
chos kyi 'khor lo bskor nas gdul bya rnams / /
theg pa gsum la 'god mdzad phyag 'tshal lo / /
gzhan gyi rgol ba ngan pa tshar bcad nas / /
mu stegs ston pa drug dang lhas byin sogs / /
'khor mo 'jig gi yul du bdud rnams btul / /
thub pa g.yul las rgyal la phyag 'tshal lo / /
srid pa gsum na dpe med yon tan gyis / /
mnyan du yod par cho 'phrul chen po bstan / /
lha mi 'gro ba kun gyis rab mchod de / /
bstan pa rgyas par mdzad la phyag 'tshal lo / /
le lo can rnams chos la bskul ba'i phyir / /
rtsA mchog grong gis gzhi gtsang ma ru / /
'chi med rdo rje lta bu'i sku bshig nas / /
mya ngan 'da' bar mdzad la phyag 'tshal lo / /
yang dag nyid du 'jig pa med gzigs kyang / /
ma 'ongs sems can bsod nams bsag bya'i phyir / /
de nyid du ni ring bsrel mang sprul nas / /
sku gdung cha brgyad mdzad la phyag 'tshal lo / /
de ltar bstan pa'i bdag po bcom ldan gyi / /
mdzad pa'i tshul la mdo tsam bstod pa yi / /
dge bas 'gro ba kun gyi spyod pa yang / /
bde gshegs nyid kyi mdzad dang mtshungs par shog /
de bzhin gshegs pa khyed sku ci 'dra dang / /
'khor dang sku tshe'i tshad dang zhing khams dang / /
khyed kyi mtshan mchog bzang po ci 'dra ba / /
de 'dra kho nar bdag sogs 'gyur bar shog /
khyod la bstod cing gsol ba btab pa'i mthus / /
bdag sogs gang du gnas pa'i sa phyogs der / /
nad gdon dbul 'phongs 'thab rtsod zhi ba dang / /
chos dang bkra shis 'phel bar mdzad du gsol / /
ston pa 'jig rten khams su byon pa dang / /
bstan pa nyi 'od bzhin du gsal ba dang / /
bstan 'dzin bu slob shin tu mthun pa yis / /
bstan pa yun ring gnas pa'i bkra shis shog /
ces pa 'di ni 'bri gung skyob pa 'jig rten gsum mgon gyis mdzad par grags so / / / /
mgon khyod brjod du med pa'i bskal pa nas / /
rtag brtan zhi ba chos kyi sku brnyes kyang / /
srid mtshor nyen pa'i 'gro rnams bsgral ba'i slad / /
byang chub spyod pa'i gar gyis rol bar mdzad / /
bya ba phrag brgya'i dga' ldan gnas rnams su / /
dam pa tog dkar sgyu 'phrul dra ba yis / /
cig car rnam rol skal bzang bcud ldan tshogs / /
theg mchog bdud rtsis tshim mdzad khyod phyag 'tshal / /
'dul ba'i dus dang rigs dang gling sogs la / /
gzigs nas sa gsum 'od kyis snang mdzad cing / /
sprin dkar g.yo 'dra'i so gnyis ltar gshegs te / /
lha mo sgyu 'phrul lhum @# / /
zhugs khyod phyag 'tshal / /
zla ba'i grangs rdzogs lum+bi ni yi tshal / /
sum rtsen skyed tshal mchog la 'gran pa der / /
sprin rum nas thon rgyu skar bdag po bzhin / /
gnod med bde bar bltams la phyag 'tshal lo / /
gser gyi mngal dang mig stong ldan pa yis / /
khyod sku rab bsten bdud rtsi'i chus bkrus shing / /
zhabs kyi rdul phreng bkod pas nor ldan ma / /
'dab brgya'i phreng bas mdzes mdzad khyod phyag 'tshal / /
yi ge rtsis dang sgyu rtsal rig kun la / /
'jig rten gsum gyi dregs ldan thams cad kyis / /
khyod kyi rdul la'ang 'gran par ma bzod nas / /
zla bral skyes bur bsngags la phyag 'tshal lo / /
'dam las skyes pa 'dam gyis ma gos bzhin / /
chags sogs dri ma mtha' dag rgyang bsrings nas / /
lha mo ltar mdzes btsun mo'i 'khor dang bcas / /
rgyal srid skyong ba'i tshul mdzad khyod phyag 'tshal / /
rin chen bdun ldan 'khor los sgyur ba'i dpal / /
sbrul gdug chags pa'i tshang ching ltar dgongs te / /
'chi med mkha' la gshegs nas ngur smrig gi /
rgyal mtshan lha dang bcas pa'i dpal du bzhes / /
lus kyi gdung ba'i dka' thub drag po dang / /
'jig rten lam gyis grol ba'i skabs med par / /
gzigs nas rgyal ba rnams kyis bsten pa'i gnas / /
byang chub snying por gshegs gyur khyod phyag 'tshal / /
de tshe me tog mda' can dpung gi sdes / /
mgon po khyod la lan mang mtho ba cams kyang / /
pham par ma nus bdud las rgyal ba'i sgra / /
'og min gtsang ma'i gnas na'ang ca cor gyur / /
'gro ba kun la bu gcig ltar brtse yang / /
byang chub go 'phang phyag gis bsnyod mi nus / /
de slad brgyad khri bzhi stong chos kyi sgra / /
srid pa gsum du bsgrags pa skal pa bzang / /
skye 'chi spangs pa rdo rje'i sku brnyes kyang / /
thabs la mkhas pas mya ngan 'da' ba dang / /
sku gdung ring bsrel mang sprul 'gro 'di yi / /
bsod nams zhing du mdzad la phyag 'tshal lo / /
zhing 'dir chos kyi dbyings su snyoms zhugs kyang / /
nam mkha'i mtha' khyab 'jig rten khams rnams su / /
ma lus zhing gi rdul mnyam sprul pa yis / /
rnam rol 'gro ba'i bla mar gus phyag 'tshal / /
de ltar rgyal ba'i mdzad pa rgya mtsho las / /
chu thigs tsam zhig spobs pa'i rnga yab rtses / /
blangs pas 'gro rnams 'khor ba'i sdug bsngal dang / /
bral nas rgyal ba'i go 'phang thob par shog /
ces pa 'di ni chos sma ba'i btsun pa dge 'dun rgya mcho dpal bzang pos /
pir thigs dbang po sprul sku rnam par grol ba'i sdes bskul ba'i ngor pho brang chen po 'chi med bkod par sbyar ba'o / / / /
na mo shrI @# / /
gu ru many+dzu g+ho ShA ya /
skabs gsum pa dang dbang po'i dgra /
dri za gdengs can grub pa'i gtso / /
kun gyi gtsug rgyan nor bu yis / /
gang gi zhabs pad mdzes byas pa / /
gser 'od 'khyug pa'i dpal gyis brjid pa'i sku / /
dri za'i dbyangs kyis bsgrun du med pa'i gsung / /
nyi ma bye ba'i mdangs las gsal ba'i thugs / /
mtha' yas 'gro ba'i 'dren mchog shAkya'i tog /
dag pa'i mkha' la shar ba'i gza' skar rnams / /
chu gter dbus na yongs su gsal ba bzhin / /
dang ba'i yid mtshor khyod kyi yon tan gyi / /
gzugs brnyan ma 'dres gsal bar rab bkod nas / /
zla zer phog pa'i chu skyes gzhon nu bzhin / /
lag pa'i sor mo snying ga'i ngos su zum / /
rtse gcig yid kyis khyod skur mngon phyogs te / /
cung zad bstod la thugs rje can khyod dgongs / /
skar ma'i tshogs kyis mkha' la zla ba bzhin / /
rgyal sras dpa' bo rnams kyis kun nas bskor / /
ba lang khyu yi theg mar khyu mchog bzhin / /
dgra bcom 'khor gyi tshogs kyis mdun du bdar / /
nam mkha'i khyon kun 'gengs pa'i 'od zer gyi / /
dra ba stong gis yongs su dkrigs pa'i sku / /
nam mkha'i lam nas cho 'phrul du ma yis / /
ngang pa'i rgyal po bzhin du lding zhing gshegs / /
de tshe ring nas bskrun pa'i bzang po'i las / /
yongs su sad pa'i lha mi stong phrag brgya / /
khyod zhal mthong ba'i mod la mi bsrun yid / /
nyes brgya'i 'ching ba kun nas lhod par gyur / /
dpa' bo khyod kyis byang chub shing drung du / /
mkhyen brtse'i dpung gis yid srubs bdag po'i sde / /
ma lus zil gyis gnon par mdzad pa ni / /
drag po'i rlung dang nye ba'i sprin nag bzhin / /
mda' mtshon go cha ma bzung bar / /
rang nyid gcig pus bye ba'i bdud / /
ma lus pham mdzad g.yul gyi las / /
khyod las gzhan pa su yis shes / /
de ltar khyod kyi byams pa'i mes / /
'dod lha'i snying ni rab gdungs kyang / /
brtse ba'i gter khyod lus can la / /
ris su chad par gyur pa med / /
khyod ni 'gro ba'i don gyi slad / /
cung zad tsam yang ming la zhing / /
'gro ba rnams kyang khyod kyi ni / /
yon tan brjod la ngal ma gyur / /
rgya mtsho'i klong ltar rab tu zab pa'i thugs / /
lha yi rnga bzhin leD par 'doms pa'i gsung / /
lhun po'i spo ltar mngon par 'phags pa'i sku / /
mthong thos dran pa don ldan mdzad pa khyod / /
'jig rten kun gyi sems can thums cad kyis / /
dus gcig nyid du tha tshom don zhus kyang / /
de dag re re'i mdun du'ang de snyed kyi / /
sku dang gsung gi bkod pa dus gcig tu / /
mdzad pa mdzad kyang rtog pa nyer zhi ba / /
khyod kyi sku gsung thugs kyi gsang ba yi / /
tshul 'di rgyal @# / /
sras rang rgyal nyan thos kyis / /
ji tsam brtags kyang blo yi yul min na / /
tshangs dang dbang po sogs kyis smos ci 'tshal / /
mkha' lding dbang pos mkha' la bgrod bgrod nas / /
nam zhig rang stobs bri bas ldog 'gyur gyi / /
nam mkha' zad pas ldog par mi 'gyur bzhin / /
khyod kyi yon tan brjod pa'ang de ltar lags / /
gshog rtsal rab tu rdzogs pa'i mkha' lding gis / /
bgrod pa'i lam du byi'us rtsol ba ltar / /
stobs bcu mnga' ba gang du gshegs pa yi / /
lam mchog der ni 'jug par 'dod pa bdag gnas lugs don la lta ba'i blo mig nyams / /
nges 'byung byang chub sems kyi 'byor pas dbul / /
stobs ldan nyon mongs dgra bos rgyun du gtses / /
bdag 'dzin gcod rong zab mo'i sbubs su lhung / /
'di 'dra'i nyam thag gnas su gyur lags pa / /
brtse chen khyod kyis yal bar 'dor lags na / /
dman pa rnams la ches cher brtse ba'i mgon / /
khyod las gzhan pa gang la skyabs su bzung / /
snyigs ma lnga yis ha cang spags pa yi / /
zhing 'di gzhan gyis spangs dus mgon khyod kyis / /
yongs su bzung ste rgyal ba sras bcas kyis / /
pad dkar lta bur bsngags pa'i dgos pa'ang ci / /
'on kyang khyod kyi 'phrin las gdul bya la / /
ma brtags btang snyoms cung zad mi mnga' bas / /
skal ngan bdag gi nyes pa kho nar zad / /
de phyir khyod la skyon gyi skabs med pas / /
deng nas byang chub snying por bdud sde las / /
ji srid rgyal bar ma gyur de srid du| |skye zhing skye bar khyod kyis rjes bzung nas / /
gsung gi bdud rtsis ngoms pa med par shog /
ces de bzhin gshegs pa dgra bcom pa yang dag par rdzogs pa'i sangs rgyas reg pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba'i kha lo bsgyur ba /
bla na med pa lha dang mi rnams kyi ston pa shAkya thub pa la bstod pa byin rlabs nyer 'jug ces bya ba 'di ni /
sde snod 'dzin pa 'jam dpal rgya mtsho zhes bya ba rang gi slob mas gsol ba btab pa'i don du mang du thos pa'i rgyal khams pa blo bzang grags pa'i dpal gyis gangs can khrod kyi gangs ri'i dbang po 'di gung rgyal gyi lha zhol du sbyar ba'i yi ge pa ni sde snod 'dzin pa b+ha dra pA la'o / / / /
na mo gu ru many+dzu g+ho ShA ya /
gang zhig gzigs shing gsung ba yi / /
mkhyen dang ston pa bla na med / /
rgyal ba rten cing 'brel par 'byung / /
gzigs shing 'doms pa de la 'dud / /
'jig rten rgud pa ji snyed pa / /
de yi rtsa ba ma rig ste / /
gang zhig mthong bas de ldog pa / /
rten cing 'brel bar @# / /
'byung bar gsungs / /
de tshe blo dang ldan pa yis / /
rten cing 'brel par 'byung ba'i lam / /
khyod kyi bstan pa'i gnang nyid du / /
ji ltar khong du chud mi 'gyur / /
de lta lags na mgon khyod la / /
bstod pa'i sgor ni su zhig gis / /
brten nas 'byung pa gsung ba las / /
ngo mtshar gyur pa ci zhig rnyed / /
gang gang rkyen la rag las pa / /
de de rang bzhin gyis stong zhes / /
gsung ba 'di las ya mtshan pa'i / /
legs 'doms tshul ni ci zhig yod / /
gang du bzung bas byis pa rnams / /
mthar 'dzin 'ching ba brtan byed pa / /
de nyid mkhas la spros pa yi / /
dra ba ma lus gcod pa'i sgo / /
bstan 'di gzhan du ma mthong bas / /
ston pa zhes bya khyod nyid de / /
wa skyes la ni seng ge bzhin / /
mu stegs can la'ang gcam bu'i tshig /
e ma'o ston pa e ma'o skyabs / /
e ma'o smra mchog e ma'o mgon / /
rten cing 'brel 'byung legs gsung ba'i / /
ston pa de la bdag phyag 'tshal / /
phan mdzad khyod kyis 'gre ba la / /
sman pa'i slad du bka' stsal pa / /
bstan pa'i snying po stong pa nyid / /
nges pa'i rgyu mtshan zla med pa / /
rten cing 'brel par 'byung ba'i tshul / /
'gal ba dang ni ma grub par / /
mthong ba 'di yis khyod kyi lugs / /
ji ltar khong du chud par nus / /
khyod ni nam zhig stong pa nyid / /
rten 'byung don du mthong ba na / /
rang bzhin gyis ni stong pa dang / /
bya byed 'thad pa'ang mi 'gal zhing / /
de las ldog par mthong ba na / /
stong la bya ba mi rung zhing / /
bya dang bcas la stong med pas / /
nyam nga'i g.yang du ltung bar bzhed / /
de phyir khyod kyi bstan pa la / /
rten 'byung mthong ba legs par bsngags / /
de yang kun tu med pa dang / /
rang bzhin gyis ni yod pas min / /
ltos med nam mkha'i me tog bzhin / /
des na ma brten yod ma yin / /
ngo bos grub na de 'grub pa / /
rgyu dang rkyen la ltos pa 'gal / /
de phyir brten nas 'byung ba las / /
ma gtogs chos 'ga' yod min pas / /
rang bzhin gyis ni stong pa las / /
ma gtogs chos 'ga' med par gsung / /
rang bzhin ldog pa med pa'i phyir / /
chos rnams rang bzhin 'ga' yod na / /
mya ngan 'das pa mi rung zhing / /
spros kun ldog pa med par gsungs / /
de phyir rang bzhin rnam bral zhes / /
seng ge'i sgra yis yang yang du / /
mkhas pa'i tshogs su legs gsungs pa / /
'di la su yis 'god par nus / /
rang bzhin 'ga' yang med pa dang / /
'di la brten nas 'di 'byung ba'i / /
rnam gzhag thams cad 'thad pa gnyis / /
mi 'gal 'du ba smos ci dgos / /
brten nas 'byung ba'i rgyu mtshan gyis / /
mthar lta ba @# / /
la mi brten zhes / /
legs gsungs 'di ni mgon khyod kyi / /
smra ba bla na med pa'i rgyu / /
'di kun ngo bos stong pa dang / /
'di las 'di 'bras 'byung ba yi / /
nges pa gnyis po phan tshun du / /
gegs med par ni grogs byed pa / /
'di las ngo mtshar gyur pa dang / /
'di las rmad du byung ba gang / /
tshul 'dis khyod la bstod na ni / /
bstod par 'gyur gyi gzhan du min / /
rmongs pas bran du bzung ba yis / /
gang zhig khyod dang zhe 'gras pa / /
de yis rang bzhin med pa'i sgra / /
mi bzod gyur la mtshar ci yod / /
khyod kyi gsung gi gces pa'i mdzod / /
brten nas 'byung bar khas blangs nas / /
stong nyid nga ro mi bzod pa / /
'di la kho bo ngo mtshar gyur / /
rang bzhin med la bkri ba'i sgo / /
bla med rten cing 'brel 'byung gi /
ming nyid kyis ni rang bzhin du / /
'dzin na da ko skye bo 'di / /
'phags mchog rnams kyi legs bgrod pa'i / /
'jug ngogs zla dang bral gyur pa / /
khyod dgyes gyur ba'i lam bzang der / /
thabs gang gis ni bkri bar bya / /
rang bzhin bces min ltos med dang / /
rten 'brel ltos dang bcos ma gnyis / /
ji lta bur na gzhi gcig la / /
mi 'gal 'du ba nyid du 'gyur / /
de phyir brten nas 'byung ba gang / /
rang bzhin gyis ni gdod ma nas / /
rnam par dben yang der snang bas / /
'di kun sgyu ma bzhin du gsungs / /
khyod kyis ji ltar bstan pa la / /
rgol ba 'gas kyang ches mthun du / /
grags mi rnyed par gsungs pa yang / /
'di nyid kyis ni legs par khums / /
ci slad ce na 'di bshad pas / /
mthong dang ma mthong dngos po la / /
sgro 'dogs pa dang skur 'debs kyi / /
go skabs ring du mdzad phyir ro / /
khyod kyi smra ba zla med par / /
mthong ba'i rgyu mtshan rten 'byung gi /
lam 'di nyid kyis gsung gzhan yang / /
tshad mar gyur pa nges pa skye / /
don bzhin gzigs nas legs gsungs pa / /
khyod kyi rjes su slob pa la / /
rgud pa thams cad ring du gyur / /
nyes kun rtsa ba ldog phyir ro / /
khyod kyi bstan las phyir phyogs pas / /
yun ring ngal ba bsten byas kyang / /
phyi phyir skyon rnams bos pa bzhin / /
bdag tu lta ba brtan phyir ro / /
e ma'o mkhas pas 'di gnyis kyi| /
khyad par khong du chud gyur pa / /
de tshe rkang gi khong nas ni / /
khyod la ci phyir gus mi 'gyur / /
khyod gsung du ma ci zhig smos / /
cha shas re yi don tsam la'ang / /
'ol spyi tsam gyi nges rnyed pa / /
de la'ang mchog gi bde ba ster / /
kyi hud bdag blo rmongs pas bcom / /
'di 'dra'i yon tan phung po la / /
ring nas skyabs su song gyur kyang / /
yon tan cha tsam ma 'tshal to / /
'on kyang 'chi @# / /
bdag khar phyogs pa'i / /
srog gi rgyun ni ma nub par / /
khyod la cung zad yid ches pa / /
'di yang skal ba bzang snyam bgyid / /
ston pa'i nang na rten 'brel ston pa dang / /
shes rab nang na rten 'brel shes pa gnyis / /
'jig rten dag na rgyal ba'i dbang po bzhin / /
phul byung legs par khyod mkhyen gzhan gyis min / /
khyed kyis ji snyed bka' stsal pa / /
rten 'brel nyid las brtsams te 'jug /
de yang mya ngan 'da' phyir te / /
zhi 'gyur min mdzad khyod la med / /
kye ma'o khyod kyi bstan pa ni / /
gang gi rna ba'i lam song ba / /
de dag thams cad zhi 'gyur phyir / /
khyod bstan 'dzin par su mi gus / /
phas rgol mtha' dag 'joms pa dang / /
ltag 'og 'gal 'dus stong pa dang / /
skye rgu'i don gnyis ster byed pa / /
lugs 'dir kho bo spro ba 'phel / /
'di yi phyir du khyod kyis ni / /
la lar sku dang gzhan du srog /
sdug pa'i gnyen dang longs spyod tshogs / /
grangs med bskal par yang yang btang / /
gang gi yon tan mthong ba yis / /
lcags kyus nya la ji bzhin du / /
nyid kyi thugs dangs chos de ni / /
khyod las ma thos skal ba zhan / /
de yi mya ngan shugs kyis ni / /
sdug pa'i bu la ma yi yid / /
rjes su song ba ji bzhin du / /
bdag gi yid ni gtong mi byed / /
'di la'ang khyod gsung bsams pa na / /
mtshan dpe'i dpal gyis rab tu 'bar / /
'od kyi dra bas yongs bskar ba'i / /
stan pa de yi changs dbyangs kyis / /
'di ni 'di ltar gsungs snyam du / /
yid la thub pa'i gzugs brnyan ni / /
shar ba tsam yang tsha ba yis / /
gdungs la zla zer bzhin du sman / /
de ltar rmad du byung ba yi / /
lugs bzang de yang mi mkhas pa'i / /
skye bos yal pa dza bzhin du / /
rnam pa kun tu 'dzings par byas / /
tshul 'di mthong nas bdag gis ni / /
'bad pa du mas mkhas pa yi / /
rjes su 'brang nas khyod kyi ni / /
dgongs pa yang dang yang du btsal / /
de tshe rang gzhan sde pa yi / /
gzhung mang dag la sbyangs pa na / /
phyi phyir the tshom dra ba yis / /
bdag gi yid ni kun tu gdungs / /
khyod kyi bla med theg pa'i tshul / /
yod dang med pa'i mtha' spangs te / /
ji bzhin 'grel par lung bstan pa / /
klu sgrub gzhung lugs kun+da'i tshal / /
dri med mkhyen pa'i dkyil 'khor rgyas / /
gsung rab mkha' la thogs med rgyu / /
mthar 'dzin snying gi mun ba sel / /
log smra rgyu skar zil gnon pa / /
dpal ldan zla ba'i legs bshad kyi / /
'od dkar phreng bas gsal byas pa / /
bla ma'i drin gyis mthong ba'i tshe / /
bdag gi yid kyis ngal so thob / /
mdzad pa kun las gsung gi ni / /
mdzad pa mchog yin de yang ni / /
'di nyid yin phyir mkhas pa yis / /
'di las sangs rgyas rjes dran byos / /
ston de'i rjes su rab tu byung gyur te / /
rgyal ba'i gsung la sbyangs pa mi dman zhing / /
@# / /
rnal 'byor spyod la brtson pa'i dge slong zhig /
drang srong chen po de la de ltar gus / /
ston pa bla na med pa'i bstan pa dang / /
mjal ba 'di 'dra bla ma'i drin yin pas / /
dge ba 'di yang 'gro ba ma lus pa / /
bshes gnyen dam pas 'dzin pa'i rgyu ru bsngo / /
phan mdzad de yi bstan pa'ang srid pa'i mthar / /
ngan rtog rlung gis rnam par mi g.yo zhing / /
bstan pa'i ngang tshul shes nas ston pa la / /
yid ches rnyed pas rtag tu gang bar shog /
brten nas 'byung ba'i de nyid gsal mdzad pa / /
thub pa'i lugs bzang skye ba thams cad du / /
lus dang srog kyang btang nas 'dzin pa la / /
skad cig tsam yang lhod par ma gyur cig /
'dren pa mchog des dka' ba dpag med kyis / /
nan tan snying por mdzad nas bsgrub pa 'di / /
thabs gang zhig gis 'phel bar 'gyur snyam pa'i / /
rnam par dpyod pas nyin mtshon 'da' bar shog /
lhag bsam dag pas tshul 'dir brtson pa na / /
tshangs dang dbang po 'jig rten skyong ba dang / /
legs ldan nag po la sogs srung mas kyang / /
g.yel ba med par rtag tu grogs byed shog /
ces sangs rgyas bcom ldan 'das 'jig rten thams cad kyi ma 'dris pa'i mdza' bshes chen po ston pa bla na med pa la zab mo rten cing 'brel par 'byung ba gsung pa'i sgo nas bstod pa legs par bshad pa'i snying po zhes bya ba 'di ni mang du thos pa'i dge slong blo bzang grags pa'i dpal gyis gangs can khyod kyi gangs ri'i dbang po 'di gung rgyal gyi lha zhol dben gnas lha'i sdings ming gzhin rnam par rgyal ba'i gling zhes bya bar sbyar ba'i yi ge pa ni na mkha' dpal lo / / / /
swasti sid+d+haM /
thub rnams spangs rtogs yon tan rab ma nyam yang / /
gdul dka' 'gro la nyer brtse'i snying stobs la / /
phyogs bcu'i rgyal kun mgrin gcig bsngags pa'i yul / /
bcom ldan shAkya seng ger mgos phyag 'tshal / /
bde gshegs kyis bskul cod pan ma pham dbur / /
bcings te gzigs pa lnga yis 'jam gling 'gra /
yang dag lam la bkri phyir dga' ldan nas / /
'pho mdzad dam pa tog dkar phyag 'tshal lo / /
sa ga zla ba'i yar tshes bco lnga'i mtshan / /
sgyu 'phrul lha mo gso sbyong la gnas dus / /
glang chen thal kar mche ba drug ldan gyi / /
rnam pas lhums su zhugs la phyag 'tshal lo / /
dpo zla'i tshes bcur glo g.yas nas bltams tshe / /
ngo mtshar ltas bzang lha klus sri zhu mdzad / /
skye mthar zhal 'ches lus can bde skyid mthus / /
don kun grub mtshan gsol la phyag 'tshal lo / /
ye ge rgyal dang glang chen 'dul la sogs / /
drug cu rtsa bzhi las brgal sgyu rtsal gyis / /
gzhon nu'i dus nas stobs can drags @# / /
ldan tshogs / /
khengs pa 'phrog par mdzad la phyag 'tshal lo / /
rang lo nyer dgu'i bar du rgyal po'i srid / /
bskyangs tshe 'jig rten mthun dang log rtog rnams / /
sel phyir sa 'tsho grags 'dzin gyis mtshon pa'i / /
btsun mo khab tu bzhes la phyag 'tshal lo / /
rgyal gsung sil snyan sgrar drangs nyer bskul zhing / /
rga na 'chi dang dge slong gzigs rkyen gyis / /
mchod rten rnam dag drung du rab byung bar / /
brgya byin ngur smrig phul la phyag 'tshal lo / /
ni r+ny+dza nar mkha' khyab ting 'dzin la / /
lo drug dka' ba spyad tshe zas gtsang sogs / /
dbugs dbyung legs skyes 'o mas bsnyen bkur mthus / /
gser mdog lang tsho dar la phyag 'tshal lo / /
skyil krung gcig la byang chub mchog brnyes phyir / /
rdo rje'i gdan la rtswa tshong bkra shis las / /
nyer bslangs zong ba'i chun po bting pa'i steng / /
mi g.yo'i dam bca' brtan la phyag 'tshal lo / /
bdud sde'i mtshon char mdzes ma'i slu brid kyis / /
ma tshugs grangs med mchod sbyin dbang po ru / /
sa lhas thal mo sbyar tshe 'dod lha yis / /
dang bas ched du bsngags la phyag 'tshal lo / /
sum cu rtsa lnga'i dgung lor nyer babs dus / /
sa ga zla ba'i bco lnga'i thun drug gi /
tha mar bla med byang chub bdud rtsi'i bcud / /
thugs kyi dpal ber gtams la phyag 'tshal lo / /
bdun phrag bdun mthar bkra shis tshigs bcad gsungs / /
tshangs dbang gis bskul wa ra NA si ru / /
chu stod zla ba'i chos bzhir bden pa bzhi'i / /
chos kyi 'khor lo bskor la phyag 'tshal lo / /
brgyad cu'i lo la slebs pa'i dpyid tha yi /
bco lnga'i tshes kyi nang par de bzhin gshegs / /
'jig rten khams su mi snang ltar gyur nas / /
mya nga 'da' bar mdzad la phyag 'tshal lo / /
thun mong gdul byar bstan kyang nges pa'i don / /
skye 'chi spangs pa'i sku la phyag 'tshal zhing / /
nam mkha' mdzod kyi sgo 'phar yongs phye ba'i / /
'dzad med dngos bshams yid sbrul mchod pa 'bul / /
thog med bsags pa'i sdig lhung ma lus pa / /
gnyan po stobs bzhi'i sgo nas bshags par bgyi / /
rang gzhan kun gyis bsgrubs pa'i dge ba la / /
dang ba'i sems kyis rtag tu yi rang ngo / /
rgyal sras slob mar bcas pa 'khor ba'i mtha' / /
stongs min chos kyi 'khor lo bskor bar bskul / /
'gro kun thar pa'i lam du ma bzhag par / /
gzugs sku mya ngan mi 'da' brtan par bzhugs / /
nyer bsags bsod nams phung po skye dgu rnams / /
rnam mkhyen ye shes thob pa'i rgyu ru bsngo / /
dge ba'i 'bras bu 'jig rten khams rnams su / /
bkra shis bde legs chen pos khyab par shog /
'o skol gyi ston pa lha dang bcas pa'i ma 'dris pa'i mdza' bshes chen po nyi ma'i gnyen gyi mdzad pa bcu gnyis @# / /
las brtsams pa'i bstod pa mchog dman kun gyis go bde phyir snyan ngag gi lam nas ma drangs shing brda dang mngon brjod kyis ma bcings pa zhig dgos zhes grong smad pa sangs rgyas rgya mchos bskul ba la brtan nas klu sgrub kyi gsung du grags pa'i bstod rnying don la gnas tshe dgongs ba 'grel rgyu khyad par can yod pa las 'os ma mchis mod /
gal te 'bri gung skyob pas mdzad pa lta bu ming btags kyis 'dres na don gyi char som nyi 'ga' zhig snang zhing /
thams cad mkhyen pa dge 'dun rgya mtsho'i thugs rtsom de tshig sbyor legs kyang go dka' la mdzad pa gcig la tshigs bcad gnyis tsam yod pa'i cung mi gsal ba nas 'dul ba'i rnam bshad 'khrul ba dang bral ba lung rigs gter mdzod kyi dgongs don sor bzhag pa'i bstod pa legs byas yongs 'du'i snye ma zhes bya ba 'di ni za hor gyi ben+da ngag dbang blo bzang rgya mtshos ma sbrul hor zla lnga pa'i yar ngo'i dga' ba gnyis par pho brang po tA lar sbyang ba'i yi ge pa yang bskul ba po nyid kyis bgyis pa dza yan+tu / / / /
na maH shrI gu ru many+dzu g+ho ShA ya /
bde gshegs kun gyis bsngags pa'i bde ba can / /
rnam dag zhing gi dbang phyug bcom ldan 'das / /
lha mi'i ston pa mgon po tshe dpag med / /
rgyal ba'i dbang pos 'gro la 'chi med stsol / /
sna tshogs snod kyi dbye ba mtha' yas pa'i / /
dang pa'i chu la sprin bral zla gzugs bzhin / /
skal ldan grangs med 'gro la cig car du / /
rnam pa du mar ston pa khyod kyi sku / /
mtha' yas gdul bya'i so ma nyi'i dra ba rnams / /
skad cig nyid la so sor gcod mdzad cing / /
yang dag don la blo gros mig 'byad pa'i / /
rgyun mi 'chad par sgrog pa khyod kyi gsung / /
shes bya kun la rab 'byams mkhyen pa 'phro / /
rgyud lnga'i 'gro la thugs rje'i gzhan dbang gyur / /
mkhyen brtse nus pas srid zhi'i 'jigs las skyob / /
'bad rtsol mtshan mas mi g.yo khyod kyi thugs / /
nyin byed zer gyis lha yi lam la bzhin / /
dpag yas zhing kun mtha' med 'od dpung gis / /
yongs su 'gengs pa'i gzi brjid phung po'i skus / /
skal ngan bdag gi mig gi dga' ston sgrubs / /
snyan pa'i 'brug sgra rma bya'i snying la bzhin / /
thos pa tsam gyis bad ba'i mchog ster ba'i / /
yan lag lnga dang ldan pa'i tshangs dbyangs kyis / /
rna ba'i lam du bdud rtsi'i zegs ma 'thor / /
namkha'i dbyings su sprin phung zhi ba bzhin / /
stong pa'i ngang du rig pa zhuD gyur bas / /
spras kun nyer zhi zhi ba'i thugs mchog gis / /
kun rtog yid kyi dmigs @# / /
gtad thams cad zhi / /
rgyal ba kun gyis dpag med bskal pa ru / /
brjod kyang pha mtha' rnyed par mi sla ba'i / /
khyod kyi yon tan phung po ci 'dra ba / /
de 'dra bdag gis brjod pa'i yul las 'das / /
de phyir mi zad yon tan gter gyur cing / /
nyes pa'i sa bon mtha' dag gtan spangs pa / /
khyod dang mtshungs pa'i ston pa gzhan yod min / /
de slad khyod nyid gcig pu 'gro ba'i skyabs / /
skyob pa khyod kyis smon lam bye ba brgyas / /
legs par bsgrub pa'i zhing mchog dam pa gang / /
sdug bsngal rnams kyi ming yang mi 'byung bas / /
bde ba can zhes yongs su grags pa der / /
tshe 'di'i snang ba nub par gyur tsam na / /
'dab stong padma'i sbubs su skyes ma thag /
chu skyes dbus nas thogs pa med byung ste / /
khyod sku mthong nas gsung gis tshim par shog /
mgon po khyod las theg mchog gtam thos nas / /
srid pa'i 'dam du bying rnams bsgral phyir du / /
spyan ras gzigs dang mthu chen thob gnyis kyis / /
ji ltar spyod pa de ltar bdag gyur cig /
ces mgon po 'od dpag med kyi bstod pa zhing mchog sgo 'byed ces bya ba 'di ni mang du thos pa'i rgyal khams pa blo bzang grags pa'i dpal gyis gangs can khrod kyi gangs ri'i dbang po 'o de gung rgyal gyi lha zhol du sbyar ba'o / / / /
swasti /
nyi gzhon 'char ka'i mdangs ldan li khri ltar / /
yid 'ong dmar ser dra bas khebs pa yi / /
'dab stong ge sar rtse na zla gdan la / /
hrIHlas byung ba'i mgon po tshe dpag med / /
padma rA ga'i lhun po dbang po'i gzhus / /
kun nas klubs pa ji bzhin khyod kyi sku / /
sna tshogs gos dang nor bu'i rgyan mang gis / /
kun nas mdzes par byas la phyag 'tshal lo / /
'khri shing gzhon nu'i yal 'dab ltar mnyen pa'i / /
phyag gnyis dbus na 'chi med bdud rtsi yis / /
legs par gang ba'i lhung bzed rab bsnams nas / /
tshe yi dngos grub stsol la phyag 'tshal lo / /
bung ba ltar gnag ral ba'i thor cog ni / /
spyi bor mdzes pa'i lan bu ring du 'phyang / /
'jam mnyen sna tshogs dar gyi smad g.yogs can / /
mtshan dpe'i gzi brjid 'bar la phyag 'tshal lo / /
shugs drag dad pas bskyod pa'i thal sbyar zhing / /
yid 'phrog shin tu snyan pa'i nga ro yis / /
khyod kyi yon tan legs par brjod pa la / /
legs tshogs thams cad stsol la phyag 'tshal lo / /
ye shes mtshon gyis mi shes dra ba bcad / /
sems can kun la thugs rje rgyun chad med / /
'gro kun 'dren pa'i khur @# / /
gyis mi ngal ba / /
gtan gyi skyabs gnas khyod la phyag 'tshal lo / /
mtshan tsam bzung bas dus min 'chi ba 'dzoms / /
yid la dran pas srid pa'i 'jigs las skyob / /
skyabs su bsten na gtan gyi bde ster ba / /
khyod la rnam pa kun tu phyag 'tshal lo / /
skyon bral khyed la gus pas bsten pa bdag /
gnas skabs mi 'dod nyer 'tshe zhi ba dang / /
mthar thug bde ba can du pad mo las / /
rdzus te skyes nas khyod mnyes bgyid par shog /
ces pa 'di yang rgyal khams pa shar tsong kha pa blo bzang grags pa'i dpal gyis sbyar ba'o / / / /
na mo shra'i gu ru mny+dzu g+ho Sha' ya /
mnyes gshin byams pas rtag tu brlan yang nag po'i rtsa lag sreg /
shin tu bcad dka'i 'ching ba bcad kyang snying rjes dam du bcings / /
zhi ba'i btang snyoms rgyun du ldan yang bdag pas gzhan la g+ches / /
'jam dbyangs zhabs la gus pas btud nas mi pham mgon la bstod / /
gdong bzhis mang po'i zhal nas rab tu bsngags / /
spyan stong ldan pas dang bas rgyun du blta / /
dga' ma'i bdag pos dregs pa btang nas btud / /
rgyal tshab zhabs la gus pas phyag bgyi'o / /
dang ba'i mtshol 'dab brgya pa ste de nyid la yang nyin byed 'od / /
dag pa'i mkha' la rgyu skar mgon te nges kyang kun de'i tshal la bzhin / /
mtshan dpe'i 'phreng bas gang sku mthong ma thag tu 'gro ba'i yid 'phrog pa / /
byams mgon zhabs pad skye zhing skye bar bdag gi gtsug na mdzes gyur cig /
bdud 'joms 'khor du 'jigs pa kun dang bral / /
mtshungs med dpa' bo srid gsum ston pa mchog /
nyam ngar lhung ba'i 'gro la rtag tu gzigs / /
rnam 'dren khyod kyi zhabs la phyag 'tshal lo / /
mtha' yas shes byar thogs pa med 'jug pa'i / /
mkhyen pa'i stobs kyis ma rungs bdud kyi sde / /
gnam lcags babs pa'i me tog gzhon nu bzhin / /
pham mdzad stobs bcu'i dpal gyis brjid pa khyod / /
phas rgol glang po dregs pa'i klad 'gems shing / /
legs bshad sgra chen 'khor dbus bsgrags pa yis / /
smra ba ngan pa'i wa skyes mthar mdzad pa'i / /
mi 'jigs bzhi ldan mi yi seng ge khyod / /
khengs pas mtho ba'i 'jig rten mes pho dang / /
nyag phran bdag po dge sbyong bram ze sogs / /
gang gis smra bar ma nus 'khor lo mchog /
bskor bas 'gro la byams pa'i mgon po khyod / /
sku dang gsung la 'khrul pa'i ming yang med / /
dran pa ma nyams rtag tu mnyam par bzhag /
tha dad 'dzin pa mi brtags @# / /
btang snyoms kyis / /
dben phyir khyod kyi spyod pa yongs su dag /
'dun pa dang ni brtson 'grus dran pa dang / /
ting 'dzin shes rab rnam par grol ba la / /
nyams pa'i go skabs ma lus ring du mdzad / /
de phyir khyod kyi rtogs pa bla na med / /
dus gsum thams cad chags thogs med par mkhyen / /
sku gsung thugs kyi 'phrin las rnam par dag /
srid pa'i phyi mtha' ji srid 'gro ba'i don / /
mdzad pa'i khur gyis dgyes bzhin 'jug pa khyod / /
rgya che'i yon tan phung pho rab rdzogs pas / /
phra mo'i skyon yang 'jug pa'i skabs bcom pa / /
khyod kyi brtse ba'i yul du gyur pa bdag /
smre sngags sgo nas smra la yud tsam dgongs / /
sdug bsngal rgya mtsho che las sgrol ba'i gru / /
dal 'byor tshang ba'i rten 'di yin na yang / /
bag med le lo gnyid dang bre mo'i gtam / /
rnyed bkur 'dod pa'i skyon gyis spags pa yis / /
don med phyogs su bkol bas don chen po / /
bde blag bsgrub pa'i lus bzang chud gson pa / /
mi yi sha tshugs phyugs kyi 'du shes can / /
bdag la khyod kyis thugs rjes gzigs su gsol / /
rnyed dka' don che'i dal 'byor thob pa yang / /
stobs kyis mi bzlog 'bros par mi nus pa'i / /
stobs ldan 'chi bdag pho nya bkye ba dang / /
na dang rga bas zin par mthong na yang / /
nam 'chi nges med 'chi ba'i dus kyi tshe / /
thams cad dor nas 'gro ba shes bzhin du / /
lo zla zhag rnams don med 'da' byed pa'i / /
rab rmongs bdag la brtse ba'i dus la babs / /
nges par legs pa'i go 'phang smos ci dgos / /
lam gyi rten du thub pas bsngags pa yi / /
mtho ris tsam yang thob pa'i gdengs med pa / /
bdag la khyed kyis btang snyems mdzad lags sam / /
mtho ris dpal dang ldan pa'i lus thob kyang / /
gsung rab tshul bzhin 'byed pa'i shes rab kyis / /
ma nor lam bzang rnyed par ma gyur na / /
slar yang 'khor ba'i rgya mtsho nyid du lhung / /
de phyir gti mug mun pa'i smag chen gyis / /
yun ring dus su bsgribs pas blang dor gnas / /
ji bzhin 'byed la kun nas 'thoms gyur pa / /
bdag la shes rab skron me stsal du gsol / /
rab 'bar lcags kyi sa gzhir me lces sreg cing lus la mtshon cha'i char pa 'bab / /
gshin rje'i skyes bus gsal shing la bskyon zangs zhun ldud cing phur bus lce la 'debs / /
gangs ris bskor ba'i 'khyags pa'i sbubs chung bu yug 'tshubs pa'i rlung gis btab pa yis / /
la lar chu bur brgya byung la lar rdol zhing lus ni tshal pa du mar gas / /
gdong ni skas khebs kha @# / /
ni bskams shing chu klung mthong ste btung phyir brgyugs pa na / /
ral gri mdung rnams thogs pa'i skyes bus 'gags shing chu yang rnag khrag nyid du mthong / /
kha ni kha ba kyi mig tsam wa bas 'grin 'gags zas skom rnyed kyang spyod mi nus / /
zos shing 'thubs rnams 'bar nas 'tshig cing bshang gcis 'tsho la rang sha bcad de za / /
rmongs pa'i mun chen 'thibs pas lam dang lam min 'byed la blo yi nus pa bral / /
gcig la gcig gsod lha mi'i gzhan dbang gyur pas brdeg dang bkal ba'i sdug bsngal 'bab / /
lha rnams dpal la 'khrug pa'i phrag dog me chen 'bar bas yid bde'i go skabs bcom / /
'thab rtsod las byung lus bcad dral zhing g.yo rgyus bslad pas bden mthong skal ba med / /
de ltar mthong ba lta zhag thos na yang / /
snying la 'jigs bskyed skyi ni g.ya' ba yi / /
dmyal ba yi dwags dud 'gro lha min gyi / /
g.yang sa chen po dag tu lhung 'gyur ba'i / /
dam pas smad pa'i mi bzad sdig pa'i las / /
thog med dus nas bsags shing sog 'gyur ba / /
g.yang sa chen por mngon phyogs nyam thag bdag /
ngan 'go'i 'jigs las skyob pa'i dus la bab / /
mi yi gnas na'ang longs spyod dbang phyug gis / /
mngon par mtho na nyams kyi dogs pa dang / /
mtho ris yon tan 'byor pas phongs pa na / /
'dod bde 'tshol bar gyur pas sha thang ngo / /
bde bar 'dod nas de yi thabs bsgrubs pas / /
bde ba thob pa de las ches lhag pa'i / /
lus kyi sdug bsngal sems kyi yid mi bde / /
rnam pa du mas kun nas mnar bar 'gyur / /
lus mdzes rin chen rgyan gyis rab brgyan nas / /
khang bzang dga' ba'i tshal du gnas bcas shing / /
yun ring 'dod pa'i bde la longs spyod pa / /
mtho ris dpal la rol pa'i lha rnams kyang / /
mi 'dod 'chi ba'i ltas kyis zin pa na / /
yid 'phrog snying la gcags par gyur pa yi / /
lha yi mdzes ma yid 'ong skyed mos tshal / /
bdud rtsi'i kha zas gos bzang mdzes pa'i rgyan / /
lha bu gzhon nu rnams dang myur du bdag /
mi 'dod bzhin du 'bral bar mthong ba'i tshe / /
gnas der skyes pa'i lus kyi bde ba las / /
ches cher lhag pa'i yid kyi sdug bsngal gyis / /
bskyed pa'i mya ngan me lce 'bar bas bsreg /
tshe rabs mang por legs par spyad pa'i las / /
'bad pas bsgrubs pa'i 'bras bu spyad pas zad / /
bag med dbang gis ngan 'gro'i rgyu bsgrubs pas / /
slar yang ngan song gnas su ltung bar 'gyur / /
'dod @# / /
la 'dun pa'i rnam rtog gnod sems med / /
gnyid dang yid la gdung ba'i spyod pa spangs / /
lus dang sems la gnod pa'i sdug bsngal bral / /
ting 'dzin stobs kyis yun ring bder gnas pa / /
gzugs dang gzugs med lha yi gnas thob kyang / /
'du byed sdug bsngal 'ching las ma grol bas / /
sngon gyi ting 'dzin 'phen pa zad pa na / /
phyir yang 'og tu lhung nas rgyud mar 'khor / /
de ltar 'khor ba'i gtso bo lha mi yang / /
skye 'chi na dang rga la sogs pa yi / /
sdug bsngal chu bos srid pa'i mtshor khyer na / /
srid pa'i chu bo che las bsgral du gsol / /
'dod pa'i 'dam du bying bas thar pa'i lam las gol / /
ma rig 'thibs por zhugs pas shes rab mig dang bral / /
skros pa'i gzeb tu chud pas 'khor ba'i brtson rar bcings / /
las kyis mnar ba bdag ni khyed kyi thugs rje'i gnas / /
'jigs rung 'khor ba'i g.yang sa 'gegs pa la / /
dri med mang du thos la brten pa yi / /
tshul bzhin spyod pa'i rnam dag rigs stobs kyis / /
mtha' yas gsung rab rnams kyi drang nges tshul / /
ji bzhin 'byed la gzhan dring mi 'jog pa'i / /
mkhas pa'i go 'phang nges par rnyed dgos kyang / /
rgyal ba'i dgongs pa phra mo smos ci dgos / /
'jug ldog gnas ni shin tu rags pa la'ang / /
bdag gi blo mig ches cher gsal ma gyur / /
da dung rab rmongs dgra 'dis bdag gi snying / /
ring du bsgribs nas grol ba'i skabs med pa / /
tshul 'di dgengs la snying gi mun pa sel / /
rgyal ba rgyal sras spyan sngar rig gnas la / /
mang thos rgya mtshos skye ba du ma ru / /
yang yang sbyangs pa'i bag chags legs sad pa / /
'gro la lam bzang mtshon pa'i mig gcig pu / /
sngon gyi dam pa rnams kyis yal bar dor / /
de phyir mgon dang bral ba'i phongs pa bdag /
phyogs rnams bslad pa'i 'gron po bzhin gyur pas / /
brtse chen khyed kyis rjes su bzung ba'i dus / /
yang dang yang du gus pas bsten pa'i skyabs / /
byams pa byams pas 'gro ba sgrol ba khyod / /
myur ba myur bar byon nas bdag gi ni / /
skye ba skye bar theg mchog bshes gnyen mdzod / /
rtag tu brtse bas lus can mtha' dag la / /
rgyun mi 'chad par gzigs pa khyod drung du / /
gang gi yon tan dran pas dang ba'i yid / /
nyin re bzhin du sleb par bgyis na yang / /
gnas kyis bskal @# / /
zhing slar yang dben pa'i ro / /
rab tu myong phyir thag ring gnas su ni / /
'jug par 'dod pas lus kyis bgrod ma nus / /
des na bsod nams zhing gi dam pa khyod / /
mnyes par bgyi slad lhag bsam dag pa yis / /
rin chen sa le sbram dang lha yi dar / /
dge sbyong rnams la thub pas bsngags pa yi / /
chos gos gsum dang gsil byed drang srong snod / /
gzhan yang ting 'dzin smon lam gyis sprul pa'i / /
bkod legs yid 'phrog mchod pa nam mkha'i khyon / /
yongs su bkang ste rkang gnyis gtso bo la / /
zhen med ma chags blo yis dbul bar bgyi / /
de las 'ongs pa'i rab dkar dge ba'i tshogs / /
gang des srid par yun ring 'khyams pa na / /
sdug bsngal bye bas mnar zhing bde bas phongs / /
ma lus 'gro ba'i skyabs su bdag gyur cig /
'jig rten 'dren pa'i go 'phang dam pa la / /
reg par ma gyur skye ba thams cad du / /
tshangs spyod yongs su dag pa'i rab byung rten / /
rnyed nas theg mchog rigs ni sad par shog /
bzod ldan drang zhing gya rgyu med pa dang / /
ma zhum snying stobs shugs drag dad pa dang / /
gus dang rtag tu sbyor ba'i brtson 'grus dang / /
rnam spyod shes rab phul byung thob par shog /
rgyal ba'i dgongs pa rnam dag rigs stobs kyis / /
ji bzhin rnyed nas rang gi dgongs pa ltar / /
brtse bas drangs pa'i thabs mkhas spyod pa yi / /
gzhan la ston la mkhas pa'i mthar son pa'i / /
bshes gnyen bsten nas mang thos rgya mtsho la| |ring du sbyangs pas the tshom kun bcad nas / /
thos pa'i don rnams tshul bzhin bsgrubs pa yis / /
bde bar gshegs rnams mnyes par byed par shog /
thub pas bcas pa'i mtshams las mi '+nga' zhing / /
rgyal ba'i gdung 'tshob dge ba'i bshes la gus / /
dbang po rab rno log sgrub skyon dang bral / /
yongs su dag pa'i 'khor dang ldan par shog /
nag po'i phyogs kyis yid ni bskyod pa yis / /
tshogs pa'i chos spyod dga' ston myong ba'i gegs / /
bdud kyi gnyen du gyur pa'i sdig grogs dang / /
skad cig tsam yang phrad par ma gyur cig /
thub dbang rjes su gus pas slob pa'i tshe / /
rlabs chen spyod pa rdzogs par byed pa'i gegs / /
skal ba ngan pa'i rjes 'gro bdud kyi las / /
bar du gcod pa'i ming yang med par shog /
gang dang ldan na dam pa dga' byed pa / /
dge sbyong rgyan du 'dran pas bsngags pa ya / /
byang chub spyod pa'i rjes su mthun pa'i rkyen / /
ma lus thogs pa med par 'grub par shog /
byang chub spyod tshe gdul bya'i gnas kun kyang / /
rnam dag bslab pas bsdams pa'i rab byung la / /
@# / /
'god cing de la 'os pa'i yo byad rnams / /
bsam pa tsam gyis ma lus stsol bar shog /
deng nas brtsams te tshe rabs thams cad du / /
lus ngag yid kyis rtsom pa gang bgyis pa| |de dag thams cad mtha' yas 'gro ba la / /
gnas skabs kun tu phan pa'i rgyur gyur cig /
bu sdug shi ba'i dus kyi ma bzhin du / /
sdug bsngal kun gyis mnar ba'i 'gro ba kun / /
rtag tu yid la gcags pa'i brtse ba yis / /
bdog pa thams cad de la gtong bar shog /
mos spyod sa yi dri ma sbyong ba na / /
'das dang ma 'ongs da ltar byung ba yi / /
tshu rol mthong ba'i rgyal sras nang na bdag /
gser gyis 'dzin dbus na lhun po bzhin / /
spyan dang mngon shes mang du thos pa sogs / /
yon tan kun gyis rab tu mtho ba dang / /
byis pa'i rgud pa kun las 'das gyur te / /
gzhan dring mi 'jog spobs pa thob par shog /
rgyal sras 'phags pa'i sa la slob pa na / /
sar gnas dpa' bo dus gsum thams cad du / /
yongs su gshegs pa rnams kyi khrod na bdag /
bya lam bgrod la 'dab bzang dbang po bzhin / /
rgyal sras gzhan gyis dpag par dka' ba yi / /
shin tu rgya che'i shes bya'i gnas rnams la / /
dri med mkhyen pa thogs pa med 'jug cing / /
rlabs chen spyod pa'i gter du 'gyur bar shog /
de ltar spyad pa'i 'bras bu grub pa na / /
dus gsum rgyal ba rnams kyi sku dang zhing / /
'khor dang mdzad pa sku tshe smon lam rnams / /
gang yin gcig tu bsdoms pa de dag kun / /
thabs mkhas spyod pas yongs su rdzogs gyur nas / /
ring nas yid la brnags pa'i 'gro ba 'di / /
dam chos bdud rtsi'i char chen phab pa yis / /
skad cig gcig la bdag gis sgrol bar shog /
lha dang bcas pa'i 'jig rten kun gyi skyabs gcig du rgyal ba byams pa mgon po la smre sngags kyi sgo nas bstod pa tshangs pa'i cod paN zhes bya ba 'di ni mang du thos pa'i rgyal khams pa blo bzang grags pa'i dpal gyis lho brag stong ri nyi shar gyi dben gnas su sbyar ba dge legs su gyur cig / / /
na mo gu ru many+dzu g+hoShA ya /
zab yangs mkhyen pa mkha' ltar pha mtha' yas / /
dmigs med thugs rjes 'gro kun rjes su 'dzin / /
skyon bral mdzad pas gdul bya bde la 'god / /
mi pham chos rje'i zhabs la gsol ba 'b+debs / /
shes bya kun la rmongs pa zad pa dang / /
lus can kun la ma ltar brtse ba dang / /
sdug bsngal rgya mtsho skam par byed pa'i mthu / /
bde blag nyid du 'grub par byin gyis rlobs / /
rgyal ba kun gyis bsngags pa'i yon tan gter / /
rgyal ba'i dam chos rgyal srid legs @# / /
skyong zhing / /
rgyal sras kun gyi gtsug na mdzes gyur pa / /
mi pham chos rje'i zhabs la gsol ba 'debs / /
ji srid na mkha' gnas pa de srid du / /
lus can thar lam 'tshol ba'i mig gcig pu / /
thub pa'i gsung rab legs bshad bdud rtsi'i rgyun / /
ma lus 'dzin cing spel bar byin gyis rlobs / /
bdud bzhi'i g.yul las rgyal ba'i mi pham mgon / /
rgyal sras spyod pa mthar phyin 'phags pa'i mchog /
thub pa'i rgyal tshab dam par dbang bskur ba / /
mi pham chos rje'i zhabs la gsol ba 'debs / /
bdud sde byams pa'i dpung gis 'joms pa dang / /
tshogs gnyis thabs mkhas lam gyis rdzogs pa dang / /
rgyal ba mnyes pa'i kun spyod 'ba' zhig gis / /
nyin mtshan g.yel ba med par byin gyis rlobs / /
bde gshegs snga mas btang snyoms mdzad pa yis / /
grangs med 'gro la brtse bas ma bzod nas / /
zhing 'dir byang chub snying por gshegs 'gyur ba / /
mi pham chos rje'i zhabs la gsol ba 'debs / /
mgon po khyod kyis byang chub mchog brnyes nas / /
skal ldan 'gro la chos 'khor bskor ba'i tshe / /
thog ma kho nar khyod gsung bdud rtsi'i ros / /
nyon mongs nad kun sel bar byin gyis rlobs / /
dga' ldan gnas su grangs med lha rnams la / /
theg mchog gtam gyis dga' bskyed mdzad cing / /
phun tshogs chos sku'i go 'phang mchog stsol ba / /
mi pham chos rje'i zhabs la gsol ba 'debs / /
tshe 'di'i phun tshogs rtsa rtse'i zil pa bzhin / /
mi rtag snying po med par rtogs pa dang / /
lan cig tsam zhig rnyed pa'i dal 'byor 'di / /
rtag tu don ldan byed par byin gyis rlobs / /
'bad pas bsgrubs kyang nges par 'dor dgos pa'i / /
rnyed dang bkur sti'i chos las yid log ste / /
gtan gyi bde bsgrub byed dam pa'i chos / /
rtse gcig nyams su len par byin gyis rlobs / /
zhes rje btsun byams pa mgon po la bstod pa'i tshigs su bcad pa 'di ni rgyal khams pa blo bzang grags pa'i dpal gyis chos grwa chen po skyor mo lung du sbyar ba dge legs su gyur cig / / /
na mo gu ru meny+dzu g+ho ShA ya /
ring nas goms pa'i thugs rje'i chab kyis rang bde 'dod pa'i yid kyi me dpung bcil / /
zab mo'i rang bzhin ji bzhin gzigs pas kun tu rtog pa'i spros pa'i dra ba bcad / /
nyid kyis gzigs gang 'gro la bskrun phyir gzhan phan khur chen skyo med thugs kyis khyar / /
lhag pa'i lha der yid gtad dad pa'i rlung gis bskyod pa'i bstod tshig me tog la / /
nyin byed 'char ka'i mdangs kyis rab 'khyud pa'i / /
lhun stug gser gyi ri bo'i ngos bzhin du / /
dmar ser @# / /
'od kyi phung po lham me ba / /
'jam dbyangs mkhyen pa'i gter khyod yud tsam dgongs / /
ma lus zhing du 'bad pas btsal na yang / /
khyod las gzhan pa'i skyabs bzang ma mchis pas / /
bdag yid khyod kyi rjes su phyogs pa ni / /
nyi mas gdungs pa'i glang chen pad ma tsher bzhin / /
de phyir khyod kyi yon tan brjod la bdag /
yid la ra ba skong par byed pa yi / /
gtong bas mdzes pa'i sbyin bdag mthong ba na / /
'byor pas dman pa'i slong mo ba bzhin gyur / /
khyod skur dbang ji bzhin mtho zhing drang / /
n+ya gro'i ljon pa ltar rgyas chu zheng gab / /
btso ma'i gser ltar dag cing gsal ba yi / /
pags pa'i mdog ni logs shing srab la 'jam / /
rgyal mtshan tog ltar spyi gtsug gnas su ni / /
ring 'jam gnag la snum pa'i ral pa yi / /
thor cog mdzes par bcings pa'i zer bun /
zur phud lnga ldan cung zad g.yon du 'phyang / /
rin chen rtse phran rnams kyis mdzes byas pa'i / /
dbyibs legs gdugs bzhin kun nas rgyas pa'i dbu / /
skra mtshams mtho bar legs par phyed pa yi / /
dpral ba'i dbyes ni zla ba rgyas pa bzhin / /
kun da dung padma'i rtsa ba ltar / /
dkar gsal g.yas su 'khyil legs ri mo can / /
dag pa'i dngul gyi 'bur dang 'dra ba yi / /
dri med mdzod spu smin ma'i dbus na mdzes / /
kha dog gnag cing cung zad gug pa yi / /
'jam snum spu mnyam smin tshugs ring po can / /
stug cing 'jam la ma 'dres bsgrigs legs pa / /
khyu mchog bzhin du rdzi ma yid du 'ong / /
ut+pal mthing kha'i 'dab ma ji bzhin du / /
spyan dkyus ring po cung zad zum pa yi / /
dkar nag cha rnams ma 'dres mdzes pa ni / /
'dam skyes 'dab ma kun nas rings pa bzhin / /
rim par 'tsham zhing kun tu mtho ba'i shangs / /
bim pa ltar dmar yid du 'ong ba'i mchu / /
dkar zhing tshad mnyam thags bzang bzhi bcu'i tshems / /
'gram pa zlum rgyas ri dwags rgyal po bzhin / /
srab mnyen ro mchog myong ba'i lhags kyis ni / /
zhal gyi dkyil 'khor kun tu khebs par mdzad / /
snyan shal bzang po ring du 'phyang ba'i rtser / /
rin chen du mas spras pa'i rna cha g.yo / /
gzi 'od 'khyug pa'i rin chen phreng ba'i rgyan / /
gang du 'phyang ba'i dri med mgrin pa ni / /
mdzes pa'i gser gyi bum pa'i mgrin pa bzhin / /
rtsa yi dra ba mi mngon zlum zhing rgyas / /
phyag zhabs bol dang phrag gong ltag pa'i phyogs / /
yongs su gang bas mi mnyam med pa'i sku / /
gdong lnga pa bzhin kun nas rgyas pa'i stod / /
lhun po'i ngos ltar rab tu yangs pa'i brang / /
dpung pa'i mgo ni legs par zlum pa'i phyag /
glang @# / /
po'i rgyal po'i sna ltar ring zhing mdzes / /
nyi shu'i sor mo mdzes pa'i dra ba yis / /
legs par 'brel ba ngang pa'i rgyal po bzhin / /
mdog snum dmar ba'i mdangs chags sen mo yi / /
phreng bas rab tu dngar ba'i sor mo ni / /
dpag bsam yal 'dab gzhon nu'i lcug phran ltar / /
ring zhing rgyas la 'jam zhing gzhon sha chags / /
gsal zhing rdzogs la so sor ma 'dres pa'i / /
rtsibs stong ldan pa'i gser gyi 'khor lo mchog /
phyag dang zhabs kyi mthil na bkra ba ni / /
rgya las rgya yi 'bur ni gsal ba bzhin / /
dpung rgyan gdu bus mdzes par byas pa yi / /
g.yas pa'i phyag na dngos 'dzin 'khri shing gi /
ljon pa drung nas gcod pa'i ral gri ni / /
'bar ba'i 'od kyi dra ba 'gyed pa bsnams / /
zhi sgo gnyis su med pa'i rten 'brel lam / /
ma lus gsal bar ston pa'i glegs bam mchog /
ut+pal sngon po'i lte bar gnas pa yi / /
sdong bu g.yon ba'i phyag gi thugs kar 'dzin / /
rab 'byams tshon gyis kha bsgyur srab la 'jam / /
sna tshogs dar gyi smad g.yogs g.yo ba'i steng / /
sil sil sgra sgrog gsar gyi 'og pag gis / /
yid 'ong rked skabs kun nas mdzes par bsdams / /
rta mchog bzhin du gsang gnas sbubs nub / /
'jam zhing phra ba spu'i tshogs rnams ni / /
zla med re rer byung nas g.yas phyogs su / /
rim gyis 'khyil nas sku la gyen du phyogs / /
bags kyis phra zhing zlum pa'i byin pa legs / /
zhabs kyi mkhreg ma long ba'i 'bur gyis dben / /
rus sbal lto bzhin zhabs mthil kun nas mnyam / /
zhabs kyi bzhi cha phyir 'phags rting pa yangs / /
'dab drug pad dkar dmar ser lte ba'i steng / /
dkyil 'khor yongs rdzogs rgyu skar bdag po'i gdan / /
gang der sgra ldan gdu bus mkhrig ma'i phyogs / /
mdzes pa'i zhabs gnyis rdo rje'i skyil krung mdzad / /
bsod nams tshogs rab rab 'byams rgyu las 'khrungs pa'i sku mchog mchog tu mdzes pa khyod kyi sku / /
nam mkha'i mthas gtugs gtugs pa med pa'i zhing mchog kun du du ma'i 'gro la mig 'phrul bzhin / /
la lar bltam zhing zhing gzhan du yang byang chub tshul ston ston pa khyod kyi sku yi ni / /
bkod pa mchog 'di 'di dang gzhan du ma lus 'gro kun kun mkhyen gyur kyang brjod mi nus / /
li khri'i rgya mtshor rta bdun 'od stong lhung ba bzhin / /
blta bas mi ngoms 'od phung phyogs bcur 'phro ba'i sku / /
gang de cung zad bstod pa'i bsod nams de yi bdag /
'jam dbyangs sku mdzes mig gi lam du 'bral med shog /
nam zhig khyod sku mthong bar gyur ma thag /
srid par ring du 'khyams pas dub pa bdag /
log pa'i lam @# / /
du song ba'i ma rungs yid / /
byang chub sems kyi dbang du 'gyur bar shog /
gzhan yang gzungs dang mngon shes rnam thar sgo / /
mu mtha' med pa'i ting 'dzin tshogs thob nas / /
zhing khams bye bar gyal rnams blta ba'i phyir / /
dpag med lus kyi bkod pa ston par shog /
der ni mang du thos pa'i mthar son te / /
mtha' yas 'gro ba chos kyis tshi ma byas nas / /
ring por mi thogs rgyal ba kun gyi gtso / /
ngag gi dbang po'i sku mchog thob par shog /
rje btsun 'jam pa'i dbyangs la bstod pa 'jam dbyangs mnyes par byed pa'i bstod sprin rgya mtsho las sku la bstod pa'i skabs te dang po'o / / / /
'od stong zer gyis phye ba'i gur gum gzugs / /
dang pa'i me long dkyil na gsal ba bzhin / /
'gying legs dbang po'i gzhu bzhin rab bkra ba'i / /
'jam pa'i dbyangs kyis ngag gi dbang phyug stsol / /
phyogs bcu'i zhing kun kun nas 'gengs pa'i sgra skad kyi dbye ba mtha' yas pa / /
sems can kun yid yid dang mthun par tshim byad byed po'i gdangs kyang zil gnon pa / /
khyod kyi gsung dbyangs dbyangs kyi nga ro'i dkyil 'khor 'khor ba srid du rgyun chags pa'i / /
snyan pa'i gsung gang gang gi rna ba'i lam du lhung na na rga 'chi ba 'phrog par byed / /
gsung mnyen 'jam zhing yid 'ong yid du 'thad / /
dag cing di med 'od gsal snyan la 'jebs / /
mnyan par 'os shing mi tshugs snyan zhing dul / /
mi rtsub mi brlang rang dul rna bar snyen / /
lus sems snying ni tshim byed dga' bde skyed / /
gdung med kun tu shes bya rnam rig bya / /
rnam gsal dga' byed mngon par dga' byed cing / /
ku shes cing rnam par byed / /
rigs shing 'brel la zlos pa'i skyon dang bral / /
seng ge glang chen 'brug dang lag 'gro'i dbang / /
dri za ka la ping ka tshangs pa dang / /
shang shang te'u dbang po'i dbyangs ltar snyan / /
rnga sgra ma khengs mi dma' kun rjes zhugs / /
tshig zur phyin cing ma tshang med pa dang / /
ma zhum mi zhan rab dga' khyab cing chub / /
rgyun chags 'brel zhing sgra kun rdzogs par byed / /
dbang po kun tshim ma smad mi 'gyur la / /
ma brtags 'khor gyi dkyil 'khor yongs su grags / /
dug gsum sel byed bdud dpung tshar gcod cing / /
rnam pa kun gyi mchog dang ldan par 'byung / /
de ltar bzhi yis lhag pa'i drug cu'i dbyangs / /
gsung gcig nyid la'ang ma tshang med par ni / /
ji srid nam mkha'i mthas khyab de srid du / /
skal ldan rna ba'i lam du bde ba ster / /
de tshe nye bar gnas la ha cang che bar mi snang ring na gnas la chung min par / /
sna tshogs tshon dang phrad pa'i shel bzhin grangs med gdul @# / /
bya'i rang rang skad dang mthun par ni / /
spyi gtsug mdzod spu mgrin pa la sogs khyod sku'i cha shas kun nas 'byung bar rab ston kyang / /
de dag kun la rtog pa nyer zhi 'di ni nam mkhas tshangs dbyangs? sgrog na mtshon par nus / /
glog dmar mdzes pa'i ske rags bcings pa yi / /
char sprin nang gi 'brug sgra zab mo bzhin / /
'jam dbyangs gsung bstod bsod nams 'di yis bdag /
khyod gsung rna ba'i lam du 'bral med shog /
gsung rgyun rna ba'i bu gar zhugs ma thag /
skal ldan rjes 'dzin log smra tshor gcod cing / /
sdeb legs tshig gi blo gsal yid 'phrog pa'i / /
'chad rtsod rtsom pa'i gnas rnams mthar son shog /
tha dad 'gro ba'i skad la thogs med pa'i / /
nges tshig so so yang dag rig pa mchog /
bde blag thob nas 'gro ba thams cad kyi / /
the tshom gcod pa'i mchog tu bdag gyur cig /
khyod kyis ji ltar rjes su gdams pa yi / /
gsung gi mtshams las nam yang mi 'da' bar / /
gus pas rtse gcig nyams su blangs pa yis / /
gsung gi dbang phyug myur du 'grub par shog /
rje btsun 'jam pa'i dbyangs la bstod pa 'jam dbyangs mnyes par byed pa'i bstod sprin rgya mtsho las gsung la bstod pa'i skabs te gnyis pa'o / / / /
byu ru'i mdangs dang 'dres pa'i gser zang mdog /
mdog legs shes bya ma lus lhang nger mkhyen / /
mkhyen rab dbang phyug 'jam dbyangs 'gro ba'i skyabs / /
skyabs mchog khyod kyis rab 'byams shes rab stsol / /
dngos 'dzin chang gis rab tu myos pas blang dor dpyod pa'i blo gros nyams / /
nyon mongs gdug pa'i sna yi lag pas dge ba'i ljon pa kun tu 'joms / /
sred pa'i zhags pas yid ni drangs pas rnyed bkur glang mo'i phyir 'brang ba / /
bag med nags khrod kun tu rgyu ba'i gdul dka'i yid kyi glang po che / /
dran shes bag yod thag bas dam bcings nas / /
yang dag rigs pa'i lcags kyu rnon po yis / /
'phaD mchog bye bas bgrod cing bsdags pa yi / /
rten 'brel dam pa'i lam bzang srol du btsud / /
tshul de skyo med brtson pa'i shugs drag gis / /
dpag med bskal par yang dang yang goms pas / /
sgyu ma lta bu'i ting 'dzin rdo rje yis / /
mthar 'dzin ri bo ming gi lhag mar mdzad / /
slar yang mtha' yas rgyal ba'i dbang po rnams / /
rab mchog mchod sprin rgya mtshos mnyes byas pas / /
dri med mgur nas tshangs dbyangs nga ro yis / /
dgongs pa gcig gis gsungs pa'i gdams pa mchog /
srid pa'i nad brgya drungs 'byin bdud rtsi'i zas / /
rgyun du bstan pas bgrod par ches dka' ba'i / /
rgyal sras sbyod pa rlabs @# / /
che'i pha rol tu / /
bgrod pa'i blo gros lus stobs rgyas pa na / /
mtha' dag 'dzin pas nam yang mi brdzi zhing / /
ma lus 'khrul snang 'joms la thogs med pa'i / /
ting 'dzin kun gyi gtso bor gyur pa gang / /
rdo rje lta bur grags pa'i ting nge 'dzin / /
khyod kyis mngon du mdzad pa de yi mthus / /
sgyu ma lta bu'i yul gyi snang ba dang / /
rmi lam lta bur gsal zhing rig pa'i blo / /
myong snang ma lus chos kyi dbyings su zhugs /
de phyir rtsa ba nyams pa'i ljon shing bzhin / /
ma lus 'dzin pa'i sa bon drungs phyung bas / /
skyob pa khyod la nam mkha'i ji srid du / /
chos kyi sku las g.yo ba ga la zhig /
de ltar mgon khyod chos kyi dbyings las cung zad g.yo ba med bzhin du / /
du ma'i shes bya gsal bar snang ba me long nang du gzugs brnyan nam / /
nam mkha'i lam na 'ja' tshon bzhin du so sor ma 'dres rdzogs par mkhyen / /
mkhyen bzang khyod kyi mkhyen pa de yang skad cig nyid la de ltar lags / /
sbyin las 'byor ldan gnas yin dbul po min / /
ser snas dbul po'i gnas yin 'byor ldan min / /
de sogs rten 'bral mi bslu'i gnas kun mkhyen / /
de phyir khyod ni smra ba'i gtso bo lags / /
thog med srid par song ba thams cad kyi / /
dge dang mi dge'i las tshul 'bras bur bcas / /
gang de khyod kyi mngon du ma gyur med / /
de slad khyod gsung 'bras med ma mchis lags / /
chags la gnas shing sdang la mos pa dang / /
de las bzlog sogs mos pa sna tshogs tshul / /
mngon sum gzigs phyir khyod kyi mdzad pa kun / /
'gro la don du mi 'gyur yod ma lags / /
bco brgyad khams kyi rab dbye mtha' dag la / /
khyed la lkog tu gyur pa gang yang med / /
de phyir khyod ni gdul bya'i gnas rnams kyi / /
gdul ba'i dus las cung zad gda' ma lags / /
srid par rgyu ba rnams kyi dad sogs kyi / /
dbang po rno rtul dbang po med pa la / /
mkhyen pa thogs med 'jug pa de slad khyod / /
chos ston tshul la shin tu mkhas pa lags / /
mngon par mtho zhing nges par legs pa dang / /
ngan song gnas rnams kun tu bgrod pa'i lam / /
kun la mkhyen pa sgrib pa med pa'i phyir / /
khyod ni 'gro ba'i bshes gnyen bzang po lags / /
bsam gtan gzugs med seng ge rnam par bsgyings / /
thod rgal la sogs ting 'dzin mtha' dag gi /
'jug ldang kun byang tshul la ma rmongs pas / /
snyoms 'jug rnams kyi pha rol son pa lags / /
thogs med 'khor bar yongs su 'dris bgyis pa'i / /
rang gzhan tshe rabs don rtogs dang bcas pa / /
skad cig tsam gyis khong du chud pas na / /
khyod ni sngon gyi mtha' la mkhas pa lags / /
'di tsam dus na 'di nas 'chi 'pho zhing / /
@# / / /
legs spyad nyes sbyad las rnams ji lta bar / /
gang du skye ba'i gnas kun rab mkhyen pas / /
khyod ni phyi ma'i mtha' la mkhas pa lags / /
gang zhig zag pa zad pa'i myang 'das dang /
gang gis zad byed 'phags lam brgyad kyi lam / /
de dag kun la sgrib med mngon sum spyan / /
de phyir khyod ni skyabs kyi dam pa lags / /
de ltar gnas dang gnas min las kyi rnam smin mos pa 'jig rten khams / /
dbang po'i rim pa kun 'gro'i lam dang nyon mongs rnam byang sngon gyi gnas / /
'chi 'pho skye dang zag pa zad la mkhyen pa thogs pa med 'jug pa / /
gang la mnga' ba khyod kyi yul du ma gyur shes bya'i gnas de gang / /
srid par 'khyams pa rnams kyis thog med nas / /
bdag bde'i phyir du gzhan la gnod pa'i lam / /
drag po'i rtsol bas kun tu bsten na yang / /
ngal ba 'bras bu med pas gol ba ltar / /
gzhan la cung zad tsam yang mi 'tshe bar / /
rang nyid phyir du nyin mtshan bar med par / /
brgya phrag brtson pas thar pa bsgrub de yang / /
yang dag lam la rgyab kyis phyogs par gzigs / /
de phyir rgyal ba kun gyi lam gcig pu / /
lus can mtha' dag rjes su 'dzin pa'i ma / /
rgyal sras dpa' bo g.yul du 'jug pa'i go /
snying rje'i la ma bzang ring nas goms par mdzad / /
sdug bsngal rmi lam du yang mi 'dod cing / /
phul byung bde la chog shes med par ni / /
'gro ba 'di dag khyad par yod min na / /
gzhan bde yal bar 'dor rnams chos 'khrul bar / /
brtse ldan khyod kyis gzigs nas bdag dang gzhan / /
mnyam pa nyid du mthong ba'i byang chub sems / /
thog ma nyid du goms par mdzad pa yis / /
sems can thams cad khyod kyis bdag gir bzung / /
bdag bder sred pa yang dag lam gyi gegs / /
gzhan nyid gces 'dzin yon tan kun gyi gter / /
de phyir khyod kyi bdag gzhan brje ba'i tshul / /
yang yang goms pas 'gro kun bdag tu mdzad / /
de ltar snying rje'i ma yis lan mang du / /
lus stobs rdzogs par bskyangs pa'i bcom ldan khyod / /
phun tshogs yon tan rnams kyi mthar phyin kyang / /
zhi ba'i bde bas 'phrog par ga la 'gyur / /
'dab bzang dbang po lha yi lam zhugs pa / /
der gnas ma yin 'dzin mar mi ltung ltar / /
srid zhir mi gnas khyod thugs bstod pas bdag /
'jam dbyangs mkhyen brtse yid la 'bral med shog /
mthar 'dzin go skabs 'phrog pa'i lta ba dang / /
'gro kun bu sdug ltar mthong snying rje gnyis / /
yid la bde blag nyid du grub gyur nas / /
lus can theg pa mchog la 'khrid par shog / /
chos kun tshig don mi brjed dran pa'i gzungs / /
dri ba kun gyi lan @# / /
ldon spobs pa mchog /
myur du bskyed nas chos kyis phongs rnams la / /
legs bshad dga' ston 'gyed par bdag gyur cig /
sna tshogs gdul bya'i bsam pa ji bzhin du / /
mi rtog bzhin du re ba skong ba yi / /
'jam dbyangs thugs kyi dpal gyis myur du bdag /
ston zlas nam mkhar ji bzhin mdzes gyur cig /
rje btsun 'jam pa'i dbyangs la bstod pa 'jam dbyangs mnyes par byed pa'i bstod sprin rgya mtsho las thugs la bstod pa'i skabs te gsum pa'o / / / /
phyogs bcu'i zhing na mtha' yas rgyal bas rgyun chad med par rab sngags pa / /
gang gi snyan pas 'jig rten gsum bkang 'jam pa'i dbyangs zhes rab tu grags / /
gang de'i yon tan cung zad gus pas brjod pa'i bstod sprin rgya mtsho 'di / /
gang zhig 'dzin cing klog pa de yi yid la 'jam dbyangs myur 'jug shog /
ces rje btsun 'jam pa'i dbyangs la bstod pa 'jam dbyangs mnyes par byed pa'i bstod sprin rgya mtsho zhes bya ba 'di ni mang du thos pa'i rgyal khams pa blo bzang grags pa'i dpal gyis gangs can khrod kyi gangs ri'i dbang po'o de gung rgyal gyi lha zhol du sbyar ba'i yi ge pa ni sde snod 'dzin pa b+ha dra pA la'o / / / /
phyogs dus kun gnas skyabs gsum bka' sdod bcas / /
nyon mongs 'gro la mkhyen brtses rab dgongs nas / /
dpag med zhing nas thogs med rdzu 'phrul gyis / /
'dir gshegs mchod sprin rgya mtsho'i dbus bzhugs gsel / /
lag mthil ltar mnyam rin chen rgyan gyis spras / /
ljon shing chu mtshos brgyan pa'i sa gzhi'i dbus / /
rin chen las grub gru bzhi sgo bzhi pa / /
padma nyi zlas brgyan pa'i gdan sting du / /
thugs rjes rtsod pa'i dus kyi gdul bya rnams / /
rnam grol lam la 'god mdzad 'gro ba'i mgon / /
thub pa mchog dang gnas brtan chen po rnams / /
'khor dang bcas pa gnas 'dir gshegs su gsol / /
phyogs bcu'i rgyal ba sras bcas thams cad dang / /
shes rab me 'bar nyon mongs mtsho skem shing / /
rnam grol bsod nams zhing du bkas bstod pa'i / /
phyogs bcu'i nyan thos dge 'dun bzhugs so 'tshal / /
yon sbyor mchod pa'i gnas su spyan 'dren na / /
'gro ba'i don phyir mchod kyis gshegs su gsol / /
'gro ba'i mgon po shAkya seng ge yis / /
sangs rgyas bstan pa gang gi phyag tu bzhag /
gsung rab rin chen sgrom gyi kha 'byed pa / /
chos skyong dgra bcom chen po bzhugs so 'tshal / /
dam chos spel ba'i slad du spyan 'dren na| |'gro ba'i don phyir mchod kyis gshegs su gsol / /
thub pas bka' bsgos bstan pa'i rgyal mtshan 'dzin / /
yan lag 'byung dang ma pham nags na gnas / /
dus ldan rdo rje mo'i bu bzang po dang /
gser @# / /
be'u b+ha ra d+hA dza gser can mchog /
'phags pa ba ku la dang sgra gcan 'dzin / /
lam phran b+ha ra d+hA dza bsod snyoms len / /
lam bstan klu'i sde sbed byed mi phyad pa / /
'khor dang bcas pa gnas 'dir gshegs su gsol / /
spangs dang ye shes phun tshogs sangs rgyas kyang / /
gdul bya'i dbang gi nyan thos tshul 'dzin pa / /
khyad par can gyi 'phrin las chos skyong ba'i / /
gnas brtan bcu drug 'dir byon gdan la bzhugs / /
bde gshegs bka' lung gtsor mdzad bstan pa bsrung / /
rang don dor nas 'khor ba'i nags tshal du / /
gzhan don lhur mdzad gnas brtan bcu drug po / /
dam bcas thugs rje'i dbang gis gnas 'dir gshegs / /
dge bsnyen skyabs gsol bden pa'i tshig brtan pa / /
dkon mchog gsum gyi zham 'bring mchis so 'tshal / /
bsod nams rin chen kling du sbyan 'dren na / /
'gro ba'i don phyir mchod kyis gshegs su gsol / /
bcom ldan 'dir ni byon pa legs / /
bdag cag bsod nams skal bar ldan / /
ji srid mchod pa bdag bgyid na / /
de srid bcom ldan bzhugs su gsol gang gi drin gyis bde chen nyid / /
skad cig nyid la 'char ba gang /
bla ma rin chen lta bu'i sku / /
rdo rje can zhabs pad la 'dud / /
bstan pa rgyas par byin gyis rlobs / /
mgon po thugs rje che ldan pa / /
thams cad mkhyen pa ston pa po / /
bsod nams yon tan rgya mtsho'i zhing / /
de bzhin gshegs la phyag 'tshal lo / /
bstan pa rgyas par byin gyis rlobs / /
dag pas 'dod chags bral bar 'gyur / /
dge bas ngan song las grol zhing / /
gcig tu don dam mchog gyur pa / /
zhi gyur chos la phyag 'tshal lo / /
bstan pa rgyas par byin gyis rlobs / /
grol nas grol ba'i lam yang ston / /
bslab pa dag la rab tu gnas / /
zhing gi dam pa yon tan ldan / /
tshogs mchog dge 'dun la phyag 'tshal / /
bstan pa rgyas par byin gyis rlobs / /
khams gsum pa yi 'gro kun gyi / /
ngan song thams cad sbyong mdzad pa / /
chos kyi 'khor lo bskor mdzad pa'i shA kya seng ge de la 'dud / /
bstan pa rgyas par byin gyis rlobs / /
nyes pa kun las rnam grol cing / /
yon tan kun gyis brgyan pa po / /
sems can kun gyi gnyen gdig pu / /
thams cad mkhyen la phyag 'tshal lo / /
bstan pa rgyas par byin gyis rlobs / /
gang gis skye dang 'jig pa dag / /
tshul 'di yis ni spangs gyur pa / /
rten cing 'brel bar 'byung gsung ba'i / /
thub dbang de la phyag 'tshal lo / /
bstan pa rgyas par byin gyis rlobs / /
mtshungs med blta bas mi ngoms shing / /
gser gyi mdog can mdzes pa'i sku / /
zhal gcig phyag gnyis skyil krung bzhugs / /
sa gnon mnyam gzhag mdzad phyag 'tshal / /
bstan pa rgyas par @# / /
byin gyis rlobs / /
gangs ri chen po te se la / /
'phags pa gnas brtan yan lag 'byung / /
dgra bcom stong dang sum brgyas bskor / /
spos phor rnga yab 'dzin phyag 'tshal / /
bstan pa rgyas par byin gyis rlobs / /
drang srong ri yi ngos shel na / /
'phags pa gnas brtan ma pham pa / /
dgra bcom brgya phrag gcig gis bskor / /
phyag gnyis mnyam gzhag mdzad phyag 'tshal / /
bstan pa rgyas par byin gyis rlobs / /
lo ma bdun pa'i ri phug na / /
'phags pa gnas brtan nags na gnas / /
dgra bcom stong dang bzhi brgyas bskor / /
sdigs mjub rnga yab 'dzin phyag 'tshal / /
bstan pa rgyas par byin gyis rlobs / /
'dzam bu gling gi zangs gling na / /
'phags pa gnas brtan dus ldan ni / /
dgra bcom stong dang chig brgyas bskor / /
gser gyi rna kor 'dzin phyag 'tshal / /
bstan pa rgyas par byin gyis rlobs / /
sing+ga la yi gling na ni / /
gnas brtan rdo rje mo yi bu / /
dgra bcom stong phrag gcig gis bskor / /
sdigs mdzub rnga yab 'dzin phyag 'tshal / /
bstan pa rgyas par byin gyis rlobs / /
chu bo ya mu na'i gling na| |'phags pa gnas brtan bzang po ni / /
dgra bcom stong dang nyis brgyas bskor / /
chos 'chad mnyam gzhag mdzad phyag 'tshal / /
bstan pa rgyas par byin gyis rlobs / /
gnas mchog dam pa kha che na| |'phags pa gnas brtan gser be'u / /
dgra bcom chen po lnga brgyas bskor / /
rin chen zhags pa 'dzin phyag 'tshal / /
bstan pa rgyas par byin gyis rlobs / /
nub kyi ba lang spyod gling na / /
b+ha ra d+h+wa dza gser can ni / /
dgra bcom chen po bdun brgyas bskor / /
phyag gnyis mnyam gzhag mdzad phyag 'tshal / /
bstan pa rgyas par byin gyis rlabs / /
byang gi sgra mi snyan na ni / /
'phags pa gnas brtan ba ku la / /
dgra bcom chen po dgu brgyas bskor / /
phyag gnyis ne'u le 'jin phyag 'tshal / /
bstan pa rgyas par byin gyis rlabs / /
bri yang ku yi gling na ni / /
'phags pa gnas brtan sgra gcan 'dzin / /
dgra bcom stong dang chig brgyas bskor /
rin chen brog zhu 'dzin phyag 'tshal / /
bstan pa rgyas par byin gyis rlobs / /
bya rgod phung po'i ri ba la / /
'phags pa gnas brtan lam phran bstan / /
dgra bcom stong dang drug brgyas bskor / /
phyag gnyis mnyam gzhag mdzad phyag 'tshal / /
bstan pa rgyas par byin gyis rlabs / /
shar gyi lus 'phags gling na ni / /
b+ha ra d+h+wa dza bsod snyoms len / /
dgra bcom stong phrag gcig gis bskor / /
glegs bam lhung bzed 'dzin phyag 'tshal / /
bstan pa rgyas par byin gyis rlobs / /
lha gnas sum cu rtsa gsum na / /
'phags pa gnas brtan lam bstan ni / /
dgra bcom chan po dgu @# / /
brgyas bskor / /
glegs bam chos 'chad mdzad phyag 'tshal / /
bstan pa rgyas par byin gyis rlobs / /
ri yi rgyal po ngos yangs la / /
'phags pa gnas brtan klu yi sde / /
dgra bcom stong dang nyis brgyas bskor / /
bum pa 'khar gsil 'dzin phyag 'tshal / /
bstan pa rgyas par byin gyis rlobs / /
ri yi rgyal po bi hu la / /
'phags pa gnas brtan spad byed ni / /
dgra bcom stong dang bzhi brgyas bskor / /
phyag gnyis glegs bam 'dzin phyag 'tshal / /
bstan pa rgyas par byin gyis rlobs / /
gangs can ri yi rgyal po la / /
'phags pa gnas brtan mi phyed pa / /
dgra bcom stong phrag gcig gis bskor / /
byang chub mchod rten 'dzin phyag 'tshal / /
bstan pa rgyas par byin gyis rlobs / /
dge bsnyen d+harmAt la ni / /
ral pa'i thod bcings glegs bam 'khur / /
snang ba mtha' yas mdun gnas shing / /
rnga yab bum pa 'dzin phyag 'tshal / /
bstan pa rgyas par byin gyis rlobs / /
yul 'khor srung dang 'phags skyes po / /
spyan mi bzang dang rnam thos sras / /
rang rang 'khor 'dul sgo bzhi bsrung / /
rgyal chen bzhi la phyag 'tshal lo / /
bstan pa rgyas par byin gyis rlobs / /
phyag byar 'os pa thams cad la / /
zhing rdul kun gyi grangs snyed kyi / /
lus btud pa yis rnam kun tu / /
mchog tu dad pas phyag 'tshal lo / /
bstan pa rgyas par byin gyis rlobs / / / /
ji snyed su dag phyogs bcu'i 'jig rten na / /
dus gsum gshegs pa mi yi seng ge kun / /
bdag gis ma lus de dag thams cad la / /
lus dang ngag yid dang bas phyag bgyi'o / /
bzang po spyod pa'i smon lam stobs dag gis / /
rgyal ba thams cad yid kyi mngon sum du / /
zhing gi rdul snyed lus rab btud pa yis / /
rgyal ba kun la rab tu phyag 'tshal lo / /
rdul gcig steng na rdul snyed sangs rgyas rnams / /
sangs rgyas sras kyi dbus na bzhugs pa dag /
de ltar chos kyi dbyings rnams ma lus pa / /
thams cad rgyal ba dag gis gar bar mos / /
de dag bsngags pa mi bzad rgya mtsho rnams / /
dbyangs kyi nyan lag rgya mtsho'i sgra kun gyis / /
rgyal ba kun gyi yon tan rab brjod cing / /
bde bar gshegs pa thams cad bdag gis bstod / /
me tog dam pa phreng ba dam pa dang / /
sil snyan rnams dang byugs pa gdugs mchog dang / /
mar me mchog dang bdug spos dam pa yis / /
rgyal ba de dag la ni mchod par bgyi / /
na bza' dam pa rnams dang dri mchog dang / /
phyi ma phur ma ri rab mnyam pa dang / /
bkod pa khyad par 'phags pa'i mchog kun gyis / /
rgyal ba de dag la ni mchod par bgyi / /
mchod pa gang dag bla med rgya che ba / /
de dag rgyal ba thams @# / /
cad la yang mos / /
bzang po spyod la dad pa'i stobs dag gis / /
rgyal ba kun la phyag 'tshal mchod par bgyi / /
'dod chags zhe sdang gti mug dbang gis ni / /
lus dang ngag dang de bzhin yid kyis kyang / /
sdig pa bdag gis bgyis pa ci mchis pa / /
de dag thams cad bdag gis so sor bshags / /
phyogs bcu'i rgyal ba kun dang sangs rgyas sras / /
rang rgyal rnams dang slob dang mi slob dang / /
'gro pa kun gyi bsod nams gang la yang / /
de dang kun gyi rjes su bdag yi rang sa / /
gang rnams phyogs bcu'i 'jig rten sgron ma rnams / /
byang chub rim par sangs rgyas ma chags brnyes /
mgon po de dag bdag gis thams cad la / /
chos 'khor bla na med pa bskor bar bskul / /
mya ngan 'da' ston gang bzhed de dag la / /
'gro ba kun la phan zhing bde ba'i phyir / /
bskal pa zhing gi rdul snyed bzhugs par yang / /
bdag gis thal mo rab sbyar gsol bar bgyi / /
phyag 'tshal ba dang mchod cing bshags pa dang / /
rjes su yi rang bskul zhing gsol ba yi / /
dge ba cung zad bdag gis ci bsaD pa / /
thams cad bdag gis byang chub phyir bsngo'o / / / /
sangs rgyas sprul pa dgra bcom 'phags pa'i tshogs / /
'gro ba'i don du bstan pa skyong mdzad pa / /
dkon mchog gsum dngos gnas brtan bcu drug gis / /
bstan pa yun ring gnas par byin gyis rlobs / /
thugs rje'i bdag nyid gnas brtan bcu drug gi /
'khor tshogs srid mtsho las brgal nyon mongs med / /
khri dang drug stong bzhi brgya'i tshogs rnams kyis / /
bstan pa yun ring gnas par byin gyis rlobs / /
sems can kun gyi gsos gyur dgra bcom pa / /
rig dang zhabs ldan skye rgu'i sbyin gnas che / /
'phags pa'i gang zag chen po khyed rnams kyis / /
bstan pa yun ring gnas par byin gyis rlobs / /
bdag gzhan dge ba'i rtsa ba 'di yi mthus / /
phan bde'i 'byung gnas bstan pa 'phel gyur cig /
sdug bsngal kun 'byung ma lus rab spangs nas / /
srid pa'i rgya mtsho myur du skem par shog /
bsod nams rgya rgya mtsho yongs su rdzogs gyur cing / /
ye shes rgya mtsho rnam par dag gyur te / /
yon tan rgya mtsho ma lus kun rdzogs nas / /
'jig rten kun las khyad par 'phags par shog /
tshogs gnyis mthar phyin dus gsum rgyal ba yi / /
'phrin las sgrub cing yon tan rnam dbyer med / /
skal ba mnyam pa'i gdul bya smin mdzad pa'i / /
mnyam med bla ma mchog gi bkra shis shog /
dus gsum rgyal ba rgyal sras thugs rje ni / /
nyan thos tshul du srid pa ji srid bar / /
bstan pa skyong zhing 'gro ba'i don mdzad pa'i / /
gnas brtan chen po rnams kyi bkra shis shog /
nyin mo bde legs @# / /
mtshan bde legs / /
nyi ma'i gung la bde legs shing /
nyin mtshan rtag tu bde legs pa'i / /
dkon mchog gsum gyi bkra shis shog /
ces pa 'di ni mang du thos pa'i btsun pa dge 'dun rgya mtsho'i dpal gyis sbyar ba'o / / /
mkha' mnyam 'gro la mkhyen brtses rab dgongs nas / /
grangs med gsum du tshogs gnyis rab rdzogs te / /
stong gsum mi mjed zhing gi dpal gyur pa / /
'dren mchog shAkya'i tog la phyag 'tshal lo / /
shes rab chen pos de nyid legs rtogs nas / /
brtson pa chen pos go 'phang mchog brnyes pa / /
bstan pa 'di la ston pa gnyis par grags / /
'phags mchog klu sgrub zhabs la phyag 'tshal lo / /
de sras thu bo dge legs dpal yon can / /
log smra tshar gcod skal ldan rjes su 'dzin / /
thar 'dod rnams la thar ba'i lam ston pa / /
Ar+ya de wa'i zhabs la phyag 'tshal lo / /
mkhyen pa'i dkyil 'khor legs bshad 'od stong can / /
rab 'byams shes bya'i mkha' la rab 'phags shing / /
bde gshegs gsung rab nyin mor byed pa'i dpal / /
'phags pa thog med zhabs la phyag 'tshal lo / /
dgu bcu go dgu 'bum sde'i gzhung rnams kyis / /
gang gi blo gros mgul pa rab brgyan cing / /
'dzam gling 'di na kun mkhyen gnyis par grags / /
mkhas mchog dbyig gnyen zhabs la phyag 'tshal lo / /
phul du byung ba'i blo gros stobs kyis btsun / /
rmad du byung ba'i yon tan khur gyis brjid / /
log smra 'dam bu'i tshal rab 'joms mdzad pa'i / /
phyogs kyi glang po'i zhabs la phyag 'tshal lo / /
chos kyi rigs pas chos min pham mdzad cing / /
grags pa'i sgra chen 'jig rten gsum na grags / /
smra ngan mun 'joms smra ba'i nyi ma mchog /
chos kyi grags pa'i zhabs la phyag 'tshal lo / /
tshul khrims rgya mtsho'i dbus na gnas bcas shing / /
'bum phrag 'dul ba'i gzhung gi gdengs kas brjid / /
rnam grol thar pa'i nor bus gtsug na mdzes / /
mchog gnyis klu yi dbang po la phyag 'tshal / /
thub pa'i bstan la shing rta'i srol btod nas / /
skye rgu rnams la legs pa'i lam ston pa / /
'dzam gling mdzes byed rgyan drug mchog gnyis la / /
rtag tu gus pa'i yid kyis phyag 'tshal lo / /
rgyan drug la bstod pa /
bsod nams kyis mngon par mtho ba khri rgyal bsod nams sdes bskul nas mang du thos pa'i dge slong gzhon nu blo gros kyis mang yul skyid grong du sbyar ba dge legs su gyur cig /
mchog gnyis kyi bstod pa rje rin po che'i rgyan drug dang mchog gnyis kyi bstod ba las phyung /
'dzam gling mdzes byed 'dzam gling rgyan drug la / /
zhes @# / /
pa rgyan drug mchog gnyis la zhes bsgyur ba'o / / / /
oM bde legs su gyur cig /
phun sum tshogs pa b+haM ga la yi yul / /
cho rigs btsun pa za hor rgyal po'i rigs / /
byang chub sems dpa' zhi tsho 'khrungs pa'i brgyud / /
mar me mdzad pa'i zhabs la gsol ba 'debs / /
yab dang yum la sri zhu mkhas shing gus / /
gzugs mdzes yid 'ong shes rab snying brtser ldan / /
dul zhing rgyud 'jam thabs mkhas snying stobs che / /
mar me mdzad pa'i zhabs la gsol ba 'debs / /
'jig rten lugs kyi bstan bcos thams cad dang / /
bzo dang gso ba sgyur rtsal sna tshogs dang / /
rig byed kun la mkhas shing mkhyen pa rgyas / /
mar me mdzad pa'i zhabs la gsol ba 'debs / /
'dod pa'i yon tan rnams la ma chags shing / /
rgyal srid 'byor pa phun tshogs spangs nas ni / /
dge 'dun phal chen sde pa'i dge slong mdzad / /
dpal ldan a ti sha la gsol ba 'debs / /
'dul ba'i sde snod sde bzhi las gsungs pa / /
bde bar gshegs pas bslab pa bcas pa la / /
nyes pa'i skyon gyis ma gos rnam par dag /
dpal ldan a ti sha la gsol ba 'debs / /
yongs su 'dzin pa'i mkhas pa mang bsten cing / /
sde snod gsum dang sgra dang tshad ma dang / /
man ngag kun la mkhas shing mkhyen pa rgyas / /
dpal ldan a ti sha la gsol ba 'debs / /
gser gling rgyal po sa skyong bla ma las / /
byang chub sems kyi bdud rtsi'i sman blangs nas / /
'gro ba kun la phan par mdzad pa yi / /
dpal ldan a ti sha la gsol ba 'debs / /
sems can phongs shing shin tu sdug bsngal ba / /
rab tu mang la snying nas brtse ba yis / /
'jig rten lha dang lha min mir bcas pa'i / /
skyob pa yab gcig po la gsol ba 'debs / /
grub pa brnyes pa'i bla ma dam pa las / /
yi dam lha yi mngon rtogs lung nod nas / /
rtse gcig sgrub pa snying por mdzad pa yis / /
lung bstan thob par mdzad la gsol ba 'debs / /
gdul bya bod du yod bar dgongs nas ni / /
kha ba can gyi ljongs su byon nas kyang / /
sde pa mi chen rnams kyi bla ma mdzad / /
mchod cing bkur 'os khyed la gsol ba 'debs / /
mkhas mchog khyed 'dra bod du ma byon na / /
sangs rgyas bstan pa yod par gyur kyang ni / /
phal cher zab mo'i don la rmongs gyur pas / /
legs par ston mdzad khyed la gsol ba 'debs / /
bstan bcos bsgyur dang /
bsgyur zin 'chos pa dang / /
de nyid 'chad dang rang gi rtsom pa sogs / /
yang dag lam la legs par 'khrid pa yis / /
bstan pa rgyas mdzad khyed la gsol ba 'debs / /
lta ngan la zhan log pa'i lam la zhugs / /
bdud dang mu stegs dbang phyug grub @# / /
mtha' ngan / /
rig pas tshar bcad zar pa'i lam la bkod / /
thar 'dod ded dpon khyed la gsol ba 'debs / /
sbyin dang tshul khrims bzod dang brtson 'grus dang / /
bsam gtan shes rab pha rol phyin pa drug /
skye ba du mar yang yang goms pa yi / /
tshogs gnyis yongs su rdzogs la gsol ba 'debs / /
mkho ba sbyin dang snyan par smra ba dang / /
'jig rten don mthun gdul bya'i don la spyed / /
bsdu ba'i dngos po bzhi yid bal 'byor gyis / /
gzhan don lhur mdzad khyed la x dad dang tshul khrims thos dang gtong ba dang / /
ngo tsha shes dang khrel yod shas rab kyi / /
nor bdun dag gis phyug par gyur pa'i mdzod / /
yon tan 'byung gnas khyed la x sngon tshe smon laM btab pa'i slob ma mchog / /
rgyal ba'i 'byung gnas ring nas 'ongs pa'i tshe / /
u pa si ka de ring sleb bo zhes / /
lha mig mngon shes mnga' la x ma ga d+ha nas slob ma gus pa yi / /
sil snyan dkrol zhing gsol ba btab pa'i skad / /
bod du gsan nas 'brom la sbran pa yi / /
rna ba'i mngon shes mnga' la x lha sar lha yi rol mo bsgrags pa las / /
myur bar byon nas bar khang lha tshogs la / /
phyag rten phul nas mkha' la bskor ba mdzad / /
rdzu 'phrul mngon shes mnga' la x gang du rgyal po'i bka' chems gter du sbas / /
mkha' 'gros gter kha phye nas khyod la bstan / /
shAkya mu ni'i 'ja' sa khyod kyi drin / /
jo bo bka' drin can la gsol ba 'debs sa bdag nad kyis zin pa'i mi rnams la / /
rtag par tshe 'dzin bsrung ba'i skor rnams kyang / /
khyod las byung ste 'gro ba'i nad so mdzad / /
klu sgrub gnyis par grags la gsol ba 'debs / /
snye thang 'or du bye ma'i steng bzhugs tshe / /
brgya byin la sogs bar snang lha tshogs kyis / /
rin chen sna lnga'i me tog char pa phab / /
bla ma lha yi lha la gsol ba 'debs / /
g.yor bo 'ching rur bu mos mgo rgyan phul / /
shi ba gsan nas de yi sgrib sbyong mdzad / /
rigs kyi bu mo lha ru skyes zhes gsungs / /
'gro ba'i 'dren pa khyed la gsol ba 'debs / /
kho bo 'di nas dga' ldan gnas su 'gro /
nga la dad cing gus par byed pa rnams / /
dga' ldan gnas su mjal bar 'gyur zhes gsungs / /
ma 'ongs mngon sum gzigs la gsol ba 'debs / /
dga' ldan gnas na namkha' dri ma med / /
'phags pa'i yul na dI paM ka ra shrI / /
kha ba can 'dir dpal ldan a ti sha / /
sa steng grags pas khyab la gsol ba 'debs / /
'brom ston bdag gis r+wa sgreng lha khang bzhengs / /
'gro ba 'dren phyir gsol ba btab pa las / /
dga' ldan gnas nas rab gnas me tog 'thor / /
byin rlabs dngos su phebs la gsol ba 'debs / /
khyod kyi yon tan mthong dang thos pa las / /
dang ba'i yid kyis lhang lhang gsol 'debs na / /
dka' ldan @# / /
gnas nas thugs rjes gzigs mdzod la / /
gsol ba btab bzhin byin gyis brlab tu gsol / /
da dung kha ba can na khyod nyid la / /
dad cing rjes su slob pa mang yod kyi / /
thugs la dgongs nas bu la ma bzhin du / /
brtse bas bdag gi dge bshes mdzad du gsol / /
snyigs dus skye bo dmus long lta bu rnams / /
dam min dge ba'i bshes 'dras rjes bzung ste / /
'khor ba'i gcong rong gnas nas 'dren med rnams / /
thugs rje'i lcags kyus myur du drang du gsol / /
dus dang gnas skabs dag ni thams cad du / /
dam pa khyod ni bdag gi mgon lags kyi / /
mngon par rdzogs par myur du 'chang rgya 'gyur / /
thos bsam sgom gsum bdag la stsal du gsol / /
yongs kyi dge ba'i bshes gnyen yongs kyi mgon / /
rgyal ba'i gdung 'tsho ba gyur pa rgyal ba'i sras / /
rang gzhan don gnyis 'byung gnas rin po che / /
bshas gnyen ston pa'i zhabs la gsol ba 'debs / /
bskal pa du mar tshogs gnyis goms pa'i mthus / /
gnas gsum don la mkhyen pa'i dkyil 'khor rgyas / /
a ti sha yi sras kyi thu bo pa / /
legs pa'i shes rab zhabs la gsol ba 'debs / /
mar me mdzad dpal rgyal ba kun gyi yab / /
rgyal ba'i 'byung gnas rgyal ba rgya mtsho las / /
gdams pa'i khu ba bton nas tshim mdzad pa'i / /
brtson 'grus g.yung drung zhabs la gsol ba 'debs / /
long med thugs la 'khrungs pa'i po ta ba / /
bdag bas gzhan gces sgom pa'i spyan snga ba / /
sgrub pa snying por mdzad pa'i phu chung ba / /
rgyal sras sku mched gsum la gsol ba 'debs / /
skye ba kun tu jo bo yab sras dang / /
'bral med chos kyi dpal la longs spyod cing / /
sa dang lam gyi yon tan rab rdzoD nas / /
rdo rje 'chang gi go 'phang myur thob shog / / /
dpal mar me mdzad ye shes yab sras brgyud ba dang bcas pa thams cad la dus thams cad du gus pas phyag 'tshal lo / /
snang ba mtha' yas rgyal ba kun gyi gtso / /
snyigs dus lnga brgya'i gtsug rgyan thams cad mkhyen / /
dpal ldan mar me mdzad dpal ye shes zhes / /
phyogs bcur snyan par grags la phyag 'tshal lo / /
nor bu'i ba gam 'od zer bzhad pa'i grong / /
gser gyi rgyal mtshan mngon mtho'i gzhal med cher / /
dge ba'i dpal dang 'od zer can gnyis kyi / /
sras su bsams bzhin 'khrungs la phyag 'tshal lo / /
mchod sbyin brgya pa'i phun tshogs la 'khu ba / /
srid 'byor mnar med dmyal ba'i byin za ltar / /
dgongs ma thag tu de spangs sngags spyod pa'i / /
brtul zhugs grub pa'i dbang po khyod phyag 'tshal / /
bslab gsuM @# / /
sbrang rtsi'i rgyal mtshan dpal 'bar ba / /
kho nas thub bstan dga' tshal mdzes dgongs te / /
don kun grub pa gzhan bzhin rab byung bas / /
thub dbang gnyis par gyur pa khyod phyag 'tshal / /
mkhyen pa'i chu 'dzin brtse ba'i chu khur can / /
brgya dang lnga bcu'i thugs bcud bdud rtsi'i char / /
dri bral khyod thugs shel gyi bum bzang der / /
nam yang dogs pa spangs la phyag 'tshal lo| |dngos stobs rigs pa rdo rje'i me char gyis / /
phas kyi rgol ba'i brag ri kun bsnyil zhing / /
skal ldan rma bya'i rna bar legs bshad kyi / /
'brug sgra dal gyis dgod la phyag 'tshal lo / /
dpal ldan thub pa'i bka' yi khur 'dzin pa / /
sde pa bco brgyad kun gyi gtsug rgyan du / /
khyod gyur de tshe lnga brgya'i gcug rgyan zhes / /
bsngags pa don dang ldan la phyag 'tshal lo / /
gangs can mgon po rgyal ba'i 'byung gnas dang / /
legs spyad smon lam stong gi mtshams sbyor las / /
slar yang bod yul mun ba kun sel ba'i / /
mar me mdzad dpal don mthun khyod phyag 'tshal / /
de tshe kha ba can gyi skyed mos tshal / /
bslab gsum sbrang rtsis gtams pa'i chu skyes kyis / /
yongs gang 'phags yul chos kyi dga' tshal yang / /
kun tu pha ma par mdzad la phyag 'tshal lo / /
zhing 'di'i gdul bya 'dul ba'i don mdzad nas / /
dga' ldan la sogs grangs med gnas mchog tu / /
dpag med sprul pas mu med 'gro ba'i don / /
bzhed dgur mdzad pa khyod la phyag 'tshal lo / /
slar yang mi rtog chos sku'i mkha' dbyings las / /
khyod kyi 'phrin las nyi zla'i 'gros chen pos / /
bdag sogs rmongs pa'i mun pa kun sel zhing / /
thub bstan 'dzin ma gos dkar ldan gyur cig /
bdag gis mchog tu dad pas mgon khyod kyi / /
rnam thar tshul la cha tsam bstod bgyis pas / /
'gro ba kun kyang dpal ldan a ti sha'i / /
rnam thar tshul la 'dod dgur spyod gyur cig /
ces dpal mar me mdzad ye shes kyi rnam par thar pa la mdo tsam du bstod pa 'di ni| gangs can ljongs kyi bka' gdams pa rnams kyi tha shal du gtogs pa chos smra ba'i btsun pa dge 'dun rgya mtsho'i dpal gyis sbyar ba'o / / / /
lha bcas 'gro ba'i ston pa 'od dpag med / /
snyiD dus 'gro la brtse bas ma bzod nas / /
dur smrig 'dzin pa'i gar gyis rnam rol ba / /
mgon po a ti sha la gsol ba 'debs / /
grangs med rgyal ba kun gyi thugs rje'i gter / /
gcig tu bsdus pa 'brom ston chos kyi rje / /
rab 'byams rgyal ba'i 'byung gnas mi zad pa / /
bshes gnyen ston pa'i zhabs la gsol ba 'debs / /
dpag med dus nas mngon par sangs rgyas kyang / /
tshad med thugs rje'i gzhan @# / /
dbang gyur pa'i mthus / /
mu med zhing du grangs med sprul pa yis / /
rnam rol sna tshogs ston la gsol ba 'debs / /
kun la ma ltar brtse ba'i thugs rje yis / /
kun tu gdul bar dka' ba'i sems can rnams / /
kun mkhyen go 'phang mchog la 'god mdzad pa / /
kun gyi skyabs gnas khyod la gsol ba 'debs / /
khyod thugs zhi ba'i ngang las ma g.yos kyang / /
khyod sku'i rnam rol stong gi zlos gar gyis / /
khyod gsung bdud rtsi'i gru char 'bebs mkhas pa / /
khyod la snying nas gus pas gsol ba 'debs / /
sku gsum go 'phang mthon por 'dzegs pa khyod / /
srid gsum 'gro la thugs rje'i spyan ras kyis / /
dus gsum kun tu gzigs ba lhur len pa / /
skyabs gsum kun 'dus khyod la gsol ba 'debs / /
lhag bsam rnam dag 'dzin ma'i khyon yangs las / /
byang chub sems kyi ljon shing yongs rdzogs pa / /
sku gsum 'bras bu'i snye mas g.yur za ba'i / /
'dod dgu'i dpag bsam khyod la gsol ba 'debs / /
de ltar bdag gis mgon po spyan ras gzigs / /
cung zad bstod las byung ba'i bsod nams kyis / /
tshe rabs kun tu jo bo yab sras kyis / /
dgyes bzhin rjes su 'dzin par byin gyis rlobs / /
ngan song gsum gyi 'jigs pas yid skrag nas / /
snying nas dkon mchog gsum la skyabs 'gro zhing / /
dge dang mi dge'i las kyi 'jug ldog gi / /
blang dor tshul bzhin byed par byin gyis rlobs / /
tshe rabs kun tu 'khor ba'i phun tshogs la / /
rmi lam du yang sred pa mi skye zhing / /
thog med dus nas bskyangs pa'i ma rnams la / /
bcos min snying rje skye bar byin gyis rlobs / /
lus can 'khor ba'i mtsho las sgrol ba la / /
zhum pa med pa'i rmad byung snying stobs kyis / /
sems ni byang chub dam par bskyed byas nas / /
phyin drug spyod pas 'tsho bar byin gyis rlobs / /
gnas skabs su yang bshad dang sgrub pa yis / /
bka' gdams bstan pa'i rgyal mtshan phyogs kun tu / /
bsgreng las steng 'gran zla ma mchis pa'i / /
phyogs las rnam par rgyal ba thob par shog /
ces pa 'brom chos kyi rgyal po la bstod cing gsol ba 'debs pa'i tshul 'di ni btsun pa dge 'dun rgya mtsho'i dpal gyis r+wa sgrang rgyal ba'i dben gnas su sbyar ba'o / / / /
swaste /
dpal ldan rtsa ba'i bla ma rin po che / /
bdag gi snying gar padmo'i gdan bzhugs la / /
bka' drin chen po'i sgo nas rjes bzung ste / /
sku gsung thugs dngos grub stsal du gsol / /
rgyal ba'i mdun na rgyal sras bzang po skyong / /
kha ba can na dpal ldan mar med mdzad / /
dga' gnas na nam mkha' dri ma med / /
yid bzhin nor bu lta bur gzhan don mdzad / /
dpal ldan a ti sha la phyag 'tshal lo / /
bskal pa du mar tshogs gnyis goms pa'i mthus / /
gnas gsum don la mkhyen pa'i dkyil 'khor rgyas / /
kha ba can bstan pa'i sgron me sbar / /
a ti sha @# / /
yi sras kyi thub bo pa / /
legs pa'i shes rab zhabs la phyag 'tshal lo / /
rgya gar shar nub le dang bal po'i yul / /
mkhas grub du ma'i legs bshad bdud rtsi'i rgyun / /
rnam dpyod blo yi bum bar legs bsdus nas / /
bod yul rmongs pa'i dri ma sel mdzad pa / /
blo ldan shes rab zhabs la phag 'tshal lo / /
blo gros mtshungs med 'jig rten kun gyi mig / /
phyogs las rnam rgyal rigs pa'i dbang phyug gtso / /
smra ba'i seng ge blo ldan shes rab grags / /
grags pa bsam yas nam mkha'i mthar son pa / /
blo ldan shes rab zhabs la phyag 'tshal lo / /
bskal pa bye ba stong du legs sbyangs pas / /
dri med yongs su dag pa'i thugs mnga' zhing / /
ngal brgyas rig pa'i 'byung gnas du mar ni / /
dam pa nyer bsten dga' ba kun rdzogs pa / /
blo ldan shes rab zhabs la phyag 'tshal lo / /
rnam 'grol mdzad gzhung rigs pa'i thur ma yis / /
legs par phye ba'i blo mig dag pa la / /
thub pa'i gsung rab 'od kyis rab gsal ba'i / /
shes bya mtha' med ji bzhin snang ba can / /
blo ldan shes rab zhabs la phyag 'tshal lo / /
grags pa'i spol spobs pa'i gzi 'bar ba / /
shes rab dkyil 'khor gsung gi zer 'gyed pas / /
skal ldan blo yi padmo kha 'byed cing / /
mi shes mun nag dpyis 'byin mdzad pa po / /
blo ldan shes rab zhabs la phyag 'tshal lo / /
gangs khrod sde snod 'dzin pa'i cod pan gyis / /
khyod kyi zhabs kyi padmo rnam mdzes shing / /
rigs par smra ba'i seng ge'i sgra dbyangs kyis / /
gzhung lugs smra ba'i wa tshogs skrag mdzad pa / /
blo ldan shes rab zhabs la phyag 'tshal lo / /
brtse bas skal ldan 'gro ba rdzas 'dzin cing / /
thub pa'i bstan pa phyogs bcur rgyas mdzad pa / /
lhar bcas 'jig rten kun gyi mchod pa'i gnas / /
mi yi dbang po mchog la mgos phyag 'tshal / /
snyigs ma'i dus 'dir thub pa'i bstan pa la / /
ston pa gnyis gyur blo gros yongs su gsal / /
rgyal sras brtse ldan bstan pa'i khur 'dzin pa / /
kun las rnam mdzes khyod la phyag 'tshal lo / /
dka' ba lhur len srog la'ang mi 'dzem par / /
rgya gar yul du gshegs nas lung rigs gnyis / /
lags bsgyur mun ru ma gnas pa'i sa phyogs 'dir / /
bstan pa gsal mdzad khyed la phyag 'tshal lo / /
byang phyogs gangs ri'i khrod 'dir gzhan dag dang / /
mtshungs bral shes rab mchog gi rtsal ldan pas / /
mngon rlom ri dwaD tshogs rnams skrag mdzad pa / /
mi yi seng ge khyod la phyag 'tshal lo / /
kha ba can ljongs sangs rgyas bstan pa'i bdag /
srid pa gsum gyi sa mkhan ston par grags / /
rgyal bas lung bstan brnyes @# / /
pa'i lo ts+tsha ba / /
blo ldan shes rab zhabs la phyag 'tshal lo / /
dang ba'i sems kyis 'bad pa lhur blangs nas / /
brtse ldan khyed la gsol ba btab pa las / /
bsod nams rnyed dang smon lam rnam dag mthus / /
bdag dang mtha' yas sems can ma lus pa / /
bstan pa'i khur 'dzin blo ldan shes rab khyod / /
nam zhig 'gro ba'i bla mar gyur pa'i tshe / /
'dren pa khyed kyi gdul byar rab gyur nas / /
nyon mongs g.yul las rnam par rgyal bar shog /
spyad pas mi ngoms bde ba'i mnog chung ba'i / /
'dod yon lnga la chags pa rnam spangs nas / /
skye dang skye bar khyed kyi zhabs drung du / /
spong pa lhur len thos la 'dun par shog /
skyes chen khyed kyi thugs rje'i lcags kyu yis / /
lhag par mos pa bdag sogs rjes bzung nas / /
bzhugs gnas pho brang 'di dag longs spyod dang / /
chos kyis rgyas par byin gyis brlab tu gsol / /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog /
dpal ldan bla ma khyed sku ci 'dra dang / /
'khor dang sku tshe'i tshad dang zhing khams dang / /
khyed kyi mtshan mchog bzang po ci 'dra ba / /
de 'dra kho nar 'gro rnams 'gyur bar shog /
tshogs gnyis mthar phyin dus gsum rgyal ba yi / /
'phrin las sgrub cing yon tan rnams dbyer med / /
skal ba mnyam ba'i gdul bya smin mdzad pa / /
mnyam med bla ma mchog gi bkra shis shog / / /
'dren pa mnyaM med ston pa bcom ldan 'das / /
rgyal tshab dam pa rje btsun mi pham mgon / /
rgyal bas lung bstan 'phags pa thogs med zhabs / /
sangs rgyas byang sems gsum la gsol ba 'debs / /
'dzam gling mkhas pa'i gtsug rgyan dbyig gi gnyen / /
dbu ma'i lam brnyes 'phags pa rnam grol sde / /
dad pa'i sar gnas btsun pa rnam grol sde / /
'jig rten mig 'byed gsum la gsol ba 'debs / /
rmad byung ngo mtshar gnas gyur mchog gi sde / /
zab mo'i lam gyis rgyud sbyangs dul ba'i sde / /
rlabs chen spyod pa'i gter gyur rnam snang mdzad / /
'gro ba'i rtsa lag gsum la gsol ba 'debs / /
lam mchog sher phyin rgyas mdzad seng bzang zhabs / /
rgyal ba'i man ngag kun 'dzin ku sa li / /
'gro kun brtse bas rjes 'dzin dge ba can / /
'gro ba'i dad dpon gsum la gsol ba 'debs / /
byang chub thugs la mnga' brnyes gser gling pa / /
shing rta chen po'i srol 'dzin mar me mdzad / /
lam bzang gsal mdzad ston pa rin po che / /
bstan pa'i srog shing gsum la gsol ba 'debs / /
rnal 'byor dbang phyug dpal ldan dgon pa ba / /
zab mo'i ting 'dzin brtan pa'i sne'u zur pa / /
'dul ba'i @# / /
sde snod kun 'dzin thag ma pa / /
mtha' 'khob sgron me gsum la gsol ba 'debs / /
brtson pas sgrub pa lhur len nam seng zhabs / /
dam pas byin rlabs nam mkha' rgyal po dang / /
'jig rten chos brgyad spangs pa'i seng ge bzang / /
rgyal sras bzang po'i zhabs la gsol ba 'debs / /
byang chub thugs kyis 'gro kun bu bzhin gzigs / /
lhag pa'i lha yis rjes bzung byin gyis brlabs / /
snyigs dus 'gro ba 'dren pa'i bshes gnyen mchog /
nam mkha' rgyal mtshan zhabs la gsol ba 'debs / /
dmigs med brtse ba'i gter chen spyan ras gzigs / /
dri med mkhyen pa'i dbang po 'jam dpal dbyangs / /
gangs can mkhas pa'i gtsug rgyan btsong kha pa / /
dpal ldan bla ma'i zhabs la gsol ba 'debs / /
bde bar gshegs pa'i gsung rab padmo'i tshal / /
legs par 'byed pa'i blo gros 'od stong ldan / /
srad gsum mkhas pa'i gtsug rgyan rin po che / /
rgyal tshab chos rje'i zhabs la gsol ba 'debs / /
rab 'byams sde snod gsum la mkhyen pa rgyas / /
rna dag bslab pa gsuM gyi nor gyis phyug /
lus can byang chub gsuM la 'god mdzad pa'i / /
'dul ba 'dzin pa'i zhabs la gsol ba 'debs / /
phun tshogs dge legs lung rtogs nor bu'i dpal / /
'phrin las bzang pos bstan pa rgyas mdzad pa / /
thar lam gsal bar ston pa'i thuD rje can / /
mkhas grub chos rje'i zhabs la gsol ba 'debs / /
ri bo dga' ldan du mkhan brgyud yongs rdzogs mi 'dug rung gang gsung rnams /
phun tshogs bslab gsum yongs 'du'i rtsab brtan / /
rlabs chen spyod pa'i yal ga khyon yangs shing / /
bsdu dngos 'bras bus brjid pa kun+dI tshal / /
dpal ldan bla ma'i zhabs la gsol ba 'debs / /
blo gros rab dkar legs bshad kun gyi gter / /
gsung rab rin chen bdun la dbang sgyur zhing / /
chos kyi rgyal srid skyong ba'i dpal mnga' ba / /
rje btsun bla ma'i zhabs la gsol ba 'debs / /
rgya chen chos kyi srid la dbang bsgyur zhing / /
rgyal ba kun gyi bstan pa'i rgyal mtshan 'dzin / /
dpal 'byor bzang pos 'gro kun legs skyong ba / /
chos kyi rgyal mtshan zhabs la gsol ba 'debs / /
gzhung lugs 'bum phrag nam mkha'i khyon yangs por / /
dri med bslab gsum dkyil 'khor rab tu rgyas / /
thub bstan nyin mor byed pa'i dpal yon can / /
dpal ldan bla ma'i zhabs la gsol ba 'debs / /
rnam dkar las dang rlabs chen smon lam gyis / /
rgyal ba'i bstan pa 'dzin pa kun gyi dpal / /
shes bya kun la legs pa'i blo gros rgyas / /
blo gsal kun gyi mgon la gsol ba 'debs / /
mkhyen rab 'jam pa'i dbyangs ltar mtha' yas shing / /
@# / /
thugs rje'i 'gro ba ma lus bu bzhin gzigs / /
'phrin las bzang pos bstan pa rgyas mdzad pa / /
dpal ldan bla ma'i zhabs la gsol ba 'debs / /
'bras spungs mkhan brgyud ni /
bkra shis rab brtan yid 'ong mdzes pa'i sku / /
dpal ldan chos sgra snyan par sgrog pa'i gsung / /
gsung rab ma lus mkhyen pa'i thugs mnga' ba / /
'jam dbyangs chos rje'i zhabs la gsol ba 'debs / /
rnam dkar las dang rlabs chen smon lam gyis / /
rgyal ba'i bstan pa 'dzin pa kun gyi dpal / /
shes bya kun la legs pa'i blo gros rgyas / /
bla gsal kun gyi mgon la gsol ba 'debs / /
dpal ldan smra ba'i seng ge grub pa'i gtso / /
rin chen byang chub sems kyi gzhal med khang / /
shAkya'i tog gi bstan pa'i rgyal mtshan 'dzin / /
blo bzang bstan pa'i dpal la gsol ba 'debs / /
gang gi mkhyen pa 'jam dbyangs gzhon nu bzhin / /
legs bshad dga' ston 'gro la stsol mdzad cing / /
skal bzang gdul bya'i blo gros rgyas mdzad pa'i / /
dpal ldan bla ma'i zhabs la gsol ba 'debs / /
rmad byung mkhyen brtse'i gting mtha' mi mngon zhing / /
mdo sngags yid bzhin nor bu'i tshogs kyis gang / /
mkhas btsun klu dbang tshogs kyis nyar bsten pa / /
yon tan rgya mtsho'i zhabs la gsol ba 'debs / /
dgos 'dod kun 'byung nor bu bsam 'phel khyod / /
yon tan thams cad ma bslabs thugs su chud / /
thos bsam sgom pa mthar byin grub pa brnyes / /
'phrin las rgyun mi 'chad la gsol ba 'debs / /
bsod nams ye shes tshogs gnyis gams pa' mthus / /
lung rtogs yon tan du ma'i mdzod 'dzin cing / /
snyan pa'i grags pas nor 'dzin yongs su khyab / /
rje btsun bla ma'i zhabs la gsol ba 'debs / /
rgya chen bsod nams mchog gis bskrun pa'i sku / /
legs bshad chos kyi sgra dbyangs sgrog pa'i gsung / /
shes bya ma lus thogs med mkhyen pa'i thugs / /
mkhas grub rgya mtsho'i mgon la gsol ba 'debs / /
mthong ba don ldan slar yang bstan pa'i dpal / /
'gro ba'i don la 'gran zla ma mchis pa / /
snying nas dran pas spyi bor legs bsgoms te / /
yon tan rgya mtsho'i zhabs la gsol ba 'debs / /
dge legs yon tan ma lus 'byung ba'i gnas / /
dri med blo bzang bstan pa'i khang bzang rtser / /
chos kyi rgyal mtshan 'dzin pa'i dpal yon can / /
dpal ldan bla ma'i zhabs la gsol ba 'debs / /
blo bzang rgyal ba kun gyi thugs rje ni / /
gcig tu bsdus pa yon tan rgya mtsho'i dpal / /
lhun grub 'phrin las bzang po'i mdzad pa can / /
rje btsun bla ma'i zhabs la gsol ba 'debs / /
blo gros yangs pa'i skal bzang gdul bya'i tshogs / /
gtsug @# / /
na bsod nams ye shes 'bras bu yis / /
legs dud rlung gi rgyal mtshan ltar bkra ba / /
dpal ldan bla ma'i zhabs la gsol ba 'debs / /
snga 'gyur thag pa padma'i rdzing skyes kyang / /
blo bzang grags snyan bstan pa rin chen gyi / /
gdugs dkar mkha' khyab 'gro ba'i grib bsil du / /
'degs mkhas tshangs dbyangs rgya mtshor gsol ba 'debs / /
bskal bzang rnam 'dren shAkya seng ge yi / /
mdo sngags bstan pa'i rgya mtsho spel slad du / /
'phags mchog 'jig rten dbang phyug mi yi gar / /
legs mdzad rje btsun bla mar gsol ba 'debs / /
mkhyen brtse'i bdag nyid rje btsun spyan ras gzigs / /
dpal ldan mkhas btsun bzang po'i zlos gar gyis / /
rnam rol mchog gi sprul sku yid bzhin nor / /
blo bzang bstan pa'i dpal du zhabs brtan shog /
ser mkhan brgyud ni / /
phun tshoD bslab gsum yongs 'du'i rtsa ba brtan / /
rlabs chen spyod pa'i yal ga khyon yangs shing / /
bsdu dngos 'bras bus brjid pa kun+da'i tshal / /
dpal ldan bla ma'i zhabs la gsol ba 'debs / /
byams pa chen pos 'gro kun bde la 'god / /
thugs rje chen pos 'jigs pa kun las skyob / /
yon tan chen pos bshes gnyen mchog gyur pa / /
byams chen chos rje'i zhabs la gsol ba 'debs / /
bla med shAkya'i bstan la rab tu byung / /
nyes ltud dri mas ma gos bsod nams bzang / /
rgyal sras dpa' bo byang sems rin po che / /
shAkya bsod nams zhabs la gsol ba 'debs / /
mang thos yon tan rgya mtsho'i mthar son cing / /
'chad rtsod rtsom la thogs med spobs pa can / /
gnas lnga rig pa'i paN chen chos kyi rje / /
rgyal mtshan bzang po'i zhabs la gsol ba 'debs / /
blo gros rab tu rgyas pa'i lang tshol / /
gsung rab rin chen rgyan gyis mdzes byas shing / /
shAkya seng ge'i bstan pa'i skyed tshal du / /
legs bshad glu gar mdzad la gsol ba 'debs / /
mdo sngags rgya mtsho'i dpal la gnas bcas shing / /
lung riD nor bu'i 'byor pa rab tu rgyas / /
legs bshad 'dod dgu lhun grub stsol mdzad pa / /
bshes gnyen klu dbang zhabs la gsol ba 'debs / /
mang du thos pa'i rin chen gzhal med khang / /
don yod grub pa'i rgyal mtshan mthon po can / /
dpal ldan 'phrin las bzang po'i ba dan g.yo / /
bshes gnyen dam pa'i zhabs la gsol ba 'debs / /
dgos 'dod kun 'byung nor bu bsam 'phel khyod / /
yon tan thams cad ma bslabs thugs su chud / /
thos bsam sgom pa mthar phyin grub pa brnyes / /
'phrin las rgyun mi 'chad la gsol ba 'debs / /
rje btsun chos kyi rgyal po btsong kha pa'i / /
bshad sgrub bstan pa'i rgyal @# / /
mtshan 'dzin pa la / /
dpal ldan 'phrin las bzang po'i dpal mnga' ba / /
bshes gnyen dam pa'i zhabs la gsol ba 'debs / /
bsod nams ye shes tshogs gnyis goms pa'i mthus / /
lung rtogs yon tan du ma'i mdzod 'dzin cing / /
snyan pa'i grags pas nor 'dzin yongs su khyab / /
rje btsun bla ma'i zhabs la gsol ba 'debs / /
mdo rgyud chos kyi mkha' la thogs med rgyu / /
grags pa'i 'od zer stong gi dra ba can / /
skal bzang gdul bya'i pad tshal gnyen gcig pu / /
rmad byung bshes gnyen zhabs la gsol ba 'debs / /
rgya chen bsod nams mchog gis bskrun pa'i sku / /
legs bshad chos kyi sgra dbyangs sgrog pa'i gsung / /
shes bya ma lus thogs med mkhyen pa'i thugs / /
mkhas grub rgya mtsho'i mgen la gsol ba 'debs / /
rgyal ba slu med bsod nams rgyal ba'i sku / /
rgyal ba'i chos la thogs pa med pa'i gsung / /
rgyal ba dbyar med gnas lnga rig pa'i thugs / /
'jam dbyangs rgya mtsho'i zhabs la gsol ba 'debs / /
'gro la spyan ras stong gis gzigs pa yi / /
chos sku mkha' dbyings mdzes ma'i lang tshol / /
mngon par 'khyud pa'i sgyu 'phrul dra ba'i gar / /
mthong bas don ldan mdzad la gsol ba 'debs / /
dge legs yon tan ma lus 'byung ba'i gnas / /
dri med blo bzang bstan pa'i khang bzang rtser / /
chos kyi rgyal mtshan 'jin pa'i dpal yon can / /
dpal ldan bla ma'i zhabs la gsol ba 'debs / /
blo bzang rgyal ba kun gyi thugs rje ni / /
gcig tu bsdus pa yon tan rgya mtsho'i dpal / /
lhun grub 'phrin las bzang po'i mdzad pa can / /
rje btsun bla ma'i zhabs la gsol ba 'debs / /
blo gros yangs pa'i skal bzang gdul bya'i tshogs / /
gtsug na bsod nams ye shes 'bras bu yis / /
legs dud rlung gi rgyal mtshan ltar bkra ba / /
dpal ldan bla ma'i zhabs la gsol ba 'debs / /
snga 'gyur theg pa padma'i rdzing skyes kyang / /
blo bzang grags snyan bstan pa rin chen gyi / /
gdugs dkar mkha' khyab 'gro ba'i grib sil du / /
'degs mkhas tshangs dbyangs rgya mtshor gsol ba 'debs / /
bskal bzang rnam 'dren shAkya seng ge yi / /
mdo sngags bstan pa'i rgya mtsho spel slad du / /
'phags mchog 'jig rten dbang phyug mi yi gar / /
legs mdzad rje btsun bla mar gsol ba 'debs / /
rab 'byams gsung rab kun la lta ba'i mig /
skal bzang thar par bgrod pa'i 'jug dogs mchog /
brtsebs bskyed pa'i thabs mkhas mdzad pa yis / /
gsal mdzad bshes gnyen rnams la gsol ba 'debs / / / /
smra ba zla med 'dren mchog shAkya'i tog /
rgyal ba'i mkhyen rab kun bsdus 'jam pa'i dbyangs / /
@# / /
zab mo'i don gzigs 'phags mchog klu sgrub zhabs / /
smra ba'i gtsug rgyan gsum la gsol ba 'debs / /
'phags pa'i dgongs pa gsal mdzad zla ba grags / /
de sras thu bo rigs pa'i khu byug cha / /
rgyal sras rigs pa'i khu byug gnyis pa'i zhabs / /
rigs pa'i dbang phyug gsum la gsol ba 'debs / /
rten 'brel zab mo ji bzhin gzigs pa yi / /
shing rta chen po'i srol 'dzin mar me mdzad / /
lam bzang gsal mdzad ston pa rin po che / /
'dzam gling rgyan gyur gnyis la gsol ba 'debs / /
rgyal ba'i gdung 'tshob bshes gnyen po to ba / /
rnam dpyod 'gran zla bral ba'i sha ra ba / /
byang chub thugs kyi bka' babs 'chad kha ba / /
'gro ba'i re skong gsum la gsol ba 'debs / /
lung rtogs mnga' bdag byang sems spyil bu pa / /
dri med lung gi dbang phyug mkhas pa'i mchog /
khams gsum 'gro ba'i mgon po rin po che / /
gnas brtan chen po gsum la gsol ba 'debs / /
rnam dag tshul khrims ngad ldang zangs chen pa / /
'dul ba 'bum sde'i mnga' bdag mtsho sna pa / /
chos mngon rgya mtsho'i mthar son mon gra pa / /
'gro ba'i 'dren pa gsum la gsol ba 'debs / /
zab cing rgya che'i chos la mnga' brnyes pa / /
skal ldan 'gro ba kun gyi skyabs su gyur / /
'phrin las bzang pos bstan pa rgyas mdzad pa / /
dpal ldan bla ma'i zhabs la gsol ba 'debs / /
grub pa'i dbang phyug chen po tshul khrims 'bar / /
bshes gnyen tshul bzhin bsten mdzad gzhon nu 'od / /
theg mchog lam gyis rgyud sbyangs dgyer sgom zhabs / /
rgyal ba'i sras po gsum la gsol ba 'debs / /
rmad byung yon tan mdzod 'dzin sangs rgyas dbon / /
dam pas byin brlabs nam mkha' rgyal po dang / /
'jig rten chos brgyad spangs pa'i seng ge bzang / /
rgyal sras bzang po'i zhabs la gsol ba 'debs / /
byang chub thugs kyis 'gro kun bu bzhin gzigs / /
lhag pa'i lha yis rjes bzung byin gyis brlabs / /
snyigs dus 'gro ba 'dren pa'i bshes gnyen mchog /
nam mkha' rgyal mtshan zhabs la gsol ba 'debs / /
blo gros khang bzang bslab gsum nor gyis phyug /
bzang po'i 'phrin las gdul bya'i dpal du shar / /
grags pa'i 'od zer 'dzam gling phyogs bcur 'phro / /
blo bzang grags pa'i zhabs la gsol ba 'debs / /
ri bo dge ldan gyi bla brgyud ni / /
thar 'dod thar par 'jug pa'i sgo gcig pu / /
dngos stobs rigs pas rigs pa'i gzhung gi don / /
legs par rtogs nas gzhan la legs 'doms pa'i / /
rgyal tshab chos rje'i zhabs la gsol ba 'debs / /
'dul ba 'dzin pa thub @# / /
pa'i rgyal tshab ces / /
snyan pa'i grags pas sa steng kun khyab cing / /
phyogs dus kun tu bstan pa'i rgyal mtshan 'dzin / /
grags pa rgyal mtshan zhabs la gsol ba 'debs / /
gzhung lugs ral pa 'thug pos gnya' khebs shing / /
rigs pa'i gad rgyangs sa gsum 'dir byed pa / /
'jigs med smra ba'i seng ge dge legs dpal / /
mkhas grub chos rje'i zhabs la gsol ba 'debs / /
dge legs gting mtha' yangs pa'i chu gter las / /
mkhyen brtse'i 'od 'bar dbang gi rgyal po ltar / /
mkhas mang rgyal mtshan gtsug na mngon mtho ba / /
mi pham bla ma'i zhabs la gsol ba 'debs / /
dri med blo gros rigs pa'i 'brug sgra can / /
rgya mtsho'i gos can mtha' dag 'dar byed pa / /
chos char zab mos thub bstan dpyid kyi dpal / /
skyong mdzad bla ma mchog la gsol ba 'debs / /
thub bstan gser gyi dra bas gdong mdzes shing / /
bslab gsum dag pa'i lus stobs rab tu rgyas / /
bdag tu 'dzin pa'i 'khri shing kun gcod pa / /
bsdu bzhis 'gro don mdzad la gsol ba 'debs / /
mdo rgyud kun la blo gros thogs med rgyas / /
ri dbang lta bur brtan pa'i thugs rje can / /
lus can theg pa mchog la 'god mdzad pa'i / /
dpal ldan bla ma'i zhabs la gsol ba 'debs / /
smon lam brgya phrag du mas bskrun pa'i sku / /
dpal ldan mkhas pa'i yid rab 'phrog pa'i gsung / /
legs pa'i blo gros chos kun gsal ba'i thugs / /
rab 'byams chos rje'i zhabs la gsol ba 'debs / /
thos bsam sgom pa'i blo gros yongs su gsal / /
mkhas btsun bzang pos 'phrin las phyogs bcur rgyas / /
'chad rtsod rtsom la smra ba'i nyi ma mchog /
blo bzang nyi ma'i zhabs la gsol ba 'debs / /
rab 'byams gsung rab kun la lta ba'i mig /
skal bzang thar par bgrod pa'i 'jug ngogs mchog /
brtse bas bskyod pa'i thabs mkhas mdzad pa yis / /
gsal mdzad bshes gnyen rnams la gsol ba 'debs / /
yon tan kun gyi gzhir gyur drin can rje / /
tshul bzhin bsten pa lam gyi rtsa ba ru / /
legs par mthong nas 'bad pa du ma yis / /
gus pa chen pos bsten par byin gyis rlobs / /
lan gcig rnyed pa'i dal ba'i rten bzang 'di / /
shin tu rnyed dka' don che shes gyur nas / /
nyin mtshan kun tu snying po len pa'i blo / /
rgyun chad med par skye bar byin gyis rlobs / /
lus srog g.yo ba chu yi chu bur bzhin / /
myur du 'jig pa'i 'chi ba dran pa dang / /
shi ba'i rjes su lus dang grib ma bzhin / /
dkar nag las 'bras phyi bzhin 'brang ba la / /
nges pa brtan po rnyed nas nyes pa'i tshogs / /
phra zhing phra ba rnams kyang spong ba dang / /
dge tshogs @# / /
mtha' dag sgrub par byed pa la / /
rtag tu bag dang ldan par byin gyis rlobs / /
spyad pas mi ngoms sdug bsngal kun gyi sgo / /
yid brtan mi rung srid pa'i phun tshogs kyi / /
nyes dmigs rig nas thar pa'i bde ba la / /
don gnyer chen po skye bar byin gyis rlobs / /
rnam dag bsam pa de yis drangs pa yi / /
dran dang shes bzhin bag yod chen po yis / /
bstan pa'i rtsa ba so so thar pa la / /
sgrub pa snying por byed par byin gyis rlobs / /
rang nyid srid mtshor lhung ba ji bzhin du / /
mar gyur 'gro ba kun kyang de 'dra bar / /
mthong nas 'gro ba sgrol ba'i khur 'khyer ba'i / /
byang chub sems mchog 'byongs par by-in gyis rlobs / /
sems tsam bskyed kyang tshul khrims rnam gsum la / /
goms pa med na byang chub mi 'grub par / /
legs par mthong nas rgyal sras sdom pa la / /
brtson pa drag pos slob par byin gyis rlobs / /
log pa'i yul la g.yeng ba zhi byed cing / /
yang dag don la tshul bzhin dpyod pa yi / /
zhi gnas lhag mthong zung du 'brel ba'i lam / /
myur du rgyud la skye bar byin gyis rlobs / /
thun mong lam sbyangs snod du gyur pa na / /
theg pa kun gyi mchog gyur rdo rje'i theg /
skal bzang skye bo'i 'jug ngogs dam pa der / /
bde blag nyid du 'jug par byin gyis rlobs / /
de tshe dngos grub rnam gnyis 'grub pa'i gzhi / /
rnam dag dam tshig sdom par gsungs pa la / /
bcos ma min pa'i nges pa rnyed gyur nas / /
srog dang bsngos te srung bar byin gyis rlobs / /
de nas rgyud sde'i snying po rim gnyis kyi / /
gnad rnams ji bzhin rtogs nas brtson pa yis / /
thun bzhi'i rnal 'byor spyod las mi g.yel bar / /
dam pa'i gsung bzhin sgrub par byin gyis rlobs / /
de ltar lam bzang ston pa'i bshes gnyen dang / /
tshul bzhin sgrub pa'i grogs rnams zhabs brtan cing / /
phyi dang nang gi bar du gcod pa'i tshogs / /
nye bar zhi bar byin gyis brlab tu gsol / /
byang chub lam gyi rim pa'i brgyud pa rnams la gsol ba 'debs pa'i rim pa lam mchog sgo 'byed ces bya ba 'di ni 'dod 'dun can du mas bskul ba'i don du /
sems dpa' chen po du mas byin gyis brlabs pa'i grub gnas byang r+wa sgreng rgyal ba'i dben gnas kyi dgon pa gong du dpal ldan a te sha'i sku dngos dang khyad par ma mchis pa'i sku 'dra dbu yon ma cha bar grags pa'i spyan sngar yun ring du gsol ba btab nas shAkya'i dge slong blo bzang grags pa'i dpal gyis sbyar ba'i yi ge pa ni shAkya bzang gis bgyis pa'o / / / /
mkhyen pas srid pa'i 'ching ba mthar mdzad cing / /
thugs rjes zhi la dga' ba ring du dor / /
srid zhi'i mtha' la mi gnas srid zhi'i mgon / /
rgyal ba rdo rje 'chang la gsol ba 'debs / /
@# / /
rab 'byams zhing gi rdul snyed las 'das pa'i / /
grangs med rgyal ba rnams kyi mkhyen pa'i gter / /
mtha' yas gcig tu bsdus pa'i ye shes sku / /
mgon po 'jam pa'i dbyangs la gsol ba 'debs / /
rlabs chen smon lam ring nas btab pa'i mthus / /
rje btsun 'jam dbyangs nyid kyis mngon sum du / /
the tshom dra ba mtha' dag bsal gyur pa / /
dpa' bo rdo rje'i zhabs la gsol ba 'debs / /
bden gnyis gnas tshul rigs pas legs rtogs shing / /
thabs shes zung 'bral nyams su blangs pa'i mthus / /
sku gsum mngon du gyur pa'i btsong kha pa / /
dpal ldan bla ma'i zhabs la gsol ba 'debs / /
bde gshegs gsung rab nags kyi tshal na gnas / /
'bum phrag gzhung gi ral pa'i tshogs kyis brjid / /
legs lam smra ba'i seng ge dge 'dun grub / /
'dzam gling mkhas pa'i zhabs la gsol ba 'debs / /
'jig rten 'jig rten 'das pa'i dge legs kyi / /
yon tan kun gyi rtsa ba drin can rje / /
yid la dran pa tsam gyis dus kun tu / /
mos gus rtsol med skye bar byin gyis rlobs / /
'dod chung chog shes zhi zhing dul bar gnas / /
snying nas thar pa don gnyer gsong por smra / /
bag yod la sbyor grogs mchog sten byed cing / /
dag snang phyogs med skye bar byin gyis rlobs / /
'chi bar des shing nam 'chi cha med pa / /
tshig tsam min par dran nas long med dang / /
rnyed bkur chos la gting nas zhen log ste / /
dgos med rgyud la skye bar byin gyis rlobs / /
lus can mtha' dag drin can mar shes pas / /
nyam thag rnams kyi sdug bsngal dran gyur nas / /
rang bde 'ba' zhig sgrub las yid log ste / /
snying rje rtsol med skye bar byin gyis rlobs / /
mthar 'dzin nad kun sel ba'i sman gcig pu| |zab mo rten 'bral mtha' dang bral ba'i don / /
'phags mchog klu sgrub yab sras dgongs pa dag /
ji bzhin khong du chud par byin gyis rlobs / /
dge 'dis mtshon nas dus gsum dang 'brel ba'i| |bdag gzhan dge ba'i rtsa ba ji snyed pa / /
de dag thams cad skye zhing skye ba ru / /
byang chub mchog gi rjes su mi mthun pa'i / /
shes kyi kha 'dod pa dang grags pa dang / /
'khor dang longs spyod rnyed dang bkur sti'i rgyur / /
skad cig tsam yang nam yang mi smin par / /
bla med byang chub kho na'i rgyur gyur cig /
rmad byung sras bcas rgyal ba'i byin rlabs dang / /
rten 'brel bslu ba med pa'i bden pa dang / /
bdag gi lhag bsam dag pa'i mthu stobs kyis / /
rnam dag smon pa'i gnas 'di 'grub par shog /
ces byin rlabs nye brgyud kyi bla ma rnams la gsol ba 'debs pa dngos grub kyi snye ma zhes bya ba @# / /
'di ni mang du thos pa'i dge slong blo bzang grags pa'i dpal gyis gangs can khrod kyi gangs ri'i dbang po 'o de gung rgyal gyi lha zhol du sbyar ba'o / / / /
shes bya kun la thogs med 'jam pa'i dbyangs / /
mtha' yas 'gro ba'i mar gyur spyan ras gzigs / /
ma lus bdud dpung 'joms mdzad gsang ba'i bdag /
rigs gsum 'dus sku bla ma'i zhabs la 'dud / /
skyon bral tshul khrims chu gter dbus na mdzes / /
rgyal sras spyod pa'i 'dab stong rab tu rgyas / /
gsang ba'i dam tshig sbrang rtsi'i dpal 'dzin pa / /
sdom gsum rgyan gyis mdzes la gsol ba 'debs / /
rgyal ba'i gsang ba'i mdzod 'dzin rdo rje 'chang / /
de yi gsung rgyun bdud rtsis blo gros lus / /
legs par rgyas pa'i rgyal sras 'gro ba'i mgon / /
skye rgu'i gtsug gi rgyan la gsol ba 'debs / /
zab mo ji bzhin mkhyen pa'i thugs mnga' zhing / /
nyid kyis gzigs gang 'gro la bskrun pa'i phyir / /
gzhan phan sgrub la g.yel ba mi mnga' ba / /
'gro ba'i dad dpon khyod la gsol ba 'debs / /
byams pas khro ba'i go skabs med par mdzad / /
brtse bas gzhan don 'ba' zhig lhur mdzad cing / /
bsten pa tsam gyis dang gis dge ba 'phel / /
yon tan phung po khyod la gsol ba 'debs / /
mthu chen khyod la gsol ba 'debs pa bdag /
tshe rabs kun tu khyod dang mi 'bral zhing / /
mi phyed dad pas khyod mnyes bgyid pa dang / /
zab mo'i gdams pas rdzas su 'dzin par shog /
gsang ba'i bdag po dpal ldan bla ma yis / /
brtse bas bzung tshe bla ma'i yon tan kun / /
legs par mthong zhing yid ches chen po yis / /
the tshom bral bas gsung bzhin sgrub par shog /
mdor na bdag gi mngon par 'dod pa'i don / /
thams cad yid la smon bzhin 'grub pa dang / /
mi 'dod dngos po thams cad nyer zhi nas / /
bshes gnyen dam pas 'bral med 'dzin gyur cig /
lho brag grub chen las kyi rdo rje la bstod pa 'di ni shAkya'i dge slong blo bzang grags pa'i dpal gyis sbyar ba'o / / / /
gsang bdag bla ma khyed sku ci 'dra dang / /
'khor dang sku tshe'i tshad dang zhing khams dang / /
khyad kyi mtshan mchog bzang po ci 'dra ba / /
de 'dra kho nar bdag sogs 'gyur bar shog / / /
dpal ldan rtsa ba'i bla ma rin po che / /
bdag sogs snying gar padmo'i steng bzhugs la / /
bka' drin chen po'i sgo nas rjes bzung ste / /
sku gsung thugs kyi dngos grub stsal du gsol / /
dpal ldan sa gsum 'gro ba'i mig gcig pu / /
thar 'dod yongs kyi bla na med pa'i mgon / /
rgyal ba kun las lhag pa'i thugs rje can / /
zla med bla ma mchog la gsol ba 'debs / /
@# / /
rgyal ba'i spyan sngar byang chub spyod pa blangs / /
dga' ldan gnas su 'jam dpal snying por grags / /
kha ba can 'dir blo bzang grags pa'i dpal / /
rgyal sras thu bo khyod la gsol ba /
'debs / /
rgya chen bsod nams smin pa'i mthu ldan pas / /
gsung rab klog dang legs sbyar sgra la sogs / /
brda sprod gtsug lag ma bslabs thugs su chud / /
yon tan lhun rdzogs khyod la gsol ba 'debs / /
khyod sku'i nyin byed yum gyi chu 'dzin las / /
gsal bar byon tshe srid pa'i phun tshogs la / /
kun nas srid pa'i glog gi rol rtsed dang / /
nam yang 'grogs pa spangs la gsol ba 'debs / /
gzhon nu nyid nas rgyal ba'i brtul zhugs kun / /
ma smad tshul khrims mchog gis legs bsdams shing / /
skye ba kun tu gcig tu bag yod la / /
goms pa'i mthu ldan khyod la gsol ba 'debs / /
rgyal ba'i gsung rab kun gyi tshig don la / /
thogs pa med par 'jug pa'i rnam dpyod kyis / /
rtag tu legs bshad 'tshol ba lhur blangs pas / /
rgya chen mkhyen pa'i gter la gsol ba 'debs / /
tshig phreng lbu bas do mas pa mi mnga' zhing / /
mkhas mchog bye bas rtogs par dka' ba'i gnas / /
zhib cing ches phra dri med rigs pa yis / /
ma lus chos kun gzigs la gsol ba 'debs / /
rtog ge la sbyangs rgol ba mtha' dag gis / /
lan brgyar dpyad kyang mgon po khyod kyi gsung / /
cha tsam rnam pa gzhan du g.yo ba spangs / /
dag pa'i thugs mnga' khyod la gsol ba 'debs / /
'phags yul shing rta cha rnams bzhed pa'i gzhung / /
ji bzhin gzigs pa khyed las gzhan na gang / /
gsung rab kun kyang khyod nyid 'ba' zhig la / /
gdams pa'i mchog tu shar la gsol ba 'debs / /
de phyir mkhas mchog kun gyi cod pan la / /
rtag tu ngal gso mdzad pa'i zhabs pad kyis / /
rgya mtsho'i gos can gang la bris pa'i rdul / /
'gro ba'i mchod rten gyur la gsol ba 'debs / /
rgyal ba'i mkhyen pas ji tsaM legs dpyad kyang / /
khyod kyi thugs la rnam dag bslab pa'i khrims / /
lhod par bgyis pa'i nyes pa phra mo ni / /
cha tsam gzigs pa spangs la gsol ba 'debs / /
rin chen 'byung gnas chu yi phung po bzhin / /
khyod thugs snying rje'i gting mtha' ji tsam zhes / /
ye shes spyan ldan kun gyi yul las 'das / /
rje btsun thugs rje'i gter la gsol ba 'debs / /
khyod kyi lhag bsam khyogs la ma blangs pa'i| |lus can phan bde'i khur ni cang ma mchis / /
rlabs chen spyod pa kun gyi mthar son pa / /
snying stobs rmad du byung la gsol ba 'debs / /
mgon po khyod kyi zhal gyi dbugs tsam yang / /
mtha' @# / /
dag 'gro la sman pa'i rgyur 'gyur na / /
tshogs gnyis spyod pa gzhan lta smos ci 'tshal / /
sa gsum skye rgu'i gnyen la gsol ba 'debs / /
'jam pa'i dbyangs kyis khyod la mngon sum du| |nyin re bzhin yang legs bshad bdud rtsi'i rgyun / /
dus gsum rgyal pa'i thugs kyi bcud bsdus pa / /
rgyun mi 'chad par 'doms la gsol ba 'debs / /
thub bstan padmo'i tshal la 'jig rten 'dir / /
khyod ni rgyal ba'i nyi ma ji bzhin zhes / /
mi pham mgon pos khyod la mngon sum du / /
dbugs dbyung mchog tu bsngags la gsol ba 'debs / /
grangs med rgyal ba'i sku yi rgyal mtshan gzigs / /
sa ra ha dang lU yi ba la sogs / /
grub chen du mas mngon sum byin gyis brlabs / /
yongs dag skyes bu mchog la gsol ba 'debs / /
klu sgrub 'phags pa lha dang sangs rgyas bskyangs / /
zla ba'i zhabs kyis gang tshe byin brlabs / /
de yi med la zab mo'i chos nyid la / /
'khrul pa'i dri ma spangs la gsol ba 'debs / /
khyod kyis chos nyid nam kha'i dkyil lta bu / /
mnyam gzhag ting 'dzin mchog gis laD bsgoms pas / /
rjes thob tu yang sgyu ma lta bu'i thugs / /
skad cig g.yo ba med la gsol ba 'debs / /
thub pa'i legs bshad kun gyi mthar thug pa / /
rgyud sde rgya mtsho'i de nyid 'byed pa la / /
rgyal ba khyab bdag rdo rje 'chang dbang dang / /
dbyer med bla ma mchog la gsol ba 'debs / /
phyogs 'dir sngon chad gzhan gyis ma myangs pa'i / /
lam gyi mthar thug rim gnyis zab mo'i gnad / /
ji bzhin gzigs nas de don sgrub pa la / /
nyams len snying por mdzad la gsol ba 'debs / /
phra rgas lha yi rnal 'byor mthar phyin pas / /
tha mal snang zhen kun rtog rgyad bsrings shing / /
gang shar dkyil 'khor 'khor lo'i rnam rol las / /
khyod thugs g.yo ba med la gsol ba 'debs / /
kun rtog rlung gi rgyu ba d+hA? tIr dengs / /
'od gsal thams cad stong pa'i de nyid gzigs / /
gang shar bde chen mchog gi rnam rol can / /
rdo rje'i thugs dang ldan la gsol ba 'debs / /
mtha' yas smon lam stobs mnga' thabs mkhas kyis / /
'bad med lhun grub mtha' yas gdul bya'i tshogs / /
rgyal ba dgyes pa'i lam la 'khrid mdzad pa| |'jig rten kun gyi skyabs la gsol ba 'debs / /
tshig spyi'i bshad sgrub rtags kyi dge sbyong gis / /
thub bstan ming tsam lhag mar gyur pa'i dus / /
bslab gsum lung rtogs rgyal ba'i dam chos kun| |khyod kyis nyin mor mdzad la gsol ba 'debs / /
bsams bzhin zhing 'dir sku yi bkod pa ni / /
nye bar sdud la khyod thugs gzhol ba'i tshe / /
dpa' bo mkha' 'gro'i lha tshogs mchod pa yis / /
@# bsam yas nam mkha' gang la gsol ba 'debs / /
'od gsal chos sku mngon du mdzad gyur pa / /
de tshe khyod sku 'od kyi gong bur gyur / /
bar dor longs spyod rdzogs pa sgyu ma'i sku / /
mchog gi dngos grub brnyes la gsol ba 'debs / /
deng nas brtsams te tshe rabs kun tu bdag /
khyod zhabs padmo gus pas mchod pa dang / /
khyod gsung nyan cing sgo gsum bya ba kun / /
khyod mnyes 'ba' zhig sgrub par byin gyis rlobs / /
rnyad bkur don gnyer tshe 'di'i snang ba dang / /
rang bde 'dod pa'i zhi ba'i sems spangs nas / /
'gro ba'i don sems byang chub sems mchog dang / /
nam yang 'bral ba med par byin gyis rlobs / /
phra zhing mdzangs la zhib pa'i blo gros kyis / /
rigs pa'i rjes 'brang rgyal ba'i gsung rab don / /
ma lus khong du chud nas 'gro ba yi / /
rmongs pa'i mun chen sel bar byin gyis rlobs / /
rnam mang rgyud sde'i don la nges rnyed nas / /
lam bzang mthar thug rim gnyis zab mo'i don / /
phyi nang 'gal rkyen kun gyis g.yo med par / /
rtse gcig nyams su len par byin gyis rlobs / /
mdor na rgyal ba'i dam chos mtha' dag dang / /
khyad par du yang bla med rdo rje theg /
rgyal ba'i dgongs pa ji bzhin legs bzung nas / /
'gro ba'i 'dren pa bgyid par byin gyis rlobs / /
dge ba 'di yis skye ba thams cad du / /
'dren mchog bla ma khyod dang mi 'bral zhing / /
mgon po khyod kyi thuD kyi '+cud phyung ba / /
legs bshad bdud rtsi'i ro yis 'tsho bar shog /
gzhan yang bdag gis bgyis dang bgyid dang bgyid 'gyur ba'i / /
legs par spyad pa ji snyed mchis pa kun / /
khyod kyis dgyes bzhin rjes su 'dzin pa dang / /
bka' bzhin sgrub pa kho na'i rgyur gyur cig /
tshe rabs kun tu rgyal ba btsong kha pas / /
theg mchog bshes gnyen dngos su mdzad pa'i mthus / /
rgyal bas bsngags pa'i laM bzang de nyid las / /
skad cig tsam yang ldog par ma gyur cig bzang de nyid las / /
skad cig tsam yang ldog par ma gyur cig ba'i gnad dang rim gnyis la / /
'khrul med nges pa rnyed nas brtson pa yis / /
khyod gsung sgrub pa snying por byed par shog /
sde snod gsum dang rgyud sde rnam pa bzhi / /
gdams pa'i mchog tu gzigs pa'i bshad sgrub kyis / /
thub bstan phyogs dus kun tu rgyas mdzad pa'i / /
blo bzang graD pa'i dpal gyi bkra shis shog /
ces rgyal ba thams cad kyi mkhyen brtse gcig tu bsdus pa'i ngo bo / /
lnga brgya pa rnams kyi gcig gi nor bu /
dpal ldan bla ma dam pa rje btsun btsong kha pa chen po nyid kyi rnaM par thar pa mdo tsam zhig brjod pa'i sgo nas gsol ba 'debs pa'i tshigs su bcad pa 'di ni /
snga gong nas dag sbyong sdom brtson mchog bzang ba la sogs pa mang po zhig gis nan cher bskul zhing /
phyis @# / /
dge ba'i bshes gnyen nyi ma snying pos yang yang bskul te /
rnam thar gyi sgo nas gsol ba 'debs pa snyan dngags kyi brdas ma bcings pa'i go bde bar brjod pa zhig gyis zhes gsung pa dang /
bdag nyid mchog tu dad pas kyang nye bar bskul te /
rje btsun bla ma de nyid kyi zhabs kyi padmo la nye bar gtugs pa'i bka' drin gyis 'tsho ba /
mang du thos pa'i bcun pa dge legs dpal bzang pos sbyar ba phyogs dus thams cad du bkra shis par gyur cig / / /
gu ru dza ya b+ha wan+tu rje btsun bla ma 'phags pa 'jam dpal gzhon nur gyur pa'i zhabs la gus pas phyag 'tshal zhing dang pas skyabs su mchi'o / /
brtse ba chen pos dus dang gnas skabs thams cad du rjes su bzung du gsol / /
rgyal ba kun gyi mkhyen brtse gcig bsdus nas / /
rgyal sras tshul gyis snyigs dus gangs can 'dir / /
rgyal ba'i bstan pa rgyas par mdzad pa yi / /
rgyal tshab bla ma'i zhabs la phyag 'tshal nas / /
gzhan phan dbang gis kun mkhyen btsong kha ba / /
gangs ri'i ljongs 'dir byon nas zhing gzhan du| |'gro ba'i don la zhi bar gshegs kyi bar / /
rab tu ngo mtshar rmad byung mdzad pa'i tshul / /
rang gzhan dad pa 'phel ba'i yan lag tu / /
sa mtha'i btsun pa blo gsal ri khrod pas / /
sgro skur spangs te mdor bsdus tsam zhig brjod / /
phyogs lhung dor la dad cing gus pas nyon / /
skal ldan pad tshal rgyas par byed pa yi / /
chos rje nyin byed zhing gzhan gshegs ma thag /
dang ldan ku mu da rnams skyong ba yin / /
rnam thar gsol 'debs zla ba shar 'di ltos / /
sprul sku'i 'khrungs yul gangs can shar gyi phyogs / /
mdo smad btsong khar me mo bya lo la / /
klu 'bum dge dang shing bza' a chos kyi / /
sras su bsams bzhin 'khrungs pa'i btsong kha pa / /
mtshungs med chos rje'i zhabs la gsol ba 'debs / /
rgyal tshab sprul pa'i sku yis byin gyis rlobs / /
rang gzhan smin cing grol bar byin gyis rlobs / /
bshad sgrub bstan pa dar par byin gyis rlobs / /
lo gsum lon tshe grub chen karma pa / /
rol pa'i rdo rjes yongs rdzogs dge bsnyen mdzad / /
kun dga' snying po zhes byar mtshan gsol nas / /
thub bstan sgo ru bcug pa'i btsong kha pa| |mtshungs med x / /
rgyal tshab x / /
rang gzhan x / /
bshad sgrub x / /
bdun pa'i dus su don grub rin chen dang / /
gzhon nu byang chub ces bya'i mkhan slob kyis / /
blo bzang grags pa'i dpal du mtshan btags nas / /
dgyes bzhin rab byung mdzad pa'i b+tshong kha pa / /
mtshungs med x / /
rgyal tshab x / /
rang gzhan x bshad sgrub x / /
bcu drug bar du mkhan po la brten nas / /
bka' lung man ngag @# / /
gzhung lugs 'ga' gsan cing / /
bsnyen sgrub bdag 'jug du ma mdzad pa la / /
brtson 'grus lhod pa med pa'i btsong kha pa / /
mtshungs med x rgyal tshab x / /
rang gzhan x / /
bshad sgrub x / /
rab tu byung nas yang yang mnal lam du / /
mthu stobs dbang phyug gsang bdag gtum po dang / /
rgyal ba gnyis pa jo bo a ti sha / /
sku bstan byin gyis brlabs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
bcu bdun bzhes tshe mkhan po'i gsung bzhin du / /
dbus su byon nas gdan sa 'bri khung du / /
spyan snga chos kyi rgyal po dang mjal te| |thugs bskyed zab khrid gsan pa'i btsong kha pa / /
mchungs med x / /
rgyal tshab x / /
rang gzhan x / /
bshad sgrub x / /
grogs 'ga'i stobs kyis skyid shod gung thang du / /
gso ba rig pa'i slob gnyer mdzad pa'i tshe / /
ring por mi thogs 'bad pa chung du yis / /
'tsho byed go 'phang thob pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
bde ba can dang dpal ldan sa skya sogs / /
bshad grwa 'ga' ru legs par thugs sbyangs nas / /
dbus gtsang gnyis su dka' bzhi'i grwa skor mdzad / /
zla med mkhas par grags pa'i btsong kha pa / /
mtshungs med x / /
rgyal tshab x / /
rang gzhan x bshad sgrub x 'dul ba'i gzhung lugs gsan tshe 'grel chen gyi / /
bcu bdun tsam re chag med 'dzin pa dang / /
skabs su mdo yi zhal 'don mdzad pa'i tshe / /
ting 'dzin rtsol med 'khrungs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
phar phyin dgongs 'grel rnam bshad mdzad pa'i tshe / /
gser gyi kha dog lta bu'i yi ge'i tshogs / /
nam mkha'i khams kun khyab par gzigs pa yis / /
yum don thugs su chud pa'i btsong kha pa / /
mtshungs med x rgyal tshab x / /
rang gzhan x / /
bshad sgrub x / /
rgya bod mkhas pa'i gzhung lugs thams cad la / /
phyogs ris med par rgyun du sbyangs pa yis / /
rang gzhan grub mtha' rgya mcho'i mthar son nas / /
'chad rtsod rtsom pa mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
tshul khrims rin chen shes rab mgon po dang / /
bsod nams rdo rje dad dger bcas pa las / /
bsnyen par rdzogs nas ji ltar zhal bzhes bzhin / /
'dul khrims mtha' dag srung pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
smon 'jug byang chub mchog tu sems @# / /
bskyed nas / /
byang sems bslab pa'i mi mthun phyogs spong zhing / /
bdag pas gzhan gces 'byongs pa'i snying rje yis / /
gzhan phan 'ba' zhig mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
sngon che bram ze'i khye'u 'khrungs pa'i dus / /
rang gi ston pa shAkya thub pa la / /
shel dkar 'phreng ba dri med phul byas te / /
dang por thugs bskyed mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
rgyud sde'i snying po smin byed dbang thob nas / /
grol byed lam gyi rnal 'byor sgom pa na / /
rig 'dzin sdom pa'i bcas mtshams mi 'da' bar / /
dbang don nyams su len pa'i btsong kha pa / /
mtshungs med x rgyal tshab x / /
rang gzhan x / /
bshad sgrub x / /
mdo rgyud dgongs 'grel bcas pa thams cad la / /
srol 'byed so sa'i dgongs pa ji lta bar / /
thos bsam sgom pa'i tshul gyis sbyangs pa yis / /
gzhung lugs gdams par shar ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
mtshan nyid ldan pa'i bla ma du ma la / /
yongs su dag pa'i brgyud pa thams cad kyi / /
dbang lung gzhung bshad man ngag phal mo che / /
so sor gtugs nas gsan pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
sde snod gsum gyi brjod bya thugs chud nas / /
bslab pa gsum gyis rang gi rgyud sbyong zhing / /
bsdu ba bzhi yis gzhan don mdzad ba yis / /
ston pa'i bstan pa 'dzin pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
dbu ma pa yis bar du mtshams sbyar te / /
'jam pa'i dbyangs la dri ba zhus pa yis / /
shin tu rtogs dka'i zab pa'i gnad rnams kyi / /
the tshom dra ba chod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
rgyal sras gzhon nus gnas skabs thams cad du / /
dngos su gdams ngag 'doms pa'i bshes gnyen la / /
brten nas yi dam nyid la zhus pa yis / /
snyan brgyud gdams pa'i gter mdzad btsong kha pa / /
mtshungs med x rgyal tshab x / /
rang gzhan x / /
bshad sgrub x / /
dmar ser gur gum mdog can 'jam pa'i dbyangs / /
dga' ba gdong du bsgrubs tshe zhal gzigs shing / /
nam 'dod gsol ba btab na mthong ngo gsung / /
lhag pa'i lha yis rjes bzung btsong kha pa / /
mtshungs med x / /
rgyal tshab x / /
rang gzhan x / /
bshad sgrub x rje btsun bka' yas bskul bar gyur ma thag /
tshe 'di'i bya ba ma dag ring spangs @# / /
nas| |phyi ma don gnyer 'khor dang lhan cig tu / /
dben par sgrub la gshegs ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x /
chos lung dgon par thugs dam mdzad pa'i tshe / /
rgyun du sangs rgyas sum cu so lnga yis / /
tshogs gsog sgrib pa sbyong ba'i rten mdzad de / /
dag pa'i 'khor la gsungs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
de tshe sangs rgyas sman pa'i rgyal po dang / /
'chi med dpal ster mgon po tshe dpag med / /
gcig tu 'gro la brtse ba'i byams pa rnams / /
yang dang yang du gzigs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
rgya sog phu ru rje btsun 'jam dbyangs la / /
sangs rgyas byang sems rgyan drug mchog gnyis dang / /
grub chen du mas bskor ba gzigs pa yis / /
legs tshogs rten 'brel 'grig pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
'jam dpal thugs ka'i phyag mtshan ral gri las / /
brgyud nas nyid kyi thugs kar babs pa yi / /
dkar ser bdud rtsi'i rgyun gyis sku gang bas / /
zag med bde ba 'bar ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
de dus mkhyen dang mi mkhyen skye dgu'i tshogs / /
bdud rtsi 'dod pa dpag med snang ba la / /
'ga' yis ma thob la las cung zhig myong / /
phal cher tshim par gzigs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
sgrub gnas mchog der cho 'phrul mchod pa'i dus / /
rang rang phyogs kyi mdog can sangs rgyas rnams / /
nam mkha' khams kun khyab par bzhugs pa yis / /
mchod rdzas bzhes pa gzigs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
gnas dar bzod par dka' ba'i gzi brjid can / /
rdo rje 'jigs byed zhal phyag rdzogs pa'i sku / /
zhal gzigs phyin chad nam yang chag med du / /
lam dus dbang bzhi nod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
'jam dbyangs bka' bzhin rdzing phyi'i gtsug lag khang / /
gsos nas rab gnas mdzad pa'i dus kun tu / /
rang rang ye shes sems dpa'i tshogs byon nas| |so sor thim pa gzigs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
lha bzos sangs rgyas sum cu so lnga yi / /
sku mdog phyag mtshan 'dri @# / /
tshul ma shes par / /
zhus pas gsol ba btab cha rim pa ltar / /
dngos su byon bzhin bstan pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x lho brag grub chen las kyi rdo rje la / /
gsang ba'i bdag po'i snyan brgyud gdams ngag dang / /
mdo rgyud lam gyi rim pa gsan pa yis / /
brgyud pa'i bka' babs thob pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
tsa ra bskor nas gnyal du byon pa'i tshe / /
me la'i la rtser rje btsun byams mgon gyis / /
thub bstan 'dzin la thub pa'i dbang po ltar| |lung bstan mngon du gyur pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
seng ge rdzong du sbyor drug gnad rnams la / /
zhib tu dpyad pas thugs su chud pa'i tshe / /
dus 'khor dpa' gcig gser gyi mdog can gyis / /
zla bzang lta bur bsngags pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
gnyal du dbyangs can lha mos mnal lam du / /
dgung lo 'di tsam zhig thub de yi bar / /
gzhan phan 'phrin las dpag med 'byung ngo zhes / /
phyis 'byung lung bstan mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
dwags po lha sdings dgon par mnal lam du / /
'phags pa yab sras lnga yi rjes bzung zhing / /
nyin par bud+d+ha pa' li ta gzigs pas / /
lta ba'i sgro 'dogs chod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
gzhan yang dben gnas du mar 'jam dbyangs kyis / /
'di dang 'di 'dra ba'i bstan bcos rtsoms shig dang / /
bstan dang 'gro la phan pa 'byung ngo zhes / /
gsungs nas bka' bzhin mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
s+ph+rul pa'i lha khang ras 'phrul snang du / /
phyogs bcu'i sangs rgyas 'khor bcas spyan drangs nas / /
kun tu bzang po'i mchod sprin lta bu yi / /
dpag med mchod pas mchod pa'i btsong kha pa / /
mtshungs med x / /
rgyal tshab x / /
rang bzhin x / /
bshad sgrub x / /
dang ba'i mtsho nang rgyu skar gzugs brnyan bzhin / /
mchod yul lha rnams dngos su snang ba la / /
gang shar bde stong rgya yis thebs pa yi / /
bla med mchod pas mchod pa'i btsong kha pa / /
mtshungs med x / /
rgyal tshab x / /
rang bzhin x / /
bshad sgrub x / /
sa skyong rje blon rnams kyis gsol btab nas / /
thar 'dod 'gro ba 'bum phrag du ma dang / /
lha sar @# / /
rlabs chen smon lam mdzad pa yis / /
bod khams bde la bkod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
'ol khar lha dang bla mas rmi lam du / /
bum chu bstabs shing glegs bam gtad pa sogs / /
rgyud don rtogs shing grol du rung ba yi / /
ltas dang mtshan ma gzigs pa'i btsong kha pa / /
mtshungs med x / /
rgyal tshab x / /
rang gzhan x bshad sgrub x / /
skyes mchog lho brag mar pa'i thugs kyi bcud / /
bsre 'pho mtshams sbyor gnyis kyi gnad rig pas / /
bla med rgyud don mtha' dag rtogs pa yis / /
nyams len gnad la mkhas pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
sa mo glang la dga' ldan dgon pa btab / /
stag lo nas bzung sa mo phag gi bar / /
grub pa'i gnas der chos 'khor bskor ba yis / /
thub bstan 'dzin skyong spel ba'i btsong kha pa / /
mtshungs med /
x / /
rgyal tshab x / /
rang gzhan x bshad sgrub x / /
'brog rir thugs dam mdzad tshe mnal lam du / /
'od kyi rang bzhin e waM yi ge gnyis / /
rtsa gsum dbu mar thim nas 'brel med du / /
bde stong rgyun chad med pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
'brug gi lo la bsnyung ba'i tshul bstan tshe / /
gser ri ltar brjing ston pa bcom ldan 'das / /
dngos su byon pa rang la bstim pa yis / /
dbyer med gcig tu gyur pa'i btsong kha pa / /
mtshungs med x / /
rgyal tshab x rang gzhan x bshad sgrub x snyun las ma grol de srid skabs skabs su / /
sgrol ma rnam rgyal gdugs dkar 'od zer can / /
la sogs yi dam du ma'i zhal gzigs shing / /
nyams rtogs lhag par 'phel ba'i btsong kha pa / /
mtshungs med x / /
rgyal tshab x / /
rang gzhan x bshad sgrub x / /
khyad par gsang bdag 'khor lo chen po dang / /
khro bo'i dbang po rdo rje 'jigs byed gnyis / /
yang yang byon nas gsol ba btab pa bzhin / /
sku tshe'i bar chad sel ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
de dus chos skyong mgon po 'khor bcas kyis / /
nad dang bar chad 'byung po bsgral ma thag /
phyi ru bdud sde dpung bcas pham mo zhes / /
sgra skad gzhan gyis thos pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
stobs ldan phyag drug pa dang phyag bzhi pa / /
gur gyi mgon po rnam thos sras la sogs / /
bstan srung du mas rang rang gzugs bstan nas / /
'phrin las sna tshogs mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
khyad par @# / /
du yang las kyi gshin rje yis / /
sna tshogs gzugs kyis du ma'i gtam gleng zhing / /
ci gsung bka' las nam yang mi 'da' ba / /
bzhed don mtha' dag sgrub pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
dus la bab tshe skal ldan grangs med la / /
bka' lung gzhung bshad zab 'khrid man ngag rnams / /
rang rang blo dang 'tsham par bstan pa yis / /
gdul bya'i re 'dod skong ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
dam chos bka' drin thob pa'i 'khor mang yang / /
lhun po'i drung na gser gyi ri bdun ltar| |'gran zlas dben pa'i thugs sras bdun 'byung zhes / /
yi dam lung bstan thob pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
skye dgu'i phan bde'i rtsa ba sdom pa gsum / /
len cing srung dang nyams na 'chos ba'i tshul / /
ming tsam snang yang phal cher nyams pa'i tshe / /
phyogs 'di gsar 'dzugs mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
mtshan nyid theg pa'i gzhung lugs thams cad kyi / /
brjod bya bsdus nas nyams su len pa'i tshul / /
skyes bu gsuM gyi laM gyi rim pa yis / /
gong nas gong du 'khrid pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
gsang sngags rgyud sde bzhi yi brjod bya'i don / /
legs par bsdus nas nyams su len pa'i tshul / /
rdo rje 'chang gi lam gyi rim pa yis / /
skal ldan smin grol mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
khyad par pa rgyud gsang ba 'dus pa dang / /
ma rgyud bde mchog 'khor lo la sogs pa'i / /
bshad sgrub nyams ba legs par gsos byas te / /
dar zhing rgyas par mdzad pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
de nas phag lo zla ba bcu pa yi / /
mar ngo'i chos bcu'i snga dro'i dus kyi tshe / /
ngo mtshar cho 'phrul du ma'i tshogs bstan nas / /
dga' ldan gnas su gshegs pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
de tshe bstan 'dzin dge 'dun tshogs rnams kyis / /
nyid sku'i rnam pa tha dad snang ba la / /
dngos su 'byor dang yid kyis sprul pa dang / /
sgrub pa'i mchod pas mchod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
mya ngan 'das tshe nang gi rten 'brel gyis / /
phyi ru phal cher nam mkha' g.ya' dag cing / /
nyi zla'i 'od gsal grang @# / /
dro snyoms pa sogs / /
yul snang sgyur bar mdzad ba'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
gzhan yang me tog sna tshogs char pa dang / /
skabs 'gar 'ja' 'od 'khrugs pas bar snang khyab / /
lha sar lha yi rol mo'ang grag pa yis / /
srid gsum mchod pas mchod pa'i btsong kha pa / /
mtshungs med x / /
rgyal tshab x / /
rang gzhan x / /
bshad sgrub x / /
mthong thos dran reg skyob par nus pa yi / /
nyid kyi sku gdung ril por bzhugs pa la / /
mchod bstod gsol ba 'debs pa thams cad kyang / /
mtho ris thar par 'dren pa'i btsong kha pa / /
mtshungs med chos rje'i zhabs la x / /
byaMs mgon sprul pa'i sku yis byin x / /
rang gzhan smin cing grol bar byon x / /
bshad sgrub bstan pa dar bar byin gyis rlobs / /
rgyal ba'i rgyal tshab dpal ldan bla ma la| |slar yang sgo gsum gus pas phyag 'tshal nas / /
dngos 'byor yid kyis sprul pa'i mchod sprin dbul / /
sngar bsags sdig pa thams cad so sor bshags / /
dge ba sgrub pa kun la yi rang do| |grangs med 'gro la chos 'khor bskor du gsol / /
gar bzhugs mya ngan mi 'da' gsol ba 'debs / /
'dir 'bad dge ba byang chub chen por bsngo / /
zhes pa 'di ni 'dren mchog chos kyi rje / /
'jig rten 'di nas zhing gzhan gshegs pa yi / /
bdun phrag gsum pa tshes pa bco lnga'i nyin / /
dge 'dun tshogs nas gso sbyong mdzad pa'i tshe / /
sde snod 'dzin pa gzhan gyis bskul ba'i ngor / /
sa mtha'i btsun pa blo gsal ri khrod pa / /
'jam dbyangs kha che paN chen pu Nya shri's / /
dga' ldan rnam par rgyal ba'i gling du bkod / / / /
oM bde legs su gyur cig / /
chos gos ngur sm-ig rgyal mtshan 'chang ba'i sku / /
chos khung brgyad khri bzhi stong sgrog pa'i gsung / /
chos dbyings dang las g.yel ba med pa'i thugs / /
chos kyi rgyal po rgyal ba btsong kha pa / /
gsol ba 'debs so rje btsun btsong kha pa / /
byin gyis rlobs shig thugs rje sprul pa'i sku / /
ka lA pa na 'jam dbyangs grags pa ltar / /
kha ba can 'dir thub bstan 'dzin pa la / /
ga na gnas kyang 'gran zla ma mchis pa'i / /
nga yi gtsug gi rgyan gyur btsong kha pa / /
dpal ldan bla ma'i zhabs la gsol ba 'debs / /
mtshungs med chos rje'i zhabs la gsol ba 'debs / /
ca co spangs nas legs bshad sgra dbyangs sgrog /
cha lugs mdzes pa'i chos gos rnam gsum 'chang / /
ja sogs sred spangs gang byung tsam gyis 'tsho / /
nya lta ba dang mtshungs pa'i btsong kha pa / /
dpal ldan x / /
mtshungs med x / /
@# / /
ta thA ga tas lung bstan rgyal ba'i sras / /
tha chad gangs can 'gro rnams 'dul ba la / /
de lta blo bzang grags pa zhes su grags / /
nA ga dzu na'i rnam 'phrul btsong kha pa / /
dpal ldan x / /
mtshungs med x / /
pa sangs rgyu skar dbus na zla ba ltar / /
pha rol mkhas mang dbus na 'gran zla bral / /
ba glang dag ltar bas mthar gnas byas shing / /
ma yongs sgrub la brtson pa'i btsong kha pa / /
dpal ldan x / /
mtshungs med x / /
tsa gor ltar nags na gnas byas shing / /
tsha grang 'gal rkyen thams cad khyad bsad nas / /
dza lang can gyi rang sems 'dul ba la / /
wa le rtse gcig gnas pa'i btsong kha pa / /
dpal ldan x / /
mtshungs med x zhwa bzang tog ltar yongs 'dzin gtsug khur nas / /
za ma mchog dang gang byung tsam gyis 'tsho / /
'u cag srid mtshor bying ba'i 'gro rnams la / /
ya mtshan thar lam ston pa'i btsong kha pa / /
dpal ldan x / /
mtshungs med x / /
r+wa lo pa ltar bskyed rim mthar son cing / /
la wa pa ltar rdzogs rim mchog tu gyur / /
shA ri'i bu ltar bden pa gzigs ba yi / / /
sa steng 'gran zla bral ba'i btsong kha pa / /
dpal ldan x / /
mtshungs med x / /
ha cang gdung ba'i nga ros gsol 'debs na / /
a don skye med ston pa'i btsong kha pa / /
dpal ldan bla ma'i zhabs la gsol ba 'debs / /
mtshungs med chos rje'i zhabs la gsol ba 'debs / /
zhes pa 'di yang dpal gdan sa thel gyi chos sgo ba bu 'bor ba 'jam dbyangs kha ches sbyar ba'o / / / /
chos kyi rgyal po btsong kha pa la phyag 'tshal lo / /
gang gi mkhyen pa rab yangs nam mkha' la / /
ji lta ji snyed mkhyen pa'i 'od zer can / /
rgyal sras nyi ma rje btsun chos kyi rje / /
dpal ldan bla ma'i zhabs rdul spyi bos bsten / /
khyod kyi sku gsung thugs kyi yon tan rnams / /
phyogs bcur bzhugs pa'i rgyal bsras bcas kyis / /
ma lus brjod par mi nus 'on kyang ni / /
dad pas spel la cung zad mnyan par gyis / /
yon tan rgya mtsho'i bstod tshig me tog gi /
'phreng ba spel legs blo gsal mgrin pa'i rgyan / /
dad pa'i bsod nams spel ba'i rin chen ni / /
bdag gis bsgrubs la mkhas rnams dgyes par mdzod / /
khyod kyi legs par spyad pa'i bsod nams sprin / /
gdul bya'i dge legs spel ba'i char rgyun can / /
zab dang rgya che'i snyan pa'i 'brug sgra sgrog /
dpal ldan bla ma chu 'dzin dbang po bzhin / /
ting 'dzin bye ba mang la dbang bsgyur zhing / /
legs bshad rtsom dang sgrub la mngon brtson pa / /
rnal 'byor dbang phyug sngags rig kun gyi gtso / /
dpal ldan bla ma lus can gtsug na rgyal / /
@# / /
sngon tshe rdo rje gdan du rgyal ba la / /
rin chen shel gyi phreng ba brgya rtsa gcig /
legs par phul te byang chub sems bskyed nas / /
yang dag lta ba rtogs pa'i skal ldan gyur / /
dpal ldan bla ma'i zhabs la gsol ba 'debs / /
dgung lo bdun nas rje btsun gsang bdag dang / /
shing rta chen po dpal ldan mar me mdzad / /
mngon sum gzigs shing rgyun du rjes bzung bas / /
sngags dang pha rol phyin gzhung gdams par shar / /
dpal ldan bla ma'i zhabs la gsol ba 'debs / /
in+d+ra nI la'i mdog ltar rab sngo ba'i / /
rab mdzes 'od zer lnga yi dra ba can / /
shin tu zlum pa'i dbus su 'jam pa'i dbyangs / /
mngon sum gzigs pa rje btsun chos kyi rje / /
dpal ldan x / /
de nas brtsams te rje btsun mkhyen pa'i gter / /
nam 'dod gzigs shing dpal ldan 'dus pa dang / /
shes rab pha rol phyin gzhung zab mo'i don / /
rgyun du gsan pa rgyal sras chos kyi rje / /
dpal ldan x / /
yan lag bdun pa'i cho ga mdzad pa'i tshe / /
sangs rgyas sum cu so lnga mngon sum du / /
rang rang sku yi dbyibs dang phyag mtshan sogs / /
ji bzhin rgyun du gzigs pa chos kyi rje / /
dpal ldan x / /
g.yas g.yon phyag gi chos 'chad phyag rgya can / /
bzang po'i bzhugs stangs mdzad pa'i byams mgon gyis / /
slar yang stobs bcu mnga' ba gshegs pa bzhin / /
rgyal ba'i mdzad pa sgrub par lung bstan pa / /
dpal ldan x / /
lha mi'i ston ba shAkya'i rgyal po dang / /
sman gyi bla dang 'dren pa 'od dpag med / /
'khor tshogs rgya mtsho'i dbus na lham me ba / /
mngon sum gzigs pa rgyal sras chos kyi rje / /
dpal ldan x / /
dngos grub 'byung gnas rje btsun sgrol ma dang / /
gcug tor rnam rgyal 'phags ma 'od zer can / /
bar chad kun sel gtsug tor gdugs dkar sogs / /
lhag pa'i lha rnams yang yang gsal bar gzigs / /
dpal ldan x / /
rgyal sras klu sgrub rje btsun sangs rgyas bskyangs / /
'phags pa lha dang dpal ldan zla ba'i zhabs / /
rnal 'byor dbang phyug klu yi byang chub rnams / /
mngon sum byon nas rgyun du rjes bzung ba / /
dpal ldan x / /
sa gsum brnyes pa 'phags pa thogs med dang / /
kun mkhyen gnyis pa rgyal sras dbyig gi gnyen / /
'phags pas rjes bzung phyogs kyi glang po rnams / /
mngon sum byon nas rgyun du rjes bzung ba / /
dpal ldan x / /
smra ba'i zla ba chos kyi grags pa dang / /
yon tan 'od dang rgyal sras shAkya 'od / /
zhi ba lha dang dpal ldan a b+ha ya / /
mngon sum byon nas rgyun du rjes bzung ba / /
dpal ldan x / /
in+d+ra b+hU ti dpal ldan sa ra ha / /
lU yi pa dang rje btsun dril bu'i zhabs / /
nag po spyod pa padma'i ngang tshul sogs / /
@# / /
mngon sum byon nas rgyun du rjes bzung ba / /
dpal ldan x / /
'di dag gzhung la brten nas rang gzhan la / /
phan pa rgya chen 'grub pa'i rten 'brel zhes / /
'jam pa'i dbyangs kyis gsal bar lung bstan cing / /
gzhan don lhun gyis grub pa'i sems dpa' che / /
dpal ldan x / /
zhi lhag zung du 'brel ba'i rnal 'byor gyi / /
ting 'dzin yar ngo'i zla ltar 'phel ba na / /
bcom ldan rdo rje 'jigs byed rab brjid pa'i / /
zhal phyag yongs su rdzogs pa'i sku mchog gzigs / /
dpal ldan x / /
'jam pa'i dbyangs dang rje btsun bla ma yi / /
thugs kar shes rab ral gris 'brel ba las / /
zag med bdud rtsi'i chu rgyun thugs kar zhugs / /
lhan skyes bde ba'i ting 'dzin bzang po 'khrungs / /
dpal ldan x / /
bde ba can du skye ba'i smon lam dang / /
mi la mgon gyi yang dag don bstod pa / /
don gyi ngo bo go rim 'jam dbyangs kyi / / /
gsal bar gsungs nas tshig sbyor legs sbyar ba / /
dpal ldan x / /
sku gsung thugs rten rab gnas mdzad pa'i tshe / /
dam tshig pa la ye shes mngon sum zhugs / /
gang gis byin gyis brlabs pa'i lha tshogs rnams / /
skye rgu'i bsod nams zhing du legs grub pa / /
dpal ldan x / /
rgyal sras klu sgrub yab sras gtso 'khor lnga / /
zab mo rten 'byung gtam gyi 'gro ba mdzad / /
de yi nang nas dpal ldan sangs rgyas bskyangs / /
rgya dpes byin brlabs 'phags pa'i dgongs pa 'khrungs / /
dpal ldan x / /
rgyud kyi mthar thug dpal ldan dus 'khor lo'i / /
yan lag drug gi gnad rnams dgongs pa na / /
bcom ldan dus kyi 'khor lo mngon sum gzigs / /
zla ba bzang po 'dra bar lung bstan pa / /
dpal ldan x / /
chos 'khor lha sar cho 'phrul chen po'i dus / /
ngo mtshar bkra shis sna tshogs brgya bkod pas / /
mchod pa bde ba chen por byin brlabs nas / /
phyogs bcu'i rgyal ba sras bcas mnyes par mdzad / /
dpal ldan x / /
tha mal snod bcud snang stong sgyu ma dang / /
zab gsal gnyis su med pa'i rnal 'byor gyis / /
bde chen lha yi rnam par shar ba'i tshe / /
sku yi rdo rje'i rnal 'byor chos kyi rje / /
dpal ldan x / /
snying ga'i padmor sku gsum rdo rje yi| |'byung 'jug sngags kyi gdangs su bzlas pa na / /
zhugs gnas thim pa'i 'od gsal phyag rgya che / /
gsung gi rdo rje'i rnal 'byor chos kyi rje / /
dpal ldan x / /
lte ba'i 'khor lo'i gtum mo tsaN+Da lis / /
spyi bo'i haM yig dbu mar bzhu ba las / /
lhan skyes bde chen dpal la rnam rol ba / /
thugs kyi rdo rje'i rnal 'byor chos kyi rje / /
dpal ldan x / /
phyogs bcur bzhugs pa'i rgyal ba sras @# / /
bcas rnams / /
rnam dag smon pa'i dbang por spyan drangs tshe / /
rang rang phyogs kyi de bzhin gshegs pa yi / /
sku yi bkod pas mchod pa bdag gir mdzad / /
dpal ldan x / /
'jam pa'i rdo rje'i dkyil 'khor gtso bo yis / /
'jam pa'i dbyangs dang rje btsun byams pa gnyis / /
chos kyi 'gro ba mdzad pa'i chus bkang ba'i / /
rin chen bum bzang ster ba gsal bar rmis / /
dpal ldan x / /
rin chen du mas spras pa'i khri steng na / /
thams cad mkhyen pa bu ston rin chen grub / /
'dus pa rtsa ba'i rgyud kyi glegs bam ni / /
gnang nas 'di yi bdag po gyis zhes gsung / /
dpal ldan x / /
glegs bam gtad de sngags dang phyag rgya yis / /
lan gsum dbu yi steng du byin brlabs pas / /
lho brag mar pa'i dgongs pa bsre 'pho'i gnad / /
rgyud dang 'phags pa'i man ngag yin par nges / /
dpal ldan x / /
bde mchog 'khor lo'i sgrub pa mdzad pa'i tshe / /
dkyil 'khor pa rnams mngon sum gsal bar gzigs / /
phyi nang gnas gsum mkha' 'gro'i tshogs rnams kyis / /
rdo rje glu yi mchod pas dgyes bar mdzad / /
dpal ldan x / /
bdud dpung gzhil ba'i thugs dam mdzad pa'i tshe / /
gser sbyangs btso ma'i mdangs ltar rab bsal zhing / /
nyi ma bye ba'i 'od kyi khor yug can / /
bdud 'dul chen po'i thub pa dngos su gzigs / /
dpal ldan x / /
rje yi sku dang rgyal ba'i sku gsung thugs / /
dbyer med mdzad nas bdud sde zil mnan pas / /
bstan srung rnams kyis bdud rigs tshar bcad tshe / /
bdud kyi dmag dpung pham pa'i sgra chen grag /
dpal ldan x / /
bstan srung rgya mtsho'i tshogs kyis mngon sum du / /
sngon tshe rdo rje 'chang gis bka' stsal bzhin / /
khyod kyi bstan pa 'dzin dang spel ba la / /
lhag par gus pa'i yid kyis tshul bzhin sgrub / /
dpal ldan x / /
dga' ldan gnas su mi pham chos rje'i drung / /
rgyal ba'i sras po 'jam dpal snying po zhes / /
'jam pa'i dbyangs dang gsang ba'i bdag po yis / /
gsal bar lung bstan rje btsun chos kyi rje / /
dpal ldan x / /
de ltar dang ba'i yid kyis gsol btab pas / /
mkha' mnyam 'gro ba'i sdug bsngal sel byed cing / /
skye dang skye bar rje btsun bla ma yis /
|rjes bzung dam chos 'dzin par byin gyis rlobs / /
bde chen lhan skyes ye shes 'char du gsol / /
dngos 'dzin 'khrul pa'i dri ma bsal du gsol / /
sems nyid the tshom dra ba bcad du gsol / /
myur du khyad rang lta bur byin gyis rlobs / /
thos bsam sgom pa'i shes rab 'phel du gsol / /
'chad rtsod rtsom pa'i blo gros rgyal su gsol / /
mchog dang thun mong dngos grub stsal du gsol / /
myur du khyed rang /
@# / /
lta bur byin gyis rlobs / /
kun bzang mchod sprin nam mkha' mnyam par 'bul / /
thog med bsags pa'i sdig ltung so sor bshags / /
rgyal sras kun gyi dge la yi rang zhing / /
mya ngan mi 'da' chos 'khor bskor bar bskul / /
de ltar bgyis pa'i bsod nams rgya mtsho des / /
'gro kun ting 'dzin dpal la rnam rol zhing / /
legs tshogs yar ngo'i zla ltar 'phel ba dang / /
kun mkhyen rgyal ba'i bstan pa rgyas par shog /
ces bsod nams chen po'i dpal gyis mtho ba drung grags pa dpal bzang po sku mched kyi gsung gis bskul zhing /
gzhung lugs 'bum phrag du ma la blo 'od 'phro ba rigs pa smra ba shAkyI dge slong bkris dpal ldan gyiS dpaldan 'bras spungs chos kyi sde chen por sbyar ba'o / /
'di bris dge bas kun mkhyen btsong kha pa'i / /
gsung gi bdud rtsi thog mar ro myong shig /
'+mi 'gyur mchog tu yangs pa'i bde ba che / /
bla med ye shes bdud rtsi'i snying po can / /
sku gsum gsang ba rgyan gyi 'khor lo'i mdzod / /
stobs bcu'i dpal mnga' rgyal ba gnyis par bdud / /
dag pa'i zhing gi bkod pa rgya mtsho'i rdul / /
ye shes rang snang las grub 'og min gyi / /
ngo mtshar sgyu ma'i rol rtsed them skas las / /
rgyal sras dam pa'i rnam par bde bar byon / /
rnam 'dren kun gyi mkhyen pa'i phung po gang / /
gcig gyur 'jaM mgon mi yi srid pa'i gar / /
bsams bzhin rnam par rol pa'i mdzad pa la / /
bskal bzang rgyal ba stong gis bsgrun du med / /
blo gros lang tsho dar ba'i mig stong can / /
mkhas btsun bzang po'i sa srung la zhon te / /
'chad rtsod rtsom pa'i rdo rje rtse brgya pas / /
rgol ngan sa 'dzin bcom pa'i grags pa 'bar / /
mngal rgya'i brang 'gro'i mdud grol dri bral sku'i / /
ma la ya skyes lcug phran gzhon nu dag /
na tshod phra yang phan bde'i dri bsung ni / /
nam yang zad mi shes pa'i gter chen po / /
srid 'byor glog gi bu mo'i gar mkhan ma / /
sdug bsngal mun par mal 'cha'i mtshang rig ste / /
'khor ba mtshan mo'i mtha' las nges 'byung ba'i / /
tshangs spyod dpal gyi skya rengs dang por shar / /
gzhon nu'i lus can rgan po'i blo 'chang ba'i / /
rgyal bstan gyen du 'degs pa'i snying stobs kyis / /
thos bsam sgom pa'i sa chen dbus gtsang gi /
ljongs su bde bar gshegs pa 'di rmad byung / /
mang thos dgyes dgur spyod la ches sred pas / /
shes bya'i lus phrar spyad de bcal zin pa / /
slar yang thos brtson mi phyed mdza' gcugs gyis / /
'khyud pa'i skal bzang 'di gos dam du bcings / /
nang don rig pa'i 'o mtshor ba 'khyil bar / /
rnam 'byed shes rab lag ldan nyer zhugs pas / /
tha snyad rig pa'i me tog tshogs @# / /
kyi rtser / /
blo gros sor mos reg maM na gang du mchis / /
'jam mgon mkhyen par chags pa'i rnam dpyod kyis / /
gzhung lugs rgya mtsho rtogs la mtshar du ci / /
khams gsum las rgyal lus med mda' lnga yis / /
ches srab bla gos 'bugs par nus min mchar / /
sde snod kun sbyangs yang dag grub pa'i 'bras / /
dka' chen du mar 'byams klas bshad pas ci / /
ring mo nyid nas ji lta ji snyed kyi / /
chos kun thugs su chud zin ma yin nam / /
bde stong rang bzhin rgyas pa'i dbang po'i gzhu / /
zung 'jug gur khyim rnam par bkra ba nas / /
gsang chen chos kyi rgyud mang bsgrags pa'i che / /
sar ha de mkha' spyod gnas su bros / /
khengs ldan gnas lnga rig pa'i lus phra ma / /
rnam dpyod zur mig lcags kyus nyer btab cha / /
'khyud min mdza' bas mgul par dam bcings te| |gos pa med par mkhyen pa'i klong du sim / /
rang bzhin dag pa'i thugs kyi shel dkar du / /
chos kun sgyu mar snang ba'i rnam rol gzugs / /
rgyu dang 'bras bur nges pa'i gzigs mo la / /
dus gsuM rgyal ba phal cher yengs sam snyam / /
sgyu lus sin+d+nya wA ra'i 'dab ma'i sgo / /
mkhas rlom nyi zla'i 'od kyis phyed min pa / /
legs gsung rked med kha yi zegs ma'i chang / /
'thor tshe 'dab brgya pa der rang dbang ci / /
'jam dbyangs bshes gnyen rol par nges rnyed nas / /
khyod blo'i ri dwags dka' gnad sgrog gi rgyar / /
bcings rnams zur phud lnga pa'i gsung mtshon gyis / /
bcad la mtshar du 'dzin pa byis pa'i blo| |rnam 'dren sras bcas grangs med tshogs rnams dang / /
lhan cig gsang gsum bkod pas dus 'da' na / /
'phags mchog paN grub 'ga' zung gzigs zhes pa'i / /
bstod bsngags mgon 'di'i che ba'i 'os su min / /
rigs kun khyab bdag dbang por mngon grub pa'i / /
dkyil 'khor rgya mtsho'i spro bsdur mnga' 'byor na / /
lhag pa'i lha 'gas byin gyis brlabs so zhes / /
bsngags brjod dar dir sgrog la re ba bskyungs / /
mkhas grub cher rlom phal gyis khugs min pa'i / /
mtha' bral lta dang rim gnyis dka' gnas gzhu / /
legs bshad rgyud kyis bkug 'di thun mong gi /
gdul bya'i snang ngor bstan pa'i mdzad pa'i dpyid / /
nges pa'i don du spangs rtogs phun tshogs kyi / /
yon tan rdzogs pa'i dpal stug gdong lnga'i dbang / /
'khrul pa'i gcan gzan dreD pa'i nga ro la / /
dgra zlar mi sems rang gi ngang tshul yin| |rgya chen mkhyen pa'i srang la shes bya yi / /
gnas lugs mtha' dag bcal tshe rdul phran ltar / /
gyur pas skyengs te chos kun 'chi med gtso / /
stong nyid bshol med mngal du yud kyis bros / /
brtse @# / /
chen lhag pa'i bsam pa'i lcid kyi khur / /
nor 'dzin bu mos ma bzod rdul ba'i chu / /
ches cher babs la khyab 'jug zhabs bsil du / /
skal ldan shing rtas phab ces sgros su gleng| |dus dgra'i nus mthur grub pa'i thog mda' yis / /
nag phyogs brag ri bcom dang lhan cig tu / /
'dod lha'i lus kyang tshig par mgrin sngon gyis / /
mig mes bsregs zhes rig phyed gtam du mchis / /
gang gis thar par drangs min skyes bu ni / /
med phyir rgyal rnams rang gi gdul bya dag /
ma rnyed zhi ba'i dbyings su mnal ba la / /
gdul dka'i snyigs ma lnga bdor sgro yis btaD / /
srid zhi'i khams na 'chad rtsod rtsom pa yi / /
dab zlang 'os pa tshol phyir nyi zla zung / /
dal med mkha' la rgyu yang ma rnyed pas / /
ngal te thun mtshams sgeg mo'i phang par nyal / /
tshul khrims ting 'dzin shes rab bslab pa'i gzhir / /
mtha' yas lus can ma lus nges sbyor pa'i / /
mdzad pa mchog 'dis khyod dang zas gtsang sras / /
tha dad dbye ba'i go skabs rtogs nus min / /
bskal brgyar bsgrub bya snyiD dus che gcig la / /
zung 'jug sku bzhi'i lam du 'gro ba kun / /
'khrid la khyod dang khyab bdag rdo rje 'chang / /
sprul longs rtags kyis ma 'dres nges pa rnyed / /
thabs shes rin chen sna bdun la brten nas| |lung rtogs bstan pa'i gling bzhir dbang sgyur ba'i / /
dam pa'i chos kya 'khor los sgyur bcan / /
kun mkhyen btsong kha pa la gsol ba 'debs / /
deng nas tshe rabs lha yi lam yangs por / /
mi khom skyon gyi chu 'dzin dang bral ba'i / /
dal brgyad 'byor bcu'i bsal zer rab spros pas / /
gtan bde'i ga pur thigs par longs spyod shog /
'khrul pa'i khung bur log smra'i lce rkyong ba'i / /
ltar snang bshes gnyen sprul gyis mi gtse zhing / /
yang dag lam ston yongs 'dzin klu dbang gi /
gtsug rgyan yid bzhin nor bu thob par shog /
rmad byung rnam thar gtsang ma'i khrims dang ldan / /
rlabs chen rgyal sras spyod pa'i snying stobs che / /
bde stong mchog gi rim gnyis rnal 'byor spyod / /
blo bzang rgyal ba'i bstan dang mjal bar shog /
gang gi legs bshad 'chi med 'dud rtsi'i tshogs / /
'thung la nam yang ngoms pa ma mchis shing / /
de don 'chad dang spel ba'i rgyud mang sgra / /
srid rtse'i bar du sgrog pa'i dpal thob shog /
skye mang nyer brgyud mun pa stug po'i nang / /
'dir snang bde ba glog 'od skad cig mar / /
rtogs nas mngon mtho'i sgron me nyer 'degs pa'i / /
dge ba'i rtsi bcud grub par byin gyis rlobs / /
srid pa' bde ba dbyar gyi chu gter che / /
sdug bsngal mya ngam thang du 'gyur shas nas / /
ldog med theg gsum 'phags @# / /
pa'i go 'phang gi /
mi zad rgya mtsho che la 'jug par shog /
zhi bde'i mun par mar gyur 'gro ba'i gzugs / /
ma mthong rnam par grol ba'i tshul shes te / /
phyin drug spyod pa'i 'od stong rab spros nas / /
kun mkhyen ye shes snang ba rgyas par shog /
grangs med bskal gsum kun gsal rdzogs dka'i tshogs / /
rta ljang rlung shugs rim gnyis 'khrul 'kher gyis / /
snyigs dus tshe thung chu tshod drug cu la / /
lhun grub 'bad med bgrod par byin gyis rlobs / /
khyad par mgon khyod bstan pa yid bzhin nor / /
thos bsam sgom pa'i rgyal mtshan rtser bkod na / /
ring lugs dpal 'byor skal bzang 'gro kun gyis / /
mi zad dga' ston spyod la nus ldan shog /
'khor ba'i skye srid 'dab chags bgrod pa'i 'gros / /
sna tshogs mtho dman bar mar rgyu ba'i tshe / /
'jam dpal snying pos rjes su nyer bzung ba'i / /
grib ma gnyis pas rjes su 'brang bar shog /
chos phung sprin gyi lus phra'i phang ba nas / /
rgyal ba gnyis pa'i bstan pa 'brug ga sgra / /
bzang po'i bskal pa dbyar dus ji srid du / /
mi 'gyur rdo rje'i dpal du 'grub gyur cig /
khams gsum chos kyi rgyal po rgyal ba btsong kha pa chen po la bstod pa dpyid kyi rgyal mo'i glu dbyangs zhes bya ba 'di /
gang gi rnam par thar pa la mi phyad pa'i dad pas nye bar bskul te /
dam pa gang de'i ring lugs 'dzin pa'i za hor gyi btsun pa dag dbang blo bzang rgya mtshos / /
wU cI zhes pa sa pho byi ba'i le chu sted zla ba'i dkar phyogs kyi dga' ba dang po'i tshes la /
dpal ldan 'bras spungs chos kyi sde chen por sbyar ba'i yi ge pa ni ngag dbang dge legs so / / / /
na mo mny+ju g+ho ShA ya /
rnam dag gangs ri'i phreng bas yongs bskor ba'i| |phyogs 'dir bdag cag mgon med rnams kyi mgon / /
blo dman bsam pa'i ngo dang 'tsham pa'i sku / /
ston mdzad bla ma mchog la bdag phyag 'tshal / /
khyod ni sku tshe du ma'i snga rol tu / /
rje btsun 'jam dbyangs sras kyi thu bor gyur / /
gzungs spobs mngon shes ting 'dzin du ma la / /
dbang 'byor chos kun rnam dpyod spyan gyis gzigs / /
nam zhig de bzhin bshegs pa dbang po'i tog /
rnam mang 'khor gyi dbus na theg pa mchog /
ston mdzad 'dun sa che der 'jam pa'i dbyangs / /
rgyal sras rgya mtsho'i 'khor dang bcas te gshegs / /
de che rgyal ba da yi changs dbyangs kyis / /
rgyal sras dpa' bo lus dang sreg la yang / /
ltos pa med par ma dag zhing rnams su / /
rdo rje theg pa'i lam bzang 'dab brgya pa / /
stong nyid gtam gyi dri bzang rdzogs pa yis / /
yongs su 'gengs la zhugs pa gang yin pa / /
@# / /
de ni byang chub sems dpa'i spyod kun gyi / /
rab dang phul zhes rgya cher bsngags pa las / /
bdag nyid che khyod snying stobs 'o ma'i mtsho / /
ches cher bskyod pa'i rlabs phreng g.yo ba yis / /
rgyal ba'i 'khor mang dbus nas myur bar langs / /
ma zhum shin tu mtho ba'i sgra dbyangs kyis / /
bdag ni grangs med ma dag zhing rnams su / /
stong nyid lta dang nyer 'brel sngags kyi lam / /
lus dang srog la mi lta 'doms pa yis / /
rgyal ba dgyes pa'i lam bzang rgyas bya zhes / /
dam bcas smon lam btab pa'i mod nyid la / /
rgyal ba dbang po'i tog dang phyogs bcu yi / /
rgyal ba ma lus dbyangs dang mgrin gcig tu / /
legs so khyod ni snying stobs chen po zhes / /
ches cher bsngags shing ngo mtshar ltas mang bstan / /
de nas brtsams te sangs rgyas zhing kun tu / /
'di yi mtshan ni snying stobs chen po zhes / /
rgyal ba sras bcas kun la mthun par grags / /
de nas der ni bde gshes dbang po'i tog / /
sku las 'od zer bye ba 'bum 'gyed cing / /
'dzum ldan zhal gyis bdag gi dge ba'i bshes / /
snying stobs che de 'di ltar lung bstan mdzad / /
khyod ni deng nas brtsams te ma dag pa'i / /
grangs med zhing du rdo rje theg pa'i lam / /
zab mo dbu ma'i lta bas yongs bzung ga rgyas byed rlabs chen spyod pa rdzogs byas te / /
sangs rgyas zhing mang brgal ba'i byang shar mtshams / /
ngo mtshar rmad byung bkod pa'i 'jig rten du / /
de bzhin gshegs pa seng ge'i nga ro zhes / /
mngon par rdzogs par myur du 'tshang rgya 'gyur / /
zhes gsungs de ltar 'di nyid sangs rgyas pa'i / /
rgyal ba seng ge'i nga ro'i sku tshe ni /
bskal pa dpag med tha mal sku yi tshad / /
dpag chad gcig pa mar gad mdog lta bu / /
dpag tshad du ma'i 'od ldan phyag g.yas ni / /
chos 'chad g.yon pa mnyam gzhag la gnas pa / /
bdud rtsis gang ba'i lhung bzed de dbus na / /
bdud rtsi'i 'od ldan mchod sdong cher 'phags shing / /
grangs med 'od zer 'gyed pa lhag ger gsal / /
zhing de'i gdul bya dbang po mchog rnams kyis / /
mchod sdong de nyid mthong ba'i mod tsam la / /
theg mchog lam bzang rgyud la mngon du byed / /
'bring dang tha ma'i gdul bya'ang rgyal ba des / /
sngags tshul stong nyid gtam dang nyer 'brel ba / /
'doms pa'i gsung gi bdud rtsi 'thungs tsam las / /
de yi mod la lam bzang mngon du byed / /
zhing de'i gdul bya kun kyang sngags kyi tshul / /
zab mo dbu ma'i lta dang nyer 'brel ba / /
khong du chud pa'i mthu las srid pa gzhan / /
nyid mtshams mi sbyor rgyal sras sha stag go /
de @# / /
ltar 'tshang rgya bdag cag rnams kyi skyabs / /
'dren pa mchog de'i thugs kyi bcud phyung ba / /
rgyud sde rgya mtsho'i de nyid legs rtogs nas / /
bka' bzhin sgrub pa snying por byed par shog / /
skye ba kun tu lus dang srog la yang / /
mi lta sngags kyi chos tshul kun bzung nas / /
rgyal ba seng ge'i nga ror sangs rgyas pa / /
de yi 'khor gyi dang por bdag gyur cig /
ces rje btsun chos kyi rgyal po btsong kha pa chen po gang du mngon par rdzogs par 'tshang rgya ba'i tshul sten pa'i sprul pa'i sku'i bkod pa mtha' yas pa las phyogs gcig gi tshul las brtsams te mdor bsdus par brjod nas smon lam du bya ba'i tshigs su bcad pa go bde bar sbyar ba 'di ni rje rin po che de nyid la mi phyed pa'i dad pa brtan po la sogs pa'i yon tan du mas legs par brgyan pa drung na mkha' dpal 'byor ba'i gsung gis nye bar bskul te btsun pa dge legs dpal bzang pos sbyar ba'o / / / /
swa sti /
mtshams sprin gzhon nu'i mdangs bzhin mdzes pa'i sku / /
'chi med bdag po'i dbyangs ltar snyan pa'i gsung / /
chu gter chen po'i klong bzhin zab pa'i thugs / /
'jam dbyangs rgyal ba'i yab la phyag 'tshal lo / /
rab 'byams bskal par grangs med rgyal ba la / /
rab 'byams zhing du dpag med legs bshad tshogs / /
rab 'byams brtson pas thos pa'i mthar son ba'i / /
mtshungs med mkhyen pa'i dbang phyug khyod la 'dud / /
'khor ba'i tha ma'i mtshams gang ji srid pa / /
de srid nyam thag 'gro kun bskyab pa'i phyir / /
sems can khur chen khyer bas mi ngal ba'i / /
mtshungs med snying rje'i dbang phyug khyod la 'dud / /
rgyal sras thu bo'i sku yis zhing kun tu / /
rmad byung bkod pa'i mdzad pa'i rgya mtsho las / /
skra rtses blangs pa'i cha shas phra mo tsam / /
mkha' mnyam 'gro ba'i don du 'dir bkod pas / /
tshe rabs kun tu rje btsun 'jam dbyangs kyis / /
theg mchog ston pa'i bshes gnyen mdzad pa dang / /
sdug bsngal rgya mtshor bying ba'i drin can rnams / /
ma lus sgrol la 'jam dbyangs 'dra bar shog / /
na mo a'rya lo ke shwa rA ya / /
phyogs bcu'i rgyal ba rab 'byams zhing gi rdul dang mnyam pa de dag gi /
'gro la chags pas kun tu chags pa'i snying rje rgya mtsho lta bur zab / /
de las 'khrungs pa'i yon tan lhun rdzogs spyan ras gzigs zhes rnam grags pa / /
mgon po bdag cag kun gyis bsten 'os rin chen ri 'dra de la 'dud / /
dri med chu skyes gsar pa'i dbus su bsil zer gang ba'i dkyil 'khor steng / /
padma'i 'dab ltar @# /
bla ma bar dag pa'i zhabs gnyis mnyam pa'i tshul bzhugs te / /
'jig rten dag na zla ba nya 'dra kun tu lham mer gsal ba khyod / /
mthong ba'i mod la snying gi gdung sel kun nas dga' ba rgyas par mdzad / /
kha ba'i reg pa lta bur bsil yang bdud kyi sde rnams lhag par bsreg /
mtha' dag mtshan ma'i chos las 'das kyang spres pa du ma'i dkyil 'khor snang| |srid las brgal yang srid pa gsum du skye ba rtag tu ston mdzad pa'i / /
sgyu ma ji bzhin khyod kyi spyod la blo dang ldan rnams ngo mtshar 'gyur / /
rnam pa kun gyi rjes su zhugs pa ston mtshan nam mkha'i dkyil 'khor te / /
skal ldan skye bos rtag tu bstan pas skyo med sa gzhi nyid du gyur / /
'jig rten yongs kyi gti mug mun pa mthar mdzad nyi ma 'bar ba dang / /
zhe sdang yid bsreg gdung ba sel ba'i ri bong mtshan ma 'dzin pa can / /
pun+Ta re ka rab tu bzhad pa'i zhal gyi dkyil 'khor mdzes ston cing / /
dri med dung dang chu shel ltar dkar lta na sdug pa'i lang tsho can / /
bsam yas mchod sprin rgyas pa'i dbus na sgrol mdzad sgyu ma'i rtsed 'jo dang / /
bde gshegs rgyal sras khro po'i dpung tshogs grangs med 'khor gyi dbus na brjid / /
me dang chu klung skal ba ngan dang rgyal po'i 'jigs pa la sogs pa / /
shin tu nyam thag gnas su lhung ba'i sdug bsngal brgya yis gtses pa kun / /
khyod kyi 'od zer zla ba bkrus 'dra'i lu gu rgyud kyis nyer drangs nas / /
lha yi dpal dang rab tu ldan pa'i bde ba mchog la mngon par sbyor / /
dri zhim lan bu spyi bor bcings pa namkha'i 'od dang rab 'dres la / /
rgyal ba'i dbang po 'od dpag med sku rigs kyi cod pa na dbu la mdzes / /
phyag g.yas mchog sbyin rtse mo las babs bdud rtsi dkar po'i thig pa ni / /
mu tig 'od chags rtag tu lhungs pas yi dwags kun gyi gdung ba 'joms / /
phyag g.yon sta zur ngos la brten pa'i 'gying bag yid 'ong gtsang ma'i sku / /
tshangs dbang la sogs drags ldan 'dud pas khyod ni 'jig rten kun dbang phyug /
'khor lo padma mda' dang gzhu yi phyag rgya sogs kyis rab spa ba'i / /
stong phrag phyag dang spyan stong mnga' ba bcu gcig zhal bzang yang dag ston / /
la lar gdug can klu yi de da dpon seng ge'i sgra dang gzhan du ni / /
don yod zhags dang mgrin sngon la sogs rnam pa du ma'i cho 'phrul 'gyed / /
res 'ga' bgegs 'joms khro rgyal rta mgrin legs ldan nag po'i tshul la sogs / /
drag shul sa gsum 'gas pa ston yang thugs ni brtse las g.yo mi mnga' / /
nam mkha'i lam gyi rjes su @# / /
song ba'i 'jig rten rgya chen mtha' ma mchis / /
de lta mod kyi sems can grangs mtshungs khyod kyi sprul pa de snyed cig /
rab tu spro yang ba spu'i rtse tsam g.yo snyam bgyid pa ma yin te| |char sprin las ni chu char bzhin du 'bad pa'i rtog pa mnga' ma lags / /
rnam pa 'gar yang 'gro ba'i don du mi 'gyur tshig ni yongs su spangs / /
rang rang blo dang rjes su mthun pa'i 'gag med dbyangs kyi yan lag ni / /
rgya mtsho'i rdul gyi grangs las 'das pa'i chos lam nye bar ston mdzad pa / /
khyod gsung su yi rna bar lhung yang bka' la yang dag gnas par 'gyur / /
dri za'i rgyud mar sgra dang 'thab pa'i yid 'ong na chung glu lta bu / /
yid du 'thad kyang chags ldan rnams kyi yul gyi 'dod pa ma lus 'joms / /
nam mkha' khyab pa'i 'brug sgra ji bzhin zab mor 'byin yang de yi mod / /
'jigs pas skrag pa de dag gi yang sdug bsngal ming gi lhag mar mdzad / /
'khor ba pa rnams rtag tu g.yo ba'i skye ba yang dag grol slad du / /
rnam pa kun ldan gsang mthor sgrog pa'i chos kyi 'khor lo sngon 'gro ba| |dus gsum gtogs pa'i rgyal ba kun gyi gsung dbyangs nges pa rab rdzogs pas / /
bla med 'byor pa'i dbang phyug khyod ni 'jig rten kun gyi bla mar grags / /
skye bo gang dag rang sdug nyid kyang res 'ga' khro ba'i dbang gyur te / /
gsod par brtsams mod khyod kyi 'gro rnams bu dang 'dra bar rtag dgongs nas / /
gnod 'gyur cha tsam thugs kyis dgongs pa ring mo zhig nas btang bas na / /
bdag 'dra rang la brtseb das kyang khyod thugs snying rje'i char mi phod / /
ga bur tsan dan u shir la sogs chab kyis spangs pa ltar bsil ba'i / /
zhi ba'i gzigs stangs nam yang mi 'dzum rigs drug spyan ras btsa' mod kyi / /
myong snang spros pa chos kyi dbyings su nye bar zhi ba'i dgongs pa ni / /
bde ba mchog gis rtag tu 'khyud bzhin g.yo ba med la phyag 'tshal lo / /
phyogs kun 'bar ba'i me lces bsreg cing kha gdangs mig rtsa dmar khros pa'i / /
gshed mas khor yug kun nas 'jigs bskyed la la zangs zhun 'bar ba'i khrod / /
'bru ltar 'tshed pa'i tsha dmyal gnas su bdud rtsi'i char gyis bsil ba dang / /
sha rus 'gas byed grang bas nyen rnams dro ba'i reg pas skyob tu gsol / /
lto ba ri mtshungs mgrin pa 'gag cing yan lag rtsa phran bzhin du phra / /
lus skams thal bas rab g.yogs lhu tshigs 'thab las me yi tsha tsha 'bab / /
chu klung dag kyang bltas pa tsam gyis skem 'gyur rtag tu ngal ba dang / /
bkres pas gdung ba'i yi dwags rnams la zas gos bdud rtsi'i char pa stsol / /
zas kham tsam gyi 'dod la sred pas phra @# / /
mo'i bde ba de yi slad / /
gces pa'i srog kyang yal bar 'dor bgyid blang dor 'ga' yang skabs mi phyed / /
dbyibs dang kha dog mi sdug la brten shin tu skal dman dud 'gro rnams / /
myur du dge ba'i dran pa thob cing bde ba'i 'tsho ba stsal du gsol / /
nor bu 'bar ba'i gzhal med la brten tshangs pa'i rgyal po'i dpal de yang / /
mi rtag nyams nas mnar med me nang rus pa rkang yang 'bar 'gyur zhing / /
reg na bde ba'i mal stan 'jam dang yid 'ong skyed tshal ngogs rtse ba'i / /
lha bu nyid kyang 'gyur byed 'thung zhing lcags kyi tsher rnon thang la 'drad / /
mtho ba nyid kyang mi ring dus su rkang pas bsnun 'os bran du 'gyur / /
lang tsho 'di yang yud kyis nyams 'gyur ston mtha'i me tog ji lta bu / /
'byor pa 'di yang dus kyis 'dor nges brnyan po'i rgyan la dga' snyam bzhin / /
bdag gi tshe yang glog 'od 'gyu bzhin skad cig tsam zhig 'dir snang ste / /
'jig rten 'di yi pha rol zhes bya sngar 'dris dngos po thag bsring ba'i / /
mun khrod stug por bdag nyid gcig pu rnam par 'khyams 'gyur de yi slad / /
'jigs rung 'khor bar nyon mongs sgyu yis snying la mngon par bslus gyur pa / /
bdag cag sdug bsngal rgya mtsho 'di nas thugs rje'i phyag gis drang du gsol / /
gangs can ri yis bskor ba'i zhing 'dir thub pa'i bstan srol gnas mod kyi / /
chos byed phal cher tshul khrims gos bral gcer bur ngo tsha spangs nas ni / /
khyim pa rnams la bsnyen cing ngor blta dam pas smad pa'i las la 'jug /
kye ma dam chos nyi ma'i 'od zer ri bo'i phag tu nub la nye / /
stobs dang ldan rnams rang 'dod lhur len phan tshun rtsod cing dma' la 'tshe / /
dman pa rnams ni rtag tu 'khol zhing gyi na'i zas kyang rnyed par dka' / /
mi bzad snyiD ma'i ngang tshul 'di 'drar 'phags pa btang snyoms mdzad lags na / /
sngon gyi thugs dam de yi ci 'tshal 'bangs rnams su zhig skyabs la bsten / /
khyod kyi mtshan yang byin gyis brlabs te gang thos 'jigs pa zhi ba dang / /
sangs rgyas grangs med bsnyen pa'i las dang khyod mtshan 'dzin tsam 'bras mtshungs zhes / /
drang srong bden pa'i tshig gis bstan bzhin bdag cag re bas gsol 'debs na / /
mgon po gzhan du g.yel ba'i thugs spangs nyam thag sems can skyob tu gsol / /
skye bo thams cad dkon mchog gsum po gus pas nye bar bsten pa dang /
las dang 'bras bu'i gnas la dad pas rtag tu chos kyi lam du 'jug /
sna tshogs khams dang skal par 'tshams pa'i zhi khro'i cho 'phrul dpag med kyi / /
srid pa nyam nga'i gnas 'dir lhung ba'i gnyen rnams bde la sbyor du gsol / /
rab gus bdag kyang @# / /
de nyid 'byed pa'i blo gros dri ma med pa dang / /
srid la skyo dang snying rjes gzhan don skye ba du mar spyod la brtson / /
bdud sde mtha' dag phi par byed pa'i mthu chen pha rol phyin thob ste / /
rnam dag dga' ldan chos kyi tshul dang 'gro bdus ring skyong gyur cig /
blo gros dman yang kho bo'i yid kyi'o mtsho gyen du 'phyur ba'i mthus / /
bstod cing smre ba'i 'phreng ba rab mdzes dbu ba dkar po rgod pa 'di / /
klog gam thos sam dran pa de yang sdig pa'i dri ma rnam dag cing / /
gru 'dzin zhing du rgyal ba mchog rab spyan ras gzigs kyis rjes bzung shog / / /
de ltar rgyal ba thams cad kyi thugs rje'i rang gzugs 'phags pa 'jig rten dbang phyug spyan ras gzigs la bstod cing thugs rje bskul ba'i gsol 'debs dang bcas pa phan bde'i char 'bebs zhes bya ba 'di ni shAkya'i dge slong chos smra ba blo bzang bskal bzang rgya mtshos sbyar ba'o / / / /
na mo gu ru many+dzu g+ho Sha ya /
shes dang shes bya gcig tu gyur pa'i sku / /
shes pa'i snang ba rab tu rgyas mdzad gsung / /
shes bya thams cad mngon sum gsal ba'i thugs / /
shes rab lha mchog 'jam dbyangs mgon la 'dud / /
thog med dus nas las nyon gzhan dbang gis / /
sdug bsngal klong du mnar ba'i nyam thag bdag /
deng nas brtsams te bde ba'i lam bzang du / /
'dren pa'i bshes gnyen mdzod cig 'jam dpal dbyangs / /
'dod la zhe na cing mi 'dod gnas la sdang / /
chos blo rtul zhing bag med rnam g.yeng rno / /
rnam pa 'di lta'i nyon mongs cha tsam yang / /
'byung ba'i go skabs bcom zhig 'jam dpal dbyangs / /
nges 'byung snying rje mchog gis rgyud dul zhing / /
shes bya'i gnas kun mthong ba'i blo gros rgyas / /
khyad par mtha' bral gnas lugs de bzhin nyid / /
rtogs pa'i ye shes stsol zhig 'jam dpal dbyangs / /
stong dang bde chen zung du 'jug pa'i 'phrul / /
sgyu ma lta bu'i ting 'dzin rol pa la / /
gang shar dag pa'i 'khor lor 'byams klas te / /
tshe 'dir grol bar mdzod cig 'dzam dpal dbyangs / /
rgyal ba'i dam chos ma lus 'dzin pa dang / /
'gro la phan byed yon tan kun thob nas / /
bgyi ba mtha' dag don ldan 'ba' zhig tu / /
spyod pa'i skal bzang stsol zhig 'jam dpal dbyangs / /
ris med 'gro la phan bde 'byung pa'i gnas / /
thub bstan bshad sgrub dar zhing rgyas pa dang / /
'jig rten khams 'dir skye dgu mtha' dag la / /
bde skyid dga' ston stsal zhig 'jam dpal dbyangs / /
'jam dbyangs mdzes sku mig dang mi 'bral zhing / /
mgon khyod gsung dbyangs rtag tu rna bar snyan / /
yid la mkhyen brtse nus pa'i dpal thob nas / /
rang gzhan don @# / /
gnyis lhun gyis 'grub gyur cig / / /
ces shing khyi hor zla bcu pa'i nang rje btsun 'jam dpal dbyangs kyi sku brnyan byin can du ma la gsol 'debs dang /
mchod 'bul spros skabs phul ba'i snyan dar zhal yig bla gras mchog gi snang ba zhes bya ba 'di ni shAkya'i dge slong blo bzang bskal bzang rgya mtshos sbyar / / / /
oM swa sti /
mnyam nyid mi g.yo zab gsal bde chen thugs / /
chos kyi dbyings su ro gcig mi phyed pa'i / /
rdo rje 'chang dbang sangs rgyas kun 'dus dpal / /
blo bzang grags pa'i zhabs la gsol ba 'debs / /
mgon khyod grangs med rgyal ba ma lus pa'i| |yab gcig 'jam dpal gzhon nu mthon mthing gi /
zur bud bregs te thun mtshams la 'khu ba'i / /
bla gos nyer klubs thub bstan bdag por bzhengs / /
sA la'i sman ljongs zab mo dbu ma dang| |nyer 'brel rdo rje theg pa'i rim gnyis lam / /
phyin ci ma log bsam 'phel rin po ches / /
yongs gtams shing rta'i srol 'byed khyod kho na / /
dri med bka' dang bstan bcas chu klung 'bum / /
zab rgyas gdams ngag rgya mtshor shar ba'i 'dzing / /
thos bsam sgom pa'i gru rdzings brtan po yis / /
don gnyis nor bur dbang ba khyod las gang / /
de phyir mgon po khyod kyi gsang ba gsum / /
'dren pa gzhan las rmad byung rnam thar la / /
shes nas mi phyed dad pas rtse gcig tu / /
gtan gyi skyabs gsol thugs rjes rtag tu skyongs / /
srid par sdug bsngal gsum gyi me 'o bas su / /
lhung ste thog med dus nas 'khor ba'i rgyun / /
zad par ma gyur mkha' mnyam sems can la / /
byin rlabs thugs rjes rtag par mi gtong gsol / /
dal 'byor chu lbur 'dra ba'i nyam chung lus / /
mi rtag nu bka'i nyi ma ji bzhin 'dir / /
don med ngan song gting rdo sgrung ba la / /
gzhol ba'i rmongs chen 'gro rnams thugs rjes skyongs / /
khyad par snyiD ma lnga yi 'dzin khri'i so / /
rno bas phug pa'i mi bzad sdug bsngal can / /
gdul bar ches dka' deng dus sems can la / /
skyob pa khyod kyi thugs rje'i dpung skyed cig /
rgyal ba thams cad spangs rtogs phrin las kun / /
phun sum tshogs par mnyam pa nyid mod kyang / /
snyigs dus 'gro la lhag par mgon dang skyabs / /
mdzad pa'i dam bca' btsan po ma g.yel dgongs / /
zhwa ser lugs bzang kun snang 'bar ba'i 'od / /
rtag tu mi nyams phyogs bcur 'phel ba dang / /
rgya hor bod gsum seMs can sdug bsngal nyid / /
rab sangs gtan bde'i snang bar sbyor du gsol / /
srid pa'i gnas la btson ra'i mi bzhin du / /
nges 'byung bcos ma min pas gzhi bzung ste / /
mar gyur 'gro la byams dang snying rje ches / /
@# / /
bdag rgyud rtag tu phyug par byin gyis rlobs / /
'gro rnams sdug bsngal bral ba'i byang chub cher / /
skad cig nyid la sbyor 'dod sems bskyed dang / /
rtag chad mtha' bral zab mo dbu ma'i lta| |ji bzhin rgyud la skye bar byin gyis rlabs / /
'di phyi'i legs tshogs ko bi dA ra'i shing / /
ma lus skye ba'i sa gzhi dam tshig dang / /
so thar byang sems rig 'dzin sdom pa la / /
nyes pas mi gos rnam par dag byin rlobs / /
tha mal snang zhen spangs te dkyil 'khor lhar / /
bskyed pa'i rnal 'byor phra regs brtan pa dang / /
rdzogs rim zab lam bla med khyad par can / /
rgyud la myur du skye bar byin gyis rlobs / /
mdor na rang gzhan don gnyis rlabs po che / /
bsgrub la bar gcod nyer 'tshes mi brdzi zhing / /
phyi dang nang gi mthun rkyen ji snyed pa / /
'bad med lhun gyis grub par byin gyis rlobs / /
bslu med dkon mchog gsum gyi byin rlabs dang / /
yi dam dkyil 'khor lha tshogs mkha' 'gror bcas / /
dkar phyogs srung ma'i mthu stobs nus pa yis / /
bsam don sman pa thams cad 'grub par shog /
ces rje btsun bla ma btsong kha pa chen po la gsol ba 'debs shing / /
khyad par snyigs dus kyi rgud bzhi phyir thugs rje bskul ba 'di ni /
rje bla ma gang gi gsang ba gsum gyi rnam thar la shes nas dad pa thob pa shAkya'i dge slong blo bzang bskal bzang rgya mtshos li thang thub chen byams pa gling du sbyar ba'o / / / /
dpal ldan bla ma dam pa la bstod pa'i tshigs su bcad pa tshangs pa'i dbyangs zhes bya ba /
rje btsun bla ma 'jam pa'i dbyangs kyi zhabs la phyag 'tshal lo / /
dpal ldan yon tan tshogs kyi byed po yis / /
mi 'jigs seng ge'i khri la dbang bskur ba / /
rgyal ba gnyis pa'i rgyal tshab chos kyi rje / /
mi pham bla ma gnyis pa rgyal gyur cig /
khyod ni rnam dpyad lus mdzes shing / /
dar dir legs bshad mgrin pa'i dbyangs / /
ma lus mkhas pa'i yid 'phrog pa / /
rin chen rigs pa'i do shal 'phyang / /
mkhas pa kun gyi zur phud la / /
bka' yi rtse dga' bgyis pa khyod / /
dpal ldan phyogs rnams thams cad las / /
rnam par rgyal ba'i rgyal mtshan 'dzin / /
rigs pa'i nyin byed khyod drin las / /
gangs can blo gsal bung ba'i tshogs / /
mtha' dag bstan pa'i pad tshal du / /
gsung rab sbrang rtsi'i dga' ston myong / /
da lta thub pa'i gzhung lugs la / /
log par 'khu ba rnams kyi snying / /
khyod gsung rigs pa'i ri bo ni / /
shin tu lci bas ci yang non / /
brtson pa dam pa'i dpung gi tshogs / /
yan lag bzhi dang ldan pa khyod / /
la lo'i dgra sde drungs phyungs nas / /
nyams pa med pa'i go 'phang 'dzegs / /
de phyir chos tshul chu bo'i rgyun / /
bye ba phrag brgya nyin @# / /
bzhin du / /
rgyun mi 'chad par 'bab ba las / /
khyod thugs chu gter rnam par 'phel / /
khyod ni dam pa'i mgon gyis bzung / /
rgyal ba'i thuD bcud rtsi'i rgyun / /
zhal gyi bum bzang las 'ongs ba / /
dad ba'i snyim pas rdzogs par gsol / /
de slad chos kun thugs su chud / /
rang gzhan grub mtha'i pha rol son / /
smra mkhas ri dwags tshogs rnams kyi / /
dbus su seng ge'i sgra yang sgrogs / /
stong nyid sder phreng cher g.yo ba / /
rten 'brel zab mo'i nga ro yis / /
dngos 'dzin glang chen myos pa dag /
snying la 'chi ba'i 'jigs pa byin / /
bden gsung bden par gsungs pa gang / /
de yang bcad brdar bsregs pa yi / /
gser bzhin tshad mas legs sbyangs pa'i / /
gsung la su zhig glags thod 'gyur / /
de phyir rtog ge rno ldan pa / /
legs sbyangs rgol ba stong dag ni / /
khyod drung lce rtse mgrin pha na / /
snying dang lhan cig 'dar ba bsten / /
legs bshad 'od dkar rab rgyas shing / /
lhag bsam cha shas yongs rdzogs pa / /
gya gyu'i ri bong mtshan ma dang / /
bral ba'i zla ba khyod shar tshe / /
log smra 'byung po'i bya yi tshogs / /
mtshan mo rgyu ba'ang mtshan mo ni / /
long bas sdug bsngal thob pa dag /
mun pa'i khung bu skyabs su 'dzin / /
khyod ni dbyangs can mgrin par chags / /
legs bshad bdud rtsi zhal la chags / /
pha rol rgol ba ma lus kyi / /
kha la smra bcad rgya yang byin / /
mkhas pa gser ri'i phreng ba ni / /
gzi brjid rab rgyas nyi ma yi / /
drung na mar me'i rtse mo dang / /
mtshungs pa'i gnas la khyod kyis bkod / /
rtag tu legs bshad tshogs kyis gang / /
dul ba'i dpal gyis rnam par brjid / /
rigs pa'i snang ba bye bas brgyan / /
bstan pa 'ba' zhig gces par dgongs / /
de phyir phan bde'i rtsa lag mchog /
blo ldan thar lam ston pa'i mig /
'gro ba'i mdza' bshes dam pa'i phul / /
khyod lta'i mgon bcas skal ba bzang / /
bag yong chu lon brtan po yis / /
nyes pa'i chu klung rgyun bcad nas / /
brtul zhugs rdzogs pa'i drang srong mchog /
kun mkhyen ral pa'i chod pan mdzes / /
rang gi don du 'chi med kyi / /
bde ba'ang rtsa ltar dgongs pa khyod / /
thug rje kho nas gzhan don phyir / /
dka' ba brgya phrag dag gis dgyes / /
ri rab lta bur brtan pa'i thugs / /
byams pa'i rlung shugs kyis bskyed pas / /
shing bal bzhin du srid pa 'dir / /
'gro ba'i don du g.yo ba lags / /
rim gnyis nor bu'i cod pan gyis / /
bslab gsum gdengs ka rab tu mdzes / /
zab yangs rgyud sde'i rgya mtsho la / /
dbang sgyur gdengs can dbang po khyod / /
ting 'dzin mchog gi bde ba la / /
'dod dgur spyod pa'i mthu ldan yang / /
'gro ba'i mun sel ngal ba la / /
lhag par gzhol 'di rmad du @# / /
byung / /
mdor na yab rje dam pa'i bka' / /
rgyal ba'i ring lugs yongs rdzogs pa / /
nyams pa med pa'i bka' drin mdzad / /
phan mdzad khyod la phyag 'tshal lo / /
skye bo yon tan med la yang| |yon tan lhag par sgro btags nas / /
gcam bu kho na'i ngag gis ni / /
mgu ba lhur len tshig tu smra / /
khyod kyi yon tan chu gtir las / /
sgra rtses bzung ba'i thigs pa ltar / /
bsngags pa'i 'dab brgya dgod pa 'di / /
tshad ma'i nyin byed 'od kyis phye / /
de ltar dge ba'i bshes kyi yon tan gyi / /
me tog phreng mdzes cung zad spel ba las / /
thob pa'i dge bas 'gro ba ma lus pa / /
theg pa mchog gi mgon dang ldan gyur cig /
rab byed 'di yang gangs ri'i khrod 'di na / /
snyan ngag dbang po kun gyi mgo bo la / /
tshig gi gom pa 'god mkhas dge legs dpal / /
bzang pos tshig gi sbyor ba spangs te smras / /
dpal ldan mkhas pa ma lus pa'i cod pan 'dzin pa'i zhabs kyi pad mos sa chen po la dbugs 'byin par mdzad pa de nyid la yon tan rab tu bsngags pa'i tshigs su bcad pa tshangs pa'i dbyangs zhes bya ba 'di ni /
mgon de'i bka' drin gyis nye bar 'tsho ba / /
sde snod rin po che'i nor gyis blo gros kyi bang mdzod rab tu khengs pa 'dzin pa du mas /
tshig gi sbyor ba'i 'ching ba dang mi ldan par go bde bar rjod cig ces nye bar bskul nas gsol ba 'debs pa'i rkyen gyis mtshams sbyor ba'i byed pa las /
rig pa'i gnas kyi 'byor pa dam pa'i dpal la 'dod dgur spyod pa'i skal ba dang ldan pa'i btsun pa dge legs kyis spro ba lhur len ba'i mgrin pa cung zad gzengs bstod de smras pa'o / / / /
lha dang bcas pa'i 'jig rten thams cad la / /
chos kyi sgo mo brgyud khri bzhi stong gi /
seng ge'i nga ro sgreg la zla bral ba / /
mkhas grub chos rje'i zhabs la gsol ba 'debs / /
grub pa'i gnas mchog dpal ldan sham+b+ha la'i / /
rigs ldan rigs kyi gtsor gyur grags pa ni / /
dge legs dpal zhes sa steng mkhas rnams kyi / /
gtsug gi rgyan du sprul la gsol ba 'debs / /
phyogs 'dir mkhas rlom ri dwags ma lus pa / /
khyed kyi lung rigs nga ro mi bzad pas / /
ches cher skrag mdzad smra ba'i gtsug rgyan zhes / /
'jig rten gsum na grags la gsol ba 'debs / /
sgyu ma lta bu'i chos kyi don rtogs nas / /
sgyu ma lta bur nga ni 'tshang rgya zhes / /
skal ldan 'gro la dngos su 'doms mdzad pa / /
rdo rje 'chang dbang khyod la gsol ba 'debs / /
bde chen chos sku'i dang du rtag bzhugs kyang / /
klu sgrub sras kyi thu bo legs ldan 'byed / /
a b+ha ya sogs mkhas dang grub pa'i tshul / /
'dzin mdzad bla ma mchog la gsol @# / /
ba 'debs / /
rgyal ba kun dngos rje btsun btsong kha pa'i / /
sras kyi thu bo mnyam med dge legs dpal / /
cung zad bstod las byung ba'i bsod nams des / /
'gro kun theg mchog mgon dang ldan gyur cig /
phyogs 'dir yab sras bla ma'i 'phrin las kyi / /
nyin mo'i dbang phyug 'od zer stong 'bar bas / /
log smra mun pa'i tshogs kun drung phyungs te / /
phan bde'i 'dab brgya rtag tu rgyas par shog /
ces pa 'di ni btsun pa dge 'dun rgya mtsho dpal bzang pos don gnyer can 'ga' zhig gis bskul ba'i dor chos grwa chen po rtses thang du smras pa'o / / /
yon tan dkyil 'khor yongs su rdzor pa yi / /
smra ba'i zla ba 'jam dbyangs chos rje zhes / /
sa gsum snyan pa'i ba dan rab gsal ba / /
'jam dbyangs chos rje'i zhabs la gsol ba 'debs / /
nges 'byung rlung gi bzhon pa la brten nas / /
tshangs sbyong shar ri'i rtse la rab 'phags te / /
'chal tshul mun pa'i go skabs kun spangs pa / /
'jam dbyangs chos rje'i zhabs la gsol ba 'debs / /
blo gros dri ma med pa'i chu shel las / /
rnam dpyod bsil zer dra ba stong 'gyed pa / /
rmongs pa'i gdung ba ring du spangs pa can / /
'jam dbyangs chos rje'i zhabs la gsol ba 'debs / /
rab dkar yid kyi me long dag pa'i ngos / /
gsung rab kun gyi gzugs kyis rnam par mdzes / /
snying rje'i bdud rtsis rtag tu gang ba can / /
'jam dbyangs chos rje'i zhabs la gsol ba 'debs / /
'jam pa'i dbyangs kyis mngon sum byin gyis brlabs / /
mkhyen pas chos la dbang sgyur thogs pa med / /
thugs rje chen pos kun la phan bde ster / /
'jam dbyangs chos rje'i zhabs la gsol ba 'debs / /
rgyal ba rnams kyi mkhyen brtse'i cod pan bcings / /
rgyal sras kun gyis bkra shis me tog 'thor / /
chos kyi rgyal srid dpal dang rab ldan pa / /
'jam dbyangs chos rje'i zhabs la gsol ba 'debs / /
bkra shis gter gyi bum pa bzang po can / /
dpal ldan 'dod dgu'i 'byung gnas yid bzhin nor / /
lhun grub mdzad pa'i char 'bebs chos kyi sprin / /
'jam dbyangs chos rje'i zhabs la gsol ba 'debs / /
mang thos rgya mtsho'i dpal la dbang sgyur zhing / /
tshul bzhin rnam dpyod gdengs ka rgya chen po| |sgom pa dri med nor bu'i gtsug rgyan can / /
'jam dbyangs chos rje'i zhabs la gsol ba 'debs / /
'chad rtsod rtsom pa'i 'od zer 'bum phrag gis / /
bstan pa'i pad tshal rnam par rgyas byas te / /
skye rgu bung ba'i tshogs kyi dbugs 'byin pa / /
'jam dbyangs chos rje'i zhabs la gsol ba 'debs / /
khyod zhabs padmo gang la reg pa'i gnas / /
bkra shis dge mtshan dpal dang rab ldan pa / /
bsod nams @# / /
phung po yongs su rdzogs pa'i sku / /
mig gi yul du 'bral ba med par shog /
mkhas mang smra ba'i 'dun sar bzhugs pa na / /
'jam pa'i dbyangs kyis yid la skal bzang ster / /
gsung rab kun gyi de nyid 'byed pa'i gsung / /
rna ba'i yul du rtag tu 'bral med shog /
shes bya kun la blo gros thogs med cing / /
lus can kun la phan pa'i bsam pa can / /
mkhyen brtse'i dpal gyis yongs su gang ba'i thugs / /
yid kyi yul du rtag tu 'bral med shog /
yid bzhin nor bu lta bur rnyed dka' zhing / /
chu bur lta bur 'jig par sla ba'i tshul / /
legs par rtogs nas dal ba'i rten bzang po| nyin mtshan chos kyis don ldan byed par shog /
ces pa blo gros rin chen seng ge'i dang ba las byung ba'o / / / /
byams pa chen pos 'gro kun bde la 'god / /
thugs rje chen pos 'jigs pa kun las skyob / /
yon tan chen pos bshes gnyen mchog gyur pa / /
byams chen chos kyi rje la gsol ba 'debs / /
dpag yas bskal par shin tu bya dka' ba'i / /
rlabs chen tshogs gnyis rgya chen bskrun pa'i mthus / /
byams chen gter las 'khrungs pa'i spyan ras gzigs / /
mi pham byams chen chos rje rgyal gyur cig /
legs tshogs bye bas bskrun pa'i rab mdzes sku / /
yid rab tshim byed legs par 'doms pa'i gsung / /
dri med mkhyen dang brtse ba'i rnam dag thugs / /
yon tan phung pho byams chen chos kyi rje / /
lha ma'i spyi gcug rgyan du rtag bzhugs nas /
lus can 'khor ba'i 'jigs las skyob mdzad cing / /
phul byung yon tan bla med gser gyi gzhi / /
byams chen chos kyi rje la gsol ba 'debs / /
rmad byung shAkya'i bstan pa'i rgyal mtshan 'dzin / /
rnam dag mkhyen pa'i ye shes kun la khyab / /
mi dmigs mkhyen pas 'gro ba 'jigs las skyob / /
byams chen chos kyi rje la gsol ba 'debs / /
ser sna dor ba'i sbyin pa rlabs po che / /
nyes spyod kun sdom tshul khrims 'phags pa'i nor / /
dam pa dga' skyed bde legs kun gyi gzhi / /
byams chen chos kyi rje la gsol ba 'debs / /
blo gros skyon gyis mi gos bzod pa dang / /
rmad byung dge tshogs sdud pa'i brtson 'grus kyi / /
yon tan tshogs kyis mngon par 'phags gyur pa / /
byams chen chos kyi rje la gsol ba 'debs / /
bsam gtan sems la dbang sgyur bde chen 'dren / /
shes rab rnam thar zab mo'i de nyid gzigs / /
rnam grol lam gyi mthar thug yid bzhin nor / /
byams chen chos kyi rje la gsol ba 'debs / /
bla med shAkya'i bstan pa'i dpag @# / /
bsam shing / /
skyes thob blo gros gzhan las mi dman zhing / /
sbyangs stobs legs bshad ye shes mkhyen pa'i gter / /
byams chen chos kyi rje la gsol ba 'debs / /
bskyed rim rdo rje'i rnal 'byor thabs kyi mchog /
rdzogs rim lam gyi mthar thug phyag rgya che / /
mi 'gyur bde ba mchog gi lam brnyes pa / /
byams chen chos kyi rje la gsol ba 'debs / /
phun tshogs yon tan gter du gyur pa na / /
thugs kyi chu gter dga' bde'i rlung gis bskyod / /
zhi ba'i gnas su mi rtog ting 'dzin gsal / /
byams chen chos kyi rje la gsol ba 'debs / /
mtshungs med snying rjes kun tu khyab pa dang / /
yon tan tshogs kyis brgyan par byin gyis rlobs / /
'gro ba dga' skyed gtong ba rgyas pa dang / /
skyon bral tshul khrims ldan par byin gyis rlobs / /
rnam dag bzod pa mkhas pa'i rgyan gyi mchog /
rlabs chen dge tshogs 'phel bar byin gyis rlobs / /
rnam g.yeng skyon gyis ma gos bsam gtan dang / /
rnam dpyod shes rab rgyas par byin gyis rlobs / /
thabs shes zung du 'brel ba'i nyams len gyis / /
dpag med gzhan don byed par byin gyis rlobs / /
kun rtog rnyog pa'i dri ma dag pa dang / /
bde chen lam mchog thob par byin gyis rlobs / /
pad dkar 'phreng ba dgod pa dang ba'i mtshor / /
rgyu skar bkra ba'i mtshan mo'i mgon po bzhin / /
rgyal yum don ldan spros bral chos kyi dbyings / /
sgyu ma'i ting 'dzin mngon du 'gyur bar shog /
de ltar gus pa'i yid kyis gsol btab pas| |rgyal ba kun gyis bsngags pa'i rmad byung lam / /
theg mchog zab lam ston pa'i bshes gnyen gyis / /
skye ba kun tu rjes su 'dzin par shog / /
tshogs gnyis mthar phyin dus gsum rgyal ba yi| |'phrin las sgrub cing yon tan rnams dbyar med / /
skal ba mnyam ba'i gdul bya smin mdzad pa / /
mnyam med bla ma mchog gi bkra shis shog /
ces pa mi dbang gtsug gi nor bu byams chen chos kyi rje shAkya ye shes la bstod ba dpag bsam shing gi 'dod 'jo 'bras bu dgos 'dod kun 'byung zhes bya ba 'di ni mdo stong pa rgyal mtshan bzang pos sbyar ba'o / / / /
oM swa sti /
bla ma dang mgon po 'jam pa'i dbyangs la phyag 'tshal lo / /
thub dbang bstan pa'i sgron me legs bzung nas / /
gdul bya'i yid kyi mun pa sel mdzad pa'i / /
mkhyen rab dbang phyug dpal ldan chos kyi rje / /
snying ga'i padmor bzhugs la mchog stsol cig /
bslab gsum dag pa'i dkyil 'khor rab tu rgyas / /
rgya chen mkhyen pa'i 'od stong rab tu 'phro / /
skal bzang 'dab brgya ldan pa'i gnyen gcig bu / /
smra ba'i nyi ma @# / /
blo bzang dge 'dun grub / /
zhabs pad gtsug gis bsten pa'i mang thos bdag /
dri bzhon rlung gis bskyod pa'i nags tshal bzhin / /
dang ba'i bser bus  lha min sde dang bcas pa 'dar / /
bu ram shing pa'i ring lugs bla na med / /
yongs rdzogs nyams pa med par ston pa la / /
mgon po khyod ni smra ba bla na med / /
smra ba gzhan rnams chu shing bzhin du gyur / /
shes rab mchog gis bag yod legs gsungs pa / /
skal bzang khyod la don dang bcas par gyur / /
bde gshegs bstan la nyes ltung dri mas dben / /
de slad ngur smrig 'dzin pa'i mchog tu gyur / /
dpal ldan rdo rje 'chang gis rab bsngags pa'i / /
rgyud sde rgya mtsho'i de nyid legs rtogs nas / /
zab lam rim gnyis nor bu len pa de / /
mgon po khyod la don dang bcas par gyur / /
skal bzang blo gros padmo kha 'byed pa'i / /
gsung rab dal gyis 'chad pa'i smra mkhas dang / /
log smra phyir rgol spobs pa 'phrog byed pa'i / /
mkhas pa'i 'dun sar rtsod pa'i khri la dbang / /
gsung rab dgongs don tshul bzhin rab 'byed pa'i / /
sdeb legs rtsom pas mkhas rnams dga' ba skyed / /
rmad byung mkhas pa'i bya ba gsum po de / /
'jig rten 'di na mun sel sgron me yin / /
rmongs pa'i mun sel rgya chen thos pa dang / /
rigs lam ma 'dres 'byed pa'i so sor rtog /
gnas lugs don la lta ba'i nyams len gsum / /
'dzam gling 'di na 'dod pa 'jo ba yin / /
nyon mongs gdung sel nges 'byung tshul khrims dang / /
dpag yas 'gro la brtse ba'i lhag bsam dang / /
mthar 'dzin dra ba gcod pa'i shes rab ste / /
sa steng 'di na rin chen rnam pa gsum / /
mkhas pa mdzes pa'i rgyan bzang 'di dag ni / /
dam pa rnams kyis khyod la bsngags pa yis / /
phyogs med rgyal khams bgrod pa'i mang thos bdag /
bshes gnyen dam pa'i rnam par thar pa dran / /
bdag shegs bstan la dur smrig rgyal mtshan 'dzin / /
bshes gnyen dam pa'i zhabs pad spyi bor len / /
leD par bshad pa'i bdud rtsi'i dga' ston myongs / /
'di @# / /
'du 'di yang skal pa bzang snyam bgyid / /
mgon khyod bstod pa'i bsod nams dam pa des / /
skye dang skye bar khyod dang mi 'bral zhing / /
zas gtsang sras kyi bstan pa sde snod gsuM / /
kun la sbyangs pa'i yon tan mchog tu gyur / /
zab mo dbu ma'i lam dang 'brel ba yi / /
bla med rdo rje theg pa'i bstan pa la / /
rgyal bas bsngags pa'i dal 'byor lus thob nas / /
bde gshegs bstan pa'i dpal du bdag gyur cig /
bdag kyang mgon po khyod kyi bka' drin las / /
thams cad gzigs pa'i go 'phang thob kyi bar / /
skye ba kun tu tshe rabs dran pa dang / /
ngur smrig 'dzin pa'i mchog tu 'gyur bar shog /
ston pa bla na med pa'i bstan pa dang / /
mjal ba 'di 'dra bla ma'i drin yin pas / /
dge ba 'di yang 'gro ba ma lus pa / /
bshes gnyen dam pas 'dzin ba'i rgyu ru bsngo / /
bshes gnyen dam pas rjes su bzung ba'i tshe / /
mi mnyes skad cig tsam yang mi sgrub cing / /
sku gsung thugs kyi rnam thar legs bzung nas / /
tshul bzhin sgrub pa'i mchod pas mnyes byed shog /
ces thams cad mkhyen pa dge 'dun grub pa dpal bzang po la bstod pa 'di ni 'dul ba 'dzin pa blo gros sbas pas mdzad pa'o / / / /
dus gsuM rgyal ba thams cad kyi mkhyen brtse gcig tu bsdus ba'i ngo bo / /
dpal ldan bla ma dam pa mkhas grub nor bzang rgya mtsho'i zhal snga nas kyi rnam par thar pa rgya mtsho lta bu las cha shas tsam gyi sgo nas gsol ba 'debs pa dngos grub gnyis kyi bang mdzod ces bya ba /
rje btsun grub pa'i dbang phyug de nyid kyi zhabs kyi padmor dus thams cad du gus pas phyag 'tshal lo / /
rab 'byams phyogs bcu'i ji snyed rgyal rnams kyi / /
rmad byung mkhyen brtse nus pa ma lus pa / /
theg mchog bshes gnyen gzugs kyis rnam rol ba / /
zla med dam pa'i mgon la gsol ba 'debs / /
legs bshad 'dod dgu'i 'byung gnas yid bzhin nor / /
skal bzang gdul bya'i re skong dpag bsam shing / /
lung rigs rlabs 'phreng g.yo ba'i rgya mtsho che / /
mkhas grub bla ma mchog la gsol ba 'debs / /
sngon bsags rnam dkar legs spyad zla med pas / /
mkhas dang grub pa'i 'byung gnas rta nag ces / /
grags pa'i bdan dkar bar bsams bzhin du / /
mthon po'i rigs su 'khrungs la gsol ba 'debs / /
gang sku'i zla shel yum gyi mkha' dbyings las / /
shar ma thag tu dad dang blo gros sogs / /
dpag dka' yon tan bdud rtsi'i 'od dkar gyis / /
'dzin ma'i khyon kun 'gengs la gsol ba 'debs / /
'byor ba'i tshogs kyis yongs gang khyim gyi dpal / /
sbrul gdug @# / /
chags pa'i tsheng tshing ltar dgongs nas / /
ngur smrig rgyal mtshan bzhes tshe shAkya'i sras / /
kun gyi gtso bor gyur la gsol ba 'debs / /
mkhas dang grub pa'i bla ma mang bsten nas| |sde snod gsum dang rgyud snga rnam bzhi sogs / /
rgyal ba'i bka' dang dgongs 'grel ma lus la / /
sbyangs pa mthar phyin mdzad la gsol ba 'debs / /
zab cing rgya che'i gsung rab ma lus la| |rmad byung snying stobs shugs drag brtson 'grus dang / /
rgya chen gting dpag dka' ba'i blo gros kyis / /
zla med mkhas par gyur la gsol ba 'debs / /
'dzam gling rgyan gyur 'phags yul mkhas rnams kyi / /
gzhung lugs kun la zla dang bral gyur pas / /
mkhas pa'i 'dun sar 'jigs med seng ge'i sgra / /
lan cig min par bsgrags la gsol ba 'debs / /
legs sbyar sgra dang mngon brjod snyan dngags dang / /
sdeb sbyor la sogs rig gnas rgya mtsho che / /
mthar son tshogs kyi nang na smra ba yi / /
khyu mchog rlabs chen gyur la gsol ba 'debs / /
khyad par dpal ldan dang po'i sangs rgyas kyi / /
rgyud don 'grel la regs ldan grags pa dang / /
dbyer med srid pa gsum na zla bral ba / /
mtshungs med dam pa'i mgon la gsol ba 'debs / /
dpal ldan 'dus pa'i rtsa bshad rgyud kun dang| |zab mo mtha' bral dbu ma chen po'i lam / /
ji bzhin 'byed la 'phags pa yab sras dang / /
dbyer med bla ma mchog la gsol ba 'debs / /
de ltar thos bsam rgya mtsho'i mthar son nas / /
chos brgyad spros pa'i rol rtsed rgyang bsrings te / /
rtse gcig sgrub pa'i rgyal mtshan 'dzin pa la / /
sa steng 'gran zla bral la gsol ba 'debs / /
skyon bral tshul khrims rnam dag gser gyi gzhir / /
zhi lhag zung du 'brel ba'i yid bzhin tshor / /
spangs rtogs bang rim mngon par mtho ba can / /
sgrub mchog lhun po'i dbang por gsol ba 'debs / /
sdug bsngal gsum gyis nyam thag sred pa'i gnas / /
dmyal maM bzod dka'i 'khrul 'khor lhar gzigs nas / /
sdom pa gsum gyi bcas mtshams mtha' dag la / /
nyes pa'i dri ma spangs la gsol ba 'debs / /
mtha' med 'khor ba'i klong zab 'jigs rung bar| |chud pa'i 'gro rnams bdag nyid gcig pu yis / /
rings par byang chub mchog la dgod bya zhes / /
dam bca'i khur chen bzhes la gsol ba 'debs / /
phyin drug spyod pa'i gru chen ma bzung bar| |tshogs gnyis rgya mtsho brgal bar mi nus zhes / /
rgyal sras kun gyi rlabs chen spyod pa'i khur / /
'dzin mdzad dpa' bo mchog la gsol ba 'debs / /
phyi nang chos kun rtog btags @# / /
'ba' zhig las / /
yul gyi steng nas grub pa rdul tsam med / /
med pa'i mtha' bral zab mo'i gnas lugs las / /
rtag tu g.yo ba med la gsol ba 'debs / /
tshe gcig nyid la sku gsum go 'phang du / /
'jog pa'i thabs ni gnyis pa gzhan med par / /
dgongs nas raMm gnyis zab mo'i nyams len la / /
nam yang g.yel ba med la gsol ba 'debs / /
ma dag skye shi bar do'i snang zhen ni / /
thabs mkhas mchog gis rgyal ba'i sku gsum du / /
yid ngor sgyur byed rim pa dang po'i lam / /
goms pa ma thar phyin mdzad la gsol ba 'debs / /
zla nyi'i rgyu ba sgra gcan gyis zos pas| |tsaN+Dali yi byin zas ri bong can / /
bzhus pa'i byang chub sems kyi 'gro ldog las / /
bcu drug dga' bas rol la gsol ba 'debs / /
chos dbyings mal du 'od gsal bde ba cher / /
las kyi mgyogs 'gro rgyun bcad gnyid gyur cing / /
langs tsho mkha' khyab sgyu 'phrul dra ba'i gar / /
rnam rol 'khor lo'i gtso la gsol ba 'debs / /
mkhas dang ble gsal skye bo mtha' dag dang / /
sa skyong tshogs dang skal bzang gdul bya'i chogs / /
ma nor mod dang rgyud sde'i legs bshad kyis / /
lhag par tshim mdzad khyed la gsol ba 'debs / /
zab cing gting dpag dka' ba'i chos rnams kun / /
dri zhing rmed la mngon da gyes chos kyi gtam / /
blo chen kun gyis gting dpag mi nus pa / /
mkhyen rab dbang phyug zhabs la gsol ba 'debs / /
pur ma shing pa'i mdo sngags gsung rab kyi / /
dgongs don rgyal ba gnyis pa btsong kha pa / /
legs par bkral ba'i srol zhugs legs bshad kyi / /
'phred ba sngon med sbel la gsol ba 'debs / /
zhing gzhan gshegs par mngon du phyogs pa'i che / /
dpag bsam rkang 'thung yid bzhin rgya mcho'i dbus / /
mtshan dpe'i gzi 'bar nam mkha'i khyon gang ba'i / /
'jam dbyangs gzho nu gziD la gsol ba 'debs / /
mgon de'i zhal gyi bdud rtsi'i 'jum dkar las / /
mkha' khyab 'gro 'di sangs rgyas go 'phang la / /
bdag nyid kho nas nges par dgod do zhes / /
gsol bar mngon sum 'doms la gsol ba 'debs / /
shin tu lkog tu gyur pa'i gnas rnams kyang / /
chags thogs spangs pa'i tshul gyis mngon sum gzigs / /
sras bcas rgyal ba'i zha la dang ting 'dzin gyi / /
sgo brgya mngon du gyur la gsol ba 'debs / /
chos 'khor lha sar rol mo dkrol ba'i skad / /
'ol kha'i gnas 'dir bdag gis gsal bar thos / /
stogs pa tags rten 'brel snang ba mchar che zhes / /
dgyes bzhin 'khor la bka' @# / /
stsal gsol ba 'debs / /
mgon khyod zung 'jug rdo rje'i sku brnyes kyang / /
dgung lo bcu phrag dgu dang gcig 'das che / /
phung po rnying pa'i za ma tog spangs nas / /
dag pa'i zhing du gshags la gsol ba 'debs / /
de tshe dpa' bo mkha' 'gro'i lha tshogs kyis / /
lha yi rol mo'i sgra bsgrogs rin chen gyi / /
me tog char phab nam mkha' dbang po'i gzhus / /
rtag tu khyab par mdzad la gsol ba 'debs / /
nyid kyi phung khams skye mched ma lus pa / /
nges par lha dang lha mo'i rang bzhin zhes / /
sku gdung lha sku ring bsrel byur bur gyur / /
gzhan don mthar phyin khyed la gsol ba 'debs / /
mgon khyod yon tan rgya mtsho chen po las / /
chu thigs tsam zhig brjod pas bdag cag rnams / /
rje btsun bla ma khyod dang mi 'bral bar / /
khyod gsung bdud rtsis 'tsho bar byin gyis rlobs / /
rnyad dka' 'jig par sla ba'i dal 'byor 'di / /
yid bzhin nor ltar mchog tu gces pa'i blos / /
don med chos brgyad bya bas mi g.yel bar / /
rtag tu snying po len par byin gyis rlobs / /
'khor ba'i gnas kun me 'o bas ltar mthong zhing / /
'gro kun drin can pha mar shes gyur nas / /
bcos min byams dang snying rjes yid drangs te / /
byang chub sems gnyis 'byongs par byin gyis rlobs / /
rgyal ba'i bka' dang dgongs 'grel ma lus pa / /
gdams pa'i mchog tu shar nas de yi don / /
rtse gcig nyid du nyams su blangs pa las / /
rang gzhan don gnyis 'grub par byin gyis rlebs / /
byang chub sems dang 'khrul med lta ba dang / /
gsang chen lam gyi  shog |ces dpal ldan bla ma dam pa mkhas grub chos kyi rgyal po nor bzang rgya mtsho'i zhal snga nas kyi rnam par thar pa mdo tsam du brjod pa'i sgo nas gsol ba 'debs pa dngos grub gnyis kyi bang mdzod ces bya ba 'di ni sa skyong chos kyi spyan ldan nor 'dzin chos rgyal gyi bkas legs par bskul zhing /
cha mal nas nang pa dag gi don grub pas bskul ba dang /
khyad par rang gi dad pas kun @# / /
nas bslang ste /
rje btsun bla ma de nyid kyi zhabs rdul spyi bor len pa chos smra ba'i btsun pa dge 'dun rgya mtsho'i dpal gyis 'ol kha stag rtse'i pho brang du nye bar sbyar ba'o / / / /
thugs rje'i bdag nyid spyan ras gzigs dbang zhes / /
rab 'byams rgyal ba'i 'byung gnas gang de nyid / /
slar yang gdul bya'i don du gangs can 'dir / /
mi yi gzugs su sprul la bstod par bgyi| |phan bde'i 'byung gnas rdzogs pa'i sangs rgyas kyi / /
bstan 'dzin dge 'dun 'dus pa rgya mtsho yi / /
gtsug rgyan shAkya'i gdung 'tsho ba chos kyi rje / /
rje btsun bla ma mchog la gsol ba 'debs / /
mkhyen rab dbang phyug 'jam dbyangs gzhon nu gang / /
mthen mthing ral ba'i khur gyis rab brjid pa / /
ngur smrig zlos gar gsar par bzhengs pa yi / /
kun mkhyen bla ma mchog la gsol ba 'debs / /
byang chub thugs la bskal par rab goms pas / /
bdag 'dzin spong zhing gzhan don sgrub pa la / /
dmyal me bzod dka' pad rdzing ltar dgongs pa'i / /
rgyal sras bla ma mchog la gsol ba 'debs / /
sku gsung thugs kyi bkod pa dpag med kyi / /
sgyu 'phrul dra ba'i rnam rol du ma dag /
skal mnyam nyid du 'gro la ston mkhas pa / /
mtshungs med bla ma mchog la gsol ba 'debs / /
brgyad khri bzhi stong thub gzhung kun da'i tshal / /
legs par 'byed la dpe bral chu shel gyi / /
'phrin las 'od dkar 'gro la gsal ba can / /
smra ba'i zla ba mchog la gsol ba 'debs / /
rgya chen lung gi chu 'dzin rab dkrigs nas / /
dri med rigs pa'i 'brug stong cher bsgrags pas / /
gzhan sde lag pa'i gnyid las slong mkhas pa / /
phas rgol 'joms pa'i mchog la gsol ba 'debs / /
gang gi ljags bzang pad mtsho rab yangs pa / /
dbyangs can dang mo rtse ba las byung ba'i / /
skye rgu'i rna ba'i bcud len snyan ngag sgras / /
sa gsum 'gengs pa'i mchog la gsol ba 'debs / /
'dzam gling skye bo kun gyis phyag byas shing / /
dge ba'i bshes dang sa skyong tshogs dag gi /
yan lag mchog gis zhabs rdul gus bsten pa'i / /
'gro ba'i bla ma mchog la gsol ba 'debs / /
khriMs brgya du kUm la yi gos bzang mdzes / /
rlabs chen spyod pa'i mig 'phrul brgya phrag 'gyed / /
g.yo med rdo rje gsum gyis rab brgyan pa / /
dpal mgon bla ma mchog la gsol ba 'debs / /
de ltar bstod pa'i dag bas bdag cag kun / /
khyod zhabs thugs rje'i lcags kyus nyer bzung nas / /
dga' ldan gnas su theg mchog bdud rtsi la / /
rdzogs par spyod pa'i skal ba thab gyur cig / /
khyed kyi @# / /
yon tan mkha' ltar rgya che ba / /
blo chen rnams kyis gzhal bar mi dpyod mod / /
'on kyang bstod tshig chu yi zegs ma ni / /
dad pa'i rgya mtsho lud pas 'thor ba lags / /
grub pa'i dbang phyug dpal ldan bla ma dang / /
bslu ba mad pa'i skyabs gnas dkon mchog gsum / /
mthu ldan srung ma gnas gsum mkha' 'gro'i chogs / /
dbyer med zhabs kyi pad mo'i bka' dra ni dang| |sras bcas rgyal ba'i rnam dkar dge tshogs bcas / /
tshul bzhin sgrub la 'dun pa'i bsam pa yis / /
thub bstan rgya mtsho'i dpal du yun ring du / /
gnas shing 'phrin las phyogs bcur rgyas par shog /
mkhas grub nor bzang rgya mtshos mdzad pa'o / / / /
oM swa sti /
rab dkar dge tshogs stong gis bskrun pa'i sku / /
'dun ldan rgya mtsho'i re ba skong ba'i gsung / /
dpal ldan shes bya ma lus gsal ba'i thugs / /
'phrin las bzang po rtag tu rgyal gyur cig /
gzhon nu nyid nas lha dang bla ma yis / /
byin gyis brlabs pa'i snang ba rab rgyas shing / /
gsung rab klog dang yi ge'i gtsug lag sogs / /
ma bslabs par yang mtha' dag thugs su chud / /
tshe rabs mang por mkhas par rab spyangs pas / /
skyes tsam nyid nas sdeb legs snyan ngag gi /
me tog 'phreng mdzes spel la thogs med pa'i / /
dbyangs can bzhad pa'i rdo rje rgyal gyur cig /
thub pa'i bstan pa 'chi med skyed tshal du / /
tshangs spyod sbrang rtsi'i chang gis myos pa khyod / /
'dul ba 'bum sde mgrin pa'i rgyud mang sgras / /
blo gsal rna ba'i bdud rtsi 'gyed la mkhas / /
mdo sngags gzhung lugs stong gi nam mkha' la / /
blo gros dkyil 'khor thogs pa ma mchis shing / /
rgya chen bshad pa'i 'od zer 'bum phrag gis / /
rnam mang shes bya'i khyon kun cig car gsal / /
mang du thos pa'i ral khur ci yang 'dzin / /
dngos stobs rigs pa'i sbar khyim rnam par g.yo / /
snyan ngag rtsom pa'i gad rgyangs mthon po can / /
thub bstan gangs ri skyong ba khyod nyid lags / /
rtag tu 'gro la brtse ba'i byang chub sems / /
rlabs chen spyod pa'i 'od dkar stong 'phro ba / /
khyod thugs mkha' dbyings mdzes pa'i lang tsho la / /
gsal bar 'grogs pa'i mdzes spug ci yang 'dzin / /
rnam dpyod 'gran zla med pa'i ded dpon gyis / /
rgyud sde rgya mtsho'i khyon la dbang sgyur zhing / /
rim gnyis dbang gi rgyal po'i cod pan gyis / /
bslab gsum rin chen gdengs ka mchog tu mdzes / /
bshad dang sgrub pa'i dpung pa'i ka ba yis / /
bde gshegs bstan pa'i sa chen 'degs mkhas pa / /
khyod kyi 'phrin las rgyun chad @# / /
med pa'i 'od / /
blo bzang bstan pa'i pad tshal bzhad pa'i gnyen / /
mthong dang thos dang dran dang reg pas kyang / /
mtha' dag skye bo'i tshogs la skal bzang stsol / /
dga' ldan lha /
brgya'i pho brang nyams dga' bar / /
'gro kun 'dren mdzad khyod la phyag 'tshal lo / /
de ltar bstod pa'i dge ba dpag med kyis / /
mtshon pa'i rnam dkar phung po ci mchis pa / /
gcig tu bsdoms pa de yang dge ba'i bshes / /
khyod kyis rjes su 'dzin pa'i rgyur gyur cig /
rje btsun bla ma'i sku tshe rab brtan cing / /
rnam dkar 'phrin las phyogs bcur rgyas pa dang / /
blo bzang bstan pa'i sgron me sa gsum gyi| |'gro ba'i mun sel rtag tu gnas gyur cig /
rang gis rang la bstod pa ni / /
rigs pa min yang rigs so zhes / /
nan gyis bskul ba'i nan tshig ngor / /
smras la mkhas rnams bzod par mdzod / /
ces pa 'di yang rje nyid kyis mdzad pa'o / / / /
rmad byung dge tshogs du mas bskrun pa'i sku / /
bstan la 'dun pa'i ra ba skong ba'i gsung / /
mkhyen brtse'i rgya mtsho gting mtha' med pa'i thugs / /
rje btsun thugs rje'i gter la gsol ba 'debs / /
spros bral chos sku'i nam mkha' yangs pa la / /
sna tshogs gzugs sku'i chu 'dzin 'khrigs pa las / /
phul byung mdzad pa'i gru char 'bebs mkhas pa / /
phan bde'i lo tog skrun la gsol ba 'debs / /
sgro 'debs bcad phyid bden gnyis cig car gzigs / /
rnam dag lam la gdul bya thabs kyis 'dren / /
sku gsum 'bras bu'i gnas la 'god mdzad pa / /
don gyi 'byung gnas khyed la gsol ba 'debs / /
khyod ni sngon cho kha ba can ljongs 'dir / /
chos rgyal mi dbang du mar sku sprul nas / /
dam chos dbu brnyas srol btod dar rgyas mdzad / /
thub bstan gsal mdzad khyad la gsol ba 'debs / /
de nas lha chos bdun ldan bka' gdams kyi / /
rnam thar gtsang ma'i bstan pa spel ba'i phyir / /
a ti sha yi sras kyi thu bo pa / /
rgyal ba'i 'byung gnas zhabs la gsol ba 'debs / /
de yi rnam sprul bsam gyis mi khyad cing / /
blo bzang bstan la mkhas pa'i tshul 'dzin pa / /
thub dbang bstan pa'i sgron me dge 'dun grub / /
thar lam ston mjad khyod la gsol ba 'debs / /
mgon khyod zhing 'dir gdul bya ma rdzogs par / /
gangs can mgon po dge 'dun rgya mtsho zhes / /
'jig rten dbang phyug thugs kyi rnam sprul du / /
sa steng grags pas khyab la gsol ba 'debs / /
rje btsun bla ma spyan ras gzigs dbang la / /
yid ches dad pas gsol ba btab pa'i mthus / /
byang chub sems dang nam yang mi 'bral zhing / /
rgyal @# / /
sras spyod pas 'gro ba 'dren gyur cig /
bstan pa'i gnyen gyur rgyal sras mthu chen thob / /
bstan srung rgya mtsho'i tshogs dang bcas pas kyang / /
mgon po 'di yi mi phyed rdo rje'i sku / /
ri dbang lta bur brtan par mdzad du gsol / /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog / / /
mchog tu zab cing rgya che'i mkhyen pa can / /
lhag pa'i lha yis rjes bzung grub pa brnyes / /
rmad byung 'phrin las 'od zer stong ldan pa / /
bshes gnyen bzang po rtag tu rgyal gyur cig /
phun tshogs yon tan kun gyi gzhir gyur pa / /
dad pa'i sa chen rab tu brtan gyur cig / /
bslab gsum 'chi med bdud rtsis khyod thugs kyi / /
bum bzang yongs su gtams la phyag 'tshal lo / /
stobs chen bshad dang sgrub pa'i gyad zung gis / /
phan bde'i nor bus yongs su gang gyur pa'i / /
bde gshegs bstan pa'i shing rta legs drangs te / /
'gro blo'i rgud pa kun sel de la 'dud / /
mkhyen pa'i mkha' la gzhung lugs chu 'dzin 'khrigs / /
lung dang rigs pa'i 'brug gi gad rgyangs can / /
gdul bya'i 'dzin mar legs par bshad pa'i char / /
dus su 'bebs mkhas de la phyag 'tshal lo / /
skyabs gsum gtsug gi rgyan du gus pas 'jin / /
theg gsum chos kyi de nyid 'byed la mkhas / /
srid gsum 'gro ba'i gtsug gi rgyan khyod la / /
sgo gsum gus pa'i yid kyis phyag 'tshal lo / /
de ltar bstod pa'i dge bas 'gro ba kun / /
yongs dag dge ba'i bshes kyis rjes bzung ste / /
rgyal ba kun gyi lung rtogs dam pa'i chos / /
ma lus 'dzin la 'jam pa'i dbyangs gyur cig / /
ces pa 'di ni bla ma da nyid la dad pa dang ldan pa'i slob dpon bsod nams rnam rgyal zhes bya bas bskul ba'i dor /
btsun pa dge 'dun rgya mtsho dpal bzang pos dpal rtses thang gi chos grwa chen por sbyar ba'o / / / /
sngon bsags legs par spyad pa'i nam mkha' la / /
blo gros dkyil 'khor rgyas pa'i ri bong can / /
'phrin las bzang po'i 'od dkar stong 'phro ba'i / /
thub bstan kun da'i gnyen la gsol ba 'debs / /
dal dang 'byor pa'i dpag bsam rkang 'thung ni / /
phun tshogs dur smrig lo 'dab gsar pas g.yogs / /
spyod tshul bzang po'i dri bzang g.yo ba can / /
'dul ba 'dzin pa'i zhabs la gsol ba 'debs / /
'di phyi'i dngos grub kun gyi rtsa ba mchog /
rmad byung dam pa'i mgon gyis dgyes bzhin du / /
rjes bzung legs bshad du @# / /
ma'i dpal gyis 'byor / /
nor bzang dang mtshungs khyed la gsol ba 'debs / /
rgya chen bshad bas blo gsal dga' ba skyed / /
rigs lam rtsod pas phas rgol zil gyis gnon / /
sde ba legs rtsom pas mkhas pa'i yid 'phrog pa / /
smra ba'i dbang po'i zhabs la gsol ba 'debs / /
de ltar bsngags 'os bshes gnyen dam pa yis / /
brtse bas sems can rnaMs la gzigs pa dang / /
'phrin las yar ngo'i zla ltar gong 'phel zhing / /
bshad sgrub bstan pa phyogs bcur rgyas par shog /
ces drung chen lags pa bzang po la bstod pa'i tshigs su bcad pa 'di de nyid kyi zhal slob 'gas bskul ba'i ngor chos smra ba'i btsun pa dge btsun rgya mtsho dpal bzang pos sbyar ba'o / / / /
rgya chen bsod nams mchog gis bskrun pa'i sku / /
legs bshad chos kyi sgra dbyangs sgrog pa'i gsung / /
shes bya ma lus thogs med mkhyen pa'i thugs / /
mkhas grub rgya mtsho'i mgon la gsol ba 'debs / /
dpal ldan legs spyad bsod nams chu gter las / /
rab 'khrungs yon tan rgya mtsho'i rlabs 'phreng can / /
dngos grub nor bu'i tshogs kyis yongs gang ba'i / /
yongs 'dzin 'dod dgu'i 'byung gnas rgyal gyur cig /
rnam dag tshoD gnyis rin chen khams las grub / /
lung rtegs bar rim cha shas yongs rdzogs shing / /
thub bstan gling bzhi'i dbus na lham me ba / /
dpal ldan bla mas 'dzin dbang por 'dud / /
mtshan ldan lus kyi na tshod phra mo nas / /
dri bral lhag bsam dkyil 'khor rang rgyas shing / /
ngo mtshar dag pa'i snang brnyan ri dwags gzugs / /
grangs med gsal bar shar ba khyod phyag 'tshal / /
'tshoD gnyis mnga' thang rgyas pa'i bang mdzod nas / /
phul byung mdzad pa'i baiDU dkar po ni / /
yongs rdzogs blo bzang bstan pa'i rgyal mtshan rtser / /
rab mdzes dbang gi rgyal po khyod phyag 'tshal / /
dri med mkhyen pa'i 'od stong rab rgyas shing / /
skal ldan blo gsal skye bo'i tshogs rnams la / /
rnam grol lam bzang gsal bar ston mdzad pa'i / /
mtshungs med bla ma mchog la phyag 'tshal lo| |mthong thos dran pas srid zhi'i rgud pa kun / /
nying zhi bla med bde la 'gong pa'i gnyen / /
zab rgyas legs bshad chos kyi g+N+DI'i dbyangs / /
rgyun mi 'chad par sgrog pa khyod phyag 'tshal / /
gang gi snying stobs dpag bsam ljon pa ni / /
thub bstan sa chen 'degs pa'i khur khyer zhing / /
mkhyen brtse'i grib bsil yongs su rgyas pa yis / /
'gro ba'i gdung ba sel la phyag 'tshal lo / /
@# / /
dpal ldan mar me mdzad dang 'gro ba'i mgon / /
'jam dpal snying pos rjes bzung grub pa brnyes / /
mtha' yas 'gro ba kun gyi nyer 'tsho mchog /
skyabs gnas kun 'dus khyod la phyag 'tshal lo / /
nyi zla lta bur mkhyen pa'i spyan yangs shing| |rgya mtsho lta bur zab pa'i thugs mnga' ba / /
nam mkha' lta bur mdzad 'phrin kun la khyab / /
zla med skyabs gyur khyod la phyag 'tshal lo / /
de ltar bstod pa'i dge tshogs mtha' yas pas / /
dngos grub 'byung gnas theg mchog bshes gnyen gyis / /
dgyes bzhin rjes su bzung ste dam chos kun| |tshul bzhin sgrub pa'i brtson pa mthar phyin shog /
bla ma lhar bcas rnams kyi byin rlabs dang / /
'gro 'di'i legs spyad gcig tu bsdoms pa'i mthus / /
gangs can phan bde'i bsod nams nyer 'tsho mchog /
thub bstan rgya mtshor mi g.yo zhabs brtan shog /
rgyal ba kun gyi mkhyen brtse'i chu klung kun / /
gang du 'khyil ba yon tan nor bu'i gter / /
'phrin las gting mtha' yangs pa'i rgya mtsho che / /
rje btsun gangs can mgon por gsol ba 'debs / / / /
rang gis rang la bstod par mi 'os kyang don gnyer can mang pos bskul ba'i ngor shAkya'i btsun pa bsod nams rgya mtshos gzims chung nyi 'od 'khyil par sbyar ba'o / / /
na mo le ke shwa rA ya /
rje btsun bla ma dmigs pa med pa'i thugs rje chen po dang ldan pa mchog gi sprul pa'i sku rin po che la bstod pa dbyangs can phang 'gro'i sgra dbyangs zhes bya ba 'jig rten dbang phyug thugs rje chen po la phyag 'tshal lo / /
dpag yas bsod nams skal ldan shing rta 'bum / /
legs 'dus rgya mtsho'i klong las rab bskrun zhing / /
'gro la dgos 'dod ma lus ster ba'i dpal / /
'phrin las bzang po srid mthar rgyal gyur cig /
rab 'byams rgyal ba'i legs bris ma lus pa'i / /
mkhyen brtse mdzes dgu'i tshogs kun rab bsdus te / /
'gro 'di'i legs spyad mkha' la rtag 'chang ba'i / /
'dren mchog rgyal ba'i nyi ma khyod la bstod / /
dpag med bskal nas bgrang yas 'gro 'di'i phyir / /
rgyal sras spyod pa bslabs pa'i zla ba ni / /
rang bder gnyer ba'i ri dwags mi 'dzin zhing / /
zhum pa'i dri ni gzhar yang spangs pa lags / /
sku tshe du mar mkhas pa'i gangs ri la| |gnas bcas bltams pa'i mod nas mgrin yangs por / /
dbyangs can legs chags snyan dang gas gang+g+la'i rgyun / /
skyug mkhas dza hu gsar pa khyod las su / /
khyed sku'i 'dab brgya yum gyi @# / /
skyed tshal las / /
legs 'ongs 'khor ba'i phun tshogs rdul spangs te / /
tshangs spyod zil dngar gyis gtams 'gro ba yi / /
bung ba'i gnyen ni khyod las gzhan ma mchis / /
gzhon nu nyid nas rmad byung rnam dpyod kyis / /
mkhas rlom sbyangs pas dregs pa ma gnyis pa'i / /
snyems pa'i mtsho ba phyung tshe kArti ka /
gar mkhan gzhon dbang zol gyis mtho ris song / /
thub bstan lang tshor chags pa'i mkhyen spyan stong / /
mdo rgyud gnad don phra zhing phra ba kun / /
gsal bar gzigs tshe sprin la zhon pa'i mig /
mtho ris dbang mor lta ba'i rdzu las ci / /
kun phyogs dbang sems ldan rab rtog gi phul byung /
po brgya yis ma bkrus shing / /
'chi med dar bzang kun gyis ma phyis pa'i / /
khyod thugs bslab gsum 'jig rten na rab tu grags pa'i rgyu bzlog nas nang gi rgyu gzhan cung zad dang bcas pa'i srid pa can gyi rgyan /
dag la nyes pa'i dri / /
rgyal kun gyis kyang gzigs pa gzhar yang ci / /
khyod kyi gsang gsum kun mkhyen mkhyen pas kyang / /
dpag nus min pa'i yon tan phung po'i khur / /
rnam par lci bas gsar ldan dga' ma'i lus / /
rdul bas dal 'gro'i rgyun rnams phyung ba sems med rab rtog bzhin / /
mkhyen the tshom phul byung /
pas shes bya ma lus kun gzigs shing / /
dmigs med brtse bas 'gro ba kun skyob pa'i / /
'dren mchog khyod dang kun mkhyen mu nI n+d+ra / /
gcig tu 'dres te tha dad mtshon ma nus / /
khyod gsung legs bshad dzA hu'i bu mo'i rgyun / /
blo ldan gdul bya'i snying la rab zhugs tshe / /
thog med dus nas bsags pa'i nyon mongs 'dam / /
bskams par gyur 'di ngo mtshar zla dang bral / /
thugs rje'i zhags pas skal ldan kun 'ching zhing / /
ye shes ral gris ma rig mgo bo 'dral / /
tshogs gnyis dpung gis bdud sde kun 'joms pas / /
'dren mchog khyod ni brtse ba ldan pa chos 'gog pa /
rdzun / /
rgyal gzhung mu mtha' bral ba'i nor ldan kun| |khyod mkhyen dang la gyi bdag po'i gom gcig gis / /
bgred cha ngal brgyas ring du rab sbyangs pa'i / /
mkhas rlom drags pa'i stobs ldan ma bsdus pa'i gzugs can / /
sa 'og song / /
rgyal thun ma yin pa'i dang /
dang rgyal pa'i sras po mtha' dag gi /
mkhyen dang brtse ba'i mtha' las rab 'das pa'i / /
khyod kyi thugs rje'i 'gran zla khyod nyid las / /
bde gshegs mkhyen pas ji tsam dpyad kyang ci / /
brtson sa pas ba sha ba'i nyaMs ldan /
bgred dka'i dka' ba ma spyad par / /
rgyud sde be dar yi gling phyin te / /
rim gnyis dbang gi rgyal po'i rgyal mtshan gyis / /
'gro ba'i don mchog sgrub pa khyod las su / /
rgyal ba'i @# / /
dbus na snying stobs zla med pa'i / /
thub pa'i dbang pos legs bzung zhing gi lhag /
snyigs ma bas kyang ches cher snyigs dus 'dir / /
thub bstan kun nas rgyas mdzad khyod kyi zla / /
nyin byed 'bum gyi sgron ma dang bcas te / /
mig stong can gyis srid gsum bye ba brgyar / /
stong phrag bskal par btsal yang rnyed pa na / /
rin chen 'byung gnas zhugs kyi phung por 'gyur / /
lung rtoD yon tan mchog gi lus stobs rgyas / /
bslab gsum dmar ser ngal ba'i khur gyis mdzes / /
rigs pa'i nga ro srid gsum g.yo bar sgrog /
blo bzang bstan pa'i nags klung cha shas gzuD can /
skyong ba khyed / /
lhar bcas 'jig rten kun gyi spyi bo ru / /
zhabs sen ngal gso mdzad la mtshar du ci / /
mthu ldan srung ma'i tshogs kyi cod pan du / /
khyod gsung rnam par lci 'di ngo mtshar rmad / /
mkhyen brtse'i mngon gyur 'gog pa /
bdag nyid nyes pa kun las grol / /
nyon mongs 'khor ba'i 'jigs las skyob pa'i mgon / /
zla med 'dren pa'i dbang po khyod yod bzhin / /
phyogs bcu'i rgyal kun skyabs su 'bod pa ci / /
shes zung ldan par mchod pa dang bzhi'i bar na gnas pa'i rgyan /
de ltar ba 'gog pa /
bya kun mkhyen pa'i lha lam las / /
'gro la rab brtse brtse ba'i kun phan gyis / /
gdung ba kun 'phrog 'phrog byed rkang ba ltar / /
'phrin las rgyun mchog mchog ldan khyod la 'dud / /
'di ltar bstod pa'i dge legs nyi zer gyis / /
khyod thugs dgyes pa'i padma kha phye ste / /
gsung bcung sbrang rtsis myos pa'i rkang drug pa / /
'phur zhing lding bas chu mthongs 'gog par shog /
mkhyen dang ldan pa'i gzugs can /
brtse ba'i yal 'dab rab yangs shing / /
thugs rje'i ma tog 'bras bu phun tshogs ba'i| |dam pa khyod kyi grib bsil nyams dga' bar / /
skye ba kun tu ngal gso bgyid par shog /
dmigs bral brtse ba'i gting mtha' mi mngon zhing / /
rang bde 'dod pa'i sprul ngan 'grogs spangs te / /
byang chub sems mchog rin chen gyis gang bas / /
'gro la dgos 'dod ster ba'i sngon med gzugs can /
rgya mtshor shog /
tshe rabs kun tu thugs rje'i gangs ri la / /
gnas bcas khyod zhabs zla ba'i gtsug rgyan dang / /
'bral med blo gros ral pa'i nags klung du / /
gsung zab gang+gA rtag tu 'dzin par shog /
mdo dang rgyud sde'i rgya mtsho legs bsrubs pa'i / /
'khrul bral zab mo'i gnad kyi bdud rtsi'i gter / /
legs par rnyed cing ma lus khong bsdus pas / /
zag med bde chen ro yis tshom par shog /
gang gi zhabs sen 'khor los tog byas shing / /
blo bzang rgyal @# / /
ba'i chos tshul rje bral gos / /
thub bstan khang bzang rtsel bsgreng 'os pa'i / /
mi nub bstan pa'i rgyal mtshan rgyal gyur cig / /
khyod zhabs rin chen dbang gi lda ldo mchog /
skabs gsum bdag po'i blar yang bres pa des / /
sa 'dzin dbang po de dang lhan cig tu / /
srid pa'i mthar yang g.yo ba med gyur cig /
ces bya ba lhan cig brjod pa'i shis brjod /
snyiD dus kyi kun mkhyen gnyis pa mchog gi sprul pa'i sku rin po che bsod nams rgya mtsho dpal bzang po'i zhal snga nas la mdo tsam zhig bstod pa'i tshigs su bcad pa dbyangs can phang 'gro'i sgra dbyangs zhes bya ba 'di ni /
rje nyid kyi drung du 'bral ba med par bzhugs shing /
gsung rab mtha' dag la gzigs ba'i spyan ras gnyis pa ltar gyur pa / /
'jig rten dbang phyug chos kyi rgyal po'i gdung brgyud dra ma med pa lha bcun bsod nams dpal bzang po'i bka' nan gyis ring mo nas bskul zhing /
rang nyid kyis kyang sku skye ba zung du zhabs rdul spyi pos bsten cing gsung gi bdud rtsi mang du myong ba las mi phyed pa'i dad pa thob pa dag gi dbang phyug dbyangs can dbang po'i sde ming gzhan dga' ldan pa bkra shis rab brtan gyis bye ri stag rtse'i rdzong du sbyar ba 'dis kyang skye ba dang tshe rabs thams cad du rjes su 'dzin pa'i rgyur gyur cig / / /
na mo gu ru mny+dzu g+ho ShA ya /
rgyal ba thams cad mkhyen pa yon tan rgya mtsho dpal bzang po la bstod pa yid kyi 'dod 'jo zhes bya ba rje btsun de pa pad dkar 'dzin pa de nyid kyi zhabs la dus thams cad du phyag 'tshal lo / /
phun tshogs yon tan rgya mtsho'i dbus gnas shing / /
sku gsuM bang rim mthon bos mngon par mdzes / /
lhun grub 'phrin las nyi zla'i 'od steng gis / /
phan bde'i snang brnyan stsol la gsol ba 'debs / /
'gro la spyan ras stong gis gzigs pa yi / /
chos sku mkha' dbyings mdzes ma'i lang tshol / /
mngon par 'khyud ba'i sgyu 'phrul dra ba'i gar / /
mthong bas don ldan mdzad la gsol ba 'debs / /
mthon po'i rigs kyi ba gam las 'ongs pa'i / /
mtshan dpe'i 'od stong 'gyed pa'i nyin mor byed / /
gangs can phan bde'i pad tshal rgyas mdzad pa / /
gdul bya'i blo mun sel la gsol ba 'debs / /
rnam dag nges 'byung 'dab brgya'i dga' tshal du / /
bslab gsum sbrang rtsis myos pa'i rkang drug bu| |legs gsungs mgrin pa'i rgyud mang 'bum phrag gis / /
rna ba'i bcud len 'gyed la gsol ba 'debs / /
mkhas dang grub pa'i legs bshad bdud rtsi'i rgyun / /
khyod thugs @# / /
rin chen bum bzang la reg pas / /
ngo mtshar rgyal bas bsngags pa'i lung rtogs kyi / /
dam chos rgyal srid skyong la gsol ba 'debs / /
bgrang yas shes bya'i dkyil 'khor ma lus pa / /
khyod kyi rnam dpyod gom pa gcig gis kyang / /
bgrod tshe kun rmongs stobs ldan mthar mdzad pas / /
phyogs las rnam par rgyal la gsol ba 'debs / /
mdo rgyud gzhung lugs ral pa'i khur 'chang zhing / /
rnam dag rigs pa'i sder 'phreng mngon par g.yo / /
'chad rtsod rtsom pa'i gad rgyangs mthon po can / /
thub bstan gangs ri skyong la gsol ba 'debs / /
rmad byung rnam dpyod rtsom pa'i ded dpon gyis / /
dpal ldan mdo dang rgyud sde'i rgya mtsho cher / /
dbang sgyur rnam grol nor bu'i dpal mnga' ba / /
'gro la 'dod dgu stsol la gsol ba 'debs / /
lung rtogs yon tan rin chen gyis gang zhing / /
'phrin las rlabs phreng g.yo ba'i rgya mtsho che / /
skal bzang klu dbang tshags kyi nyer 'tsho'i gzhir / /
yun r-ing 'tsho zhing gzhas par gsol ba 'debs / /
yon tan 'od dkar ri mo brgya phrag gis / /
rgyal ba gnyis pa'i bstan pa'i rgya mtsho che / /
phyogs bcur rgyas mdzad 'gro ba'i gdung sel du / /
g.yo med rdo rje lta bur brtan par shog /
de ltar bstod pa'i rnam dkar phung po'i mthus / /
tshe rabs kun tu phyag na padmo yis / /
dgyes bzhin rjes su bzung ste dam chos kun / /
rgyal ba'i dgongs pa ji bzhin 'dzin par shog /
' rgyal ba mang po'i ye shes rnam rol las / /
byung ba'i gsang ba gsum gyi rang bzhin nyid / /
'gro ba kun gyi 'dren pa bla na med /
mtshungs med dam pa'i zhabs la gsol ba 'debs /
zhes pa 'di yang shAkya'i btsun pa blo bzang chos kyi rgyal mtshan dpal bzang pos chos grwa chen po dpal ldan 'bras spungs su sbyar ba'o / / / /
na mo gu ru mny+dzu g+ho ShA ya /
thub dbang zhal gyi padmo la chags pa'i / /
legs bshad sbrang rtsis myos pa'i rkang drug pa / /
rmad byung rtogs pa'i dbyangs snyan sgrog pa can / /
theg mchog nyan thos gyur la gsol ba 'debs / /
ke la shas mdzes nor bu'i pho brang cher / /
dpal ldan dang po'i sangs rgyas rtsa ba'i rgyud / /
slar yang sdud mdzad 'jam pa'i dbyangs zhes grags / /
rigs @# / /
ldan rigs kyi gtso la gsol ba 'debs / /
grub pa'i go 'phang mthon bor gshegs gyur kyang / /
sna tshogs gdul bya'i bsam pa ji bzhin du / /
legs ldan rang rgyud shing rta'i srol 'byed mkhan / /
klu sgrub sras kyi mchog la gsol ba 'debs / /
rje btsun rnal 'byor ma yis rjes bzung nas /
rgyud sde'i don la thogs med mkhyen pa rgyas / /
'chad rtsod rtsom pas thub bstan nyin mor mdzad / /
'jigs med 'byung gnas zhabs la gsol ba 'debs / /
dam chos 'dzin pa'i smon lam stobs rgyas pas / /
'phags yul mkhas grub du ma'i zhabs bsten cing / /
'dus pa'i lam bzang phyogs 'dir gsal mdzad pa / /
sgra sgyur dam pa'i zhabs la gsol ba 'debs / /
'jam pa'i dbyangs kyis dngos su byin brlabs pas /
shes bya kun la lta ba'i rnam dpyod kyis / /
rig gnas rgya mtsho'i mthar son paN+Di ta / /
kun dga' rgyal mtshan zhabs la gsol ba 'debs / /
gsang sngags rnying ma'i gdams pa bdud rtsi'i chus / /
skal bzang byas pa grub pa'i ya mtshan gyis / /
snang srid zil gnon dam can bran du 'khol / /
rnal 'byor dbang phyug zhabs la gsol ba 'debs / /
rgyal ba gnyis pa rje btsun btsong kha pa'i / /
sras kyi thu bo'i tshul bzung bstan pa'i gnyen / /
'dzam gling mkhas pa'i gtsug rgyan dge legs dpal / /
mkhas grub chen po'i zhabs la gsol ba 'debs / /
mdo rgyud gzhung la mkhyen pa'i lus stobs rgyas / /
bslab gsum rim gnyis gser gyi dra bas mdzes / /
dngos stobs rigs pa'i mche ba mngon mtho ba'i / /
phyogs kyi glang po'i zhabs la gsol ba 'debs / /
blo bzang dgongs don bsam 'phel dbang gi rgyal / /
rmad byung sgrub pa'i rgyal mtshan rtser mchod pas / /
sku gsum 'dod dgu'i char 'bebs dben sa pa / /
grub mchog dam pa'i zhabs la gsol ba 'debs / /
dge legs yon tan ma lus 'byung ba'i gnas / /
dri med blo bzang bstan pa'i khang bzang rtser / /
chos kyi rgyal mtshan 'dzin pa'i dpal yon can / /
dpal ldan bla ma'i zhabs la gsol ba 'debs / /
'dis mtshon dge bas tshe rabs thams cad du / /
theg mchog dam pa'i mgon dang mi 'bral zhing / /
mtha' yas rgyal ba'i chos tshul kun bzung nas / /
bstan dang 'gro ba'i dpal du bdag gyur cig /
phan bde'i dpal gyur blo bzang bstan pa'i gnyen / /
bshad sgrub chos kyi rgyal mtshan 'dzin pa'i mchog /
skal bzang gdul bya'i dpal du zhabs brtan cing / /
thub bstan rgya mtsho rtag tu rgyas gyur cig /
' rje btsun bla ma sku tshe @# / /
rab brtan cing / /
rnam dkar 'phrin las phyogs bcur rgyas pa dang / /
blo bzang bstan pa'i sgron mes gsum gyi / /
'gro ba'i mun sel rtag tu gnas gyur cig /
ces rje btsun dben sa pa blo bzang don grub kyi skyes rabs 'di ni shAkya'i btsun pa blo bzang chos kyi rgyal mtshan gyis sbyar ba'o / / / /
phun tshogs 'dab stong 'od srung phyin yangs par / /
mdzes sdug lang tsho'i gzi 'od man shel mdangs / /
mtshan bzang rlung gi rgyal mtshan gyis 'khyud pa'i / /
blo gter bsil ldan lhun pos dge legs stsol / /
dpal stug gsang gsum zla ba'i ma ma las / /
rab yangs mkhyen pa'i blo gros bcu gnyis bdag /
sna tshogs bzang po'i mdzad pa'i tsha zer gyis / /
shes bya'i gnas don lta bas kun tu snyoms / /
lus med nyag phran gyis bcom phyogs kyi gos / /
legs bsal chos kyi sbrang rtsi'i rgyal mtshan tshal / /
rab rgyas gcig tu mdzad pa'i kar+Na ka /
phyogs bral rna bar 'god mkhas rtag tu rgyal / /
lus can bsod nams me zhal sgyu rtsal sar / /
thub bstan nags kyi bdag po'i phreng rdzogs dbus / /
grangs med rgyal ba kun dngos dpag bsam ljon / /
phan bde'i dri bsung rgyas phyir brtan gyur cig /
blo bzang rgyal bstan shal gyi ba gam du / /
lung rtogs chos kyi 'dzam bu nA da'i khrir / /
rgol dan sbyin skyes 'joms pa'i rgyal mtshan mchog /
nyer 'dzin bshes gnyen lha dbang rtag bzhugs gsol / /
khyad par nag phyogs sde bcas 'joms pa'i ched / /
phyag na 'khor lo mi rje'i tshul 'dzin pa / /
thub klu dus kyi zla phreng rdzogs man du / /
bgrod byed rdo rje'i rang bzhin ltar gyur cig /
grangs med rnam 'dren stobs bcu mnga' ba 'gas / /
shes ldan rjes brtse bor nas snyoms zhugs pa / /
mgon khyod ched du zhing 'dir srid bzung nas / /
zhi bder zhugs pa'i mdzad pa rigs sam ci / /
'jam mgon chos kyi rgyal po grong gsum 'joms / /
'joMs byed mi mthun chu srin rgyal mtshan sde / /
sde bcas 'phrin las 'dren byed zhugs kyi thabs / /
thabs 'phrul mchog des rtag tu rgyal ba'i dpal / /
dpal gyi du ma bu ltar dkar 'chi med lha / /
lha mchog yid bzhin 'khor lo dbang gi rgyal / /
rgyal yum des kyang snyan tshig dbyar skyes rnga / /
rnga gsang chos cher sgrog pa'i dga' ston stsol / /
rigs brgya'i khyab bdag dngos gyur gnam bskos lha / /
bstan 'gro'i phun tshogs gling bzhi'i dpal mgon du / /
g.yo med lung rtogs gang+gA skyes 'khor lo / /
kun khyab shis brjod phreng ba grub gyur cig /
rgyal ba mchog nyid zhabs zung rdo rje ltar / /
bde legs @# / /
dpal du brtan phyir shis brjod 'phreng / /
yan lag mchog brten pad dkar 'dab stong dbus / /
dbyangs can bzhugs nas gsungs min gzhan du ci / /
'on kyang skyes thob blo gros gangs ri las / /
grong gtam ring spangs daN+Di'i gzhung bzhin du / /
tshangs sras bzhad pa'i rdo rje dpal bzang po / /
me skyes dga' ba'i lang tsho mchog sdes sbyar / / /
skal pa mchog gi dri bzhon 'khor lo'i shugs / /
longs su spyod pas thub bstan dus gzugs chas / /
rnam par gang ba'i bshes gnyen bsil sbyin mkhan / /
phan bde'i sa mos bzhad khyod rgyal gyur mtha' dag gzugs can dang grangs kyi gab tshig /
cig /
ring nas mdza' bcings mkhyen pa'i b+h+ra ma ras / /
gsung rab 'dab brgya'i bcud kyis myos pa'i glu /
mkhas mang bla na mtho ba'i mgrin pha nas / /
dbyangs su sgrog pa thos 'dzin rgyan du dngar / /
'khrul med yan lag gnyis pa'i gzugs can /
bcu ldan mngon gyur mkha' dbyings nas / /
tshangs spyod dpal gyi bi tsul ta mchog /
blang dor tshul bzhin bstar ba'i snang mdzod kyis / /
tshul khrims sprin gyi me tog ci yang 'dzag /
nges don rgya mtsho'i 'jing gnas shing rta mchog gi nges bstan /
che'i / /
gzugs can dang le'u dang po'i shar phyogs gau Da pa la grags pa'i rab dngos kyi rgyan 'dres pa /
gzhung lugs ji bzhin ston pa'i ngag ldan na / /
gang gis rigs pa'i rgyud las drangs pa'i don / /
dpyad gsum dag pa'i 'dab ldan min pa gang / /
rgyal yum bka' dang dgongs 'grel drang nges rnams / /
ma 'dres ston pa'i khyed kyi legs bshad ltar / /
mi pham mgon dang thogs med yab sras kyi / /
gsung rab tshogs 'di gcig tu ngo mtshar rmad /
dpyod ldan gzigs mor mtshar ba'i don gyi 'od / /
ma rtogs ri bo tshad ma'i gung 'bigs par / /
legs bris 'khor gsum tshang ba'i gtan tshigs kyis / /
rigs gzhung gser ldan lto le'u dang por bstan pa'i mdzes pa'i yon tan la gnyis su yod pa'i lho phyogs be d+r+b+ha la grags pa'i gtam dang sbyar ba'i tshig rgyan gzugs can dang bsngbs pa /
'dir rnam par bsgyel /
mngon gyur 'gog pa /
ma bsdus pa'i gzugs can / /
shes bya gzhi lnga gtsor brjod chos mngon gsung / /
smra la ljongs 'dir zla bral khengs pas ci / /
rgyal gsung yan lag bcu gnyis mdza' na mos / /
rtag tu mgrin pa'i gzho nur 'khyud mi naM / /
gsang ba thugs kyi ma bsdus rtsi'i za ma tog / /
mtha' drug tshul bzhi'i mi phyed rgyas bcings par / /
chos kun 'byed pa'i shes rab rgyan bdun gyis / /
skal bzang snying gi yol gor 'dod pa 'jo / /
rlabs chen snying stobs ldan pa'i gzugs can mkhyen pa'i gru rdzings kyis / /
thos bsam sgom pa'i chu gter las brgal te / /
mkhas btsun bzang por grub @# / /
pa'i yid bzhin nor / /
sku gsum rin chen char du snyil der 'dud / /
de ltar dge tshogs bsod nams phung po'i mtha' / /
kun tu rnam par klas pa'i byed po yis / /
rnam 'dren bstan pa'i dbyig gi blo gros 'dir / /
rje btsun sa 'dzin dbang po brtan gyur cig /
ces rje btsun chos kyi spyan ldan mkhas shing grub pa'i dbang phyug dam pa dkon mchog chos 'phel pa la gsol 'debs brtan bzhugs kyi rten 'byung du bya ba 'di yang /
yul lho phyogs sman ljongs sa'i thig ler byung ba'i rig byed pa tshangs sras bzhad pa'i rdo rjes sbyar / / / /
legs byas mchog gi bzo bos bskrun pa'i sku / /
mdo rgyud rab 'byaMs tshul bzhin 'doms pa'i gsung / /
mkhyen brtse'i dpal gyis legs par gtams pa'i thugs / /
skyabs mchog rje btsun bla mar gsol ba 'debs / /
mkhyen pa'i kun gsal dang 'grogs dbang po'i gzhu / /
rig 'dzin dbyor skyes mdzes ma'i spyod yul nyid / /
don gnyer blo gsal 'dren byed dga' tshal du / /
mtshan ldan sprul sku'i zlos gar can der 'dud / /
ma lus rig gnas dbyangs gsal gre 'gyur can / /
tshangs dbyangs dri za'i phang 'gro'i sgra snyan gyis / /
bsil ldan mkhas pa'i snying la bde ster mkhan / /
ngag gi dbang phyug zhabs la gsol ba 'debs / /
rmad byung thugs rje'i 'chi med mdzes ma yis / /
rang bzhin dbyer med dga' bde 'gog pa las / /
blangs pa'i phyin drug spyod pa'i lag ldan gyis / /
sgrib gnyis lha min bcom la gsol ba 'debs / /
mi nyams blo bzang ring lugs dga' ba'i tshal / /
khyod kyi thabs mkhas mdzad pas srung ba yi / /
ma lus gter kha 'byed pa'i nyi ma ltar / /
gsal mdzad 'gro ba'i mgon la gsol ba 'debs / /
rlabs chen tshogs gnyis 'o ma'i rgya mtsho las / /
lhun grub 'phrin las bdud rtsi'i kai la shas /
skal bzang lha brgya'i re 'dod kun stsol ba / /
yongs 'dzin 'jug pa bcu la gsol ba 'debs / /
bslu med dkon mchog rin chen thugs rje dang / /
mthu ldan chos skyong srung ma'i mthu rtsal gyis / /
rgyal bstan 'phel mdzad rdo rje 'dzin pa yi / /
gzugs sku'i bkod pa srid mthar brtan gyur cig /
de ltar bla ma'i yon tan phung po las / /
cha shas tsam zhig brjod pa'i dge ba des / /
'dren mchog 'khor lo'i mgon dang mi 'bral zhing / /
rim gnyis zab mo'i dpal la spyod par shog / /
rje btsun dam pa dkon mchog chos 'phel gyi bstod pa 'di ni rje nyid kyis mdzad par kha g.yar kyang /
bu slob mang pos bsdus nas brtsaMs par gda'o / / / /
mchog dang thun mong dngos grub ma lus pa / /
dpal ldan bla ma nyid la rag las zhes / /
mdo rgyud kun las gsungs kun las gsungs dpa'i bla ma yi / /
zhabs kyi padmor gus pas @# / /
phyag 'tshal lo / /
dpal 'byor tshogs gnyis yal ga'i khyon yangs shing / /
bslab gsum rim gnyis 'bras bus mngon par phyug /
lhun 'grub 'phrin las bzang po'i dri bsung can / /
bshes gnyen yongs 'du'i dbang po'i zhabs la 'dud / /
sangs rgyas shAkya thub pa byon pa'i tshe / /
khyod ni tshe dang ldan pa tsun+da zhes / /
dgra bcom tshogs kyi dbus na lham me ba / /
mchod 'os mchog tu gyur la gsol ba 'debs / /
lnga brgya phrag gnyis 'bras bu'i le'u'i dus / /
khyod ni klu sgrub sras kyi thu bo mchog /
shAkya bshes gnyen zhes bya mkhas pa'i mchog /
smra ba'i dbang phyug zhabs la gsol ba 'debs / /
lnga brgya phrag bzhi sgrub pa'i le'u'i dus / /
khyod ni skad gnyis smra ba'i lo ts+tsha ba / /
sgra bsgyur dbang po ska ba dpal brtsegs zhes / /
'jig rten mig gyur zhabs la gsol ba 'debs / /
'dus pa mdo dang sgyu 'phrul sems sde sogs / /
gsang ba bla med chos kyi char phab nas / /
'gro rnams bde chen zhing du 'khrid mdzad pa / /
gsang bdag sgro phug zhabs la gsol ba 'debs / /
byams dang snying rje'i sems la blo 'byongs pas / /
bdag pas gzhan gces sgom pa'i sems dpa' che / /
spyan ras gzigs dbang si ri pa zhes / /
thugs rje chen po'i zhabs la gsol ba 'debs / /
mtha' 'khob mun gling rgya bod hor gsum du / /
dam chos nyi ma shar ba ltar mdzad cing / /
'gro la thar pa'i lam bzang stsol mdzad pa / /
bla ma 'phags pa'i zhabs la gsol ba 'debs / /
rdo rje 'chang dbang thugs bcud gsang ba'i mdzod / /
bla med snying po rim gnyis zab mo'i gnad / /
ji bzhin gzigs nas gzhan la ston mdzad pa / /
bsod nams rgyal mtshan zhabs la gsol ba 'debs / /
shAkya seng ge'i gsung gi gsang ba'i gnad / /
ye shes spyan gyis mngon sum gzigs pa bzhin / /
skal bzang mi dbang tshogs la 'doms mdzad pa / /
byams chen chos rje'i zhabs la gsol ba 'debs / /
rje btsun bla ma'i mdo sngags gsung rab sogs / /
legs bshad chos kyi dga' ston spel ba la / /
rgyal mchan tog ltar mngon par 'phags gyur pa'i / /
rje btsun bla ma'i zhabs la gsol ba 'debs / /
de dag kun dang las smon 'brel ches pas / /
thar pa sgrub pa'i rten bzang 'di thob par / /
skye ba rim par brgyud pa khyad yan zhes / /
'ga' yis rab btags mdzad la gsol ba 'debs / /
bdag la 'di 'dra'i skyes rabs mi srid kyang / /
dam pa rnams la bstod pa'i dge ba'i mthus / /
thub pa'i bstan pa dar zhing rgyas pa dang / /
rtag tu rgyal ba'i dam chos 'dzin par shog /
ces pa 'di ni 'kho na ston chos kyi rgyal po'i gsung dri ma med pa yin no / / / /
thabs dang shes rab mchog gi chu gter las / /
@# / /
zung 'jug bdud rtsi'i bcud kyi za ma tog /
skal bzang 'chi ba med pa'i dga' ston can / /
rgyal ba'i tog gyur rje btsun bla mar 'dud / /
dpal stug gsang ba gsum gyi yid bzhin nor / /
gang gis bdag gir mdzad pa'i 'byor mdzod las / /
stobs bcu'i lam bzang dpag yas 'dod dgu'i char / /
rtsol med lhun grub zad mi shes pa'i gter / /
nyi ma'i gnyen sras cun+da nges don sgra / /
'jigs med sgrog la shAkya bshes gnyen zhabs / /
gangs khrod thub bstan puN+Da ri ka'i tshal / /
rgyas byed skad gnyis smra ba rta ljang can / /
snga 'gyur lam bzang rdzings kyis skal ldan rnams / /
sku gsum rin chen gling 'khrid sgro phug rje / /
dbang phyogs chos rgyal mgrin sngon rol pa'i rtser / /
zhabs sen zla tshes 'god mkhas 'phags pa'i mtshan / /
brgal brtag rgya chen 'brel ba'i lha lam ngos / /
rgyal dbang blo bzang ring lugs snang mdzod khyim / /
thogs med 'dren pa'i rnam dpyod rta bdun pa / /
log smra'i kun+da zum la 'gran zlas dben / /
mngon par gdul dka' lnga brgya'i nags klung khrod / /
phun tshogs skyes rabs dgu yi yongs 'du'i phreng / /
tshar du dngar ba phan bde'i dri bsung gis / /
'dzam gling bstan dang 'gro ba'i nyer 'tsho'i dpyid / /
rab 'byams shes bya'i 'od dkar can gyi gzugs / /
blo gros chu mtshor shar ba'i ji snyed chos / /
ma 'dres 'byed la brtan pa'i 'khor lo gang / /
thun mtshams bla gos gsar pa'i 'od kyis mdzes / /
ring nas sbyangs pa'i snying rje'i mdza' na mos / /
ma 'dris 'gro la 'khyud pa'i rtse dga' yis / /
pad dkar 'dzin pa'i snying stobs khengs pa'i gzhu / /
'gugs byed lhag bsam rgyud 'di gzhan du ci / /
dpag dka' nus stobs rdo rje'i zegs ma yis / /
chu srin rgyal mtshan sder bcas brag gi ri / /
thal bar brlag 'dis mthu chen gsang ba'i bdag /
khyod la zhum pa'i tshul gyis bdud min nam / /
dus gsum cig car mkhyen pa'i 'od dkar gyis / /
'gro kun ma rig mun las rgyal byed na / /
'phags yul mkhas pa'i 'chad rtsod rtsom pa'i blos / /
gang gi rnam dpyod la 'gran ngal pa'i dpe / /
gzod ma nyid nas rigs ba rgya'i bdag po'i skur / /
yongs su grub kyang thos bsam sgom pa yi / /
rlabs chen mdzad pas rgya bod grub dbang rnams / /
zhi ba'i dbyings su zhugs pa'i zol gyis brten / /
bskal pa du mar goms pa'i thun gsum mthar / /
mkhas btsun bzang po'i nyin mor byed pa yis / /
yon tan phyogs rer dregs pa'i me khyer dang / /
smra bcad bzang rdzu'i tshang tshing stug por yib / /
ka dag lhun grub dbyig gi blo gros ltor / /
khreg gcod thod brgal lam zab sA la'i ljon / /
sku dang ye shes gang bu g.yur za ba'i / /
'khor lo'i dbang phyug dam par gsol ba 'debs / /
rgyal ba kun dngos rje btsun bla ma yi / /
mtha' yas @# / /
yon tan nor bu'i 'byung gnas las / /
sor rtse'i gar du bgyis lta'i phra mo'i cha / /
cung zad bstod tshig 'phreng bar spel ba 'dis / /
kun gsal bu mo'i pha mtha' zhags pas kyang / /
tshad du gzhal dka' 'khor ba'i rba klong khrod / /
lan cig min par g.yeng ba'i tshe rabs su / /
bshes gnyen mchog gis brtse bas rjes 'dzin shog /
yongs su dag pa zangs mdog dpal gyi rir / /
mgon khyod 'chi med grub pa'i 'khor gyis gtsor / /
bzhugs tsha dad ldan slob tshogs zhing mchog der / /
theg mchog chos la spyod par byin gyis rlobs / /
sdug bsngal gsum gyi tsher ma'i khung bu ru / /
grangs med mnar ba'i mar gyur 'gro ba kun / /
gang gi thugs rjes gnas skabs mthar thug kun / /
phan dang bde ba'i 'dod 'jo rgyas gyur cig /
ces rgyal ba kun gyi mkhyen brtse nus pa'i dbang phyug gsum ldan rdo rje 'dzin pa'i gzugs su shar ba drin can rtsa ba'i bla ma dpal 'byor lhun grub la gsol 'debs smon lam du bgyis pa 'di yang /
dam pa gang de'i gsung gi bdud rtsis nye bar 'tsho ba'i za hor gyi rigs las son pa'i btsun pa ngag dbang blo bzang rgya mtshos dga' ldan pho brang du sbyar ba'o / / / /
na mo mU la sya gu ra we /
bskal bzang stobs btsu mnga' ba stong gi dbus / /
phul byung snying stobs mtshan ldan shAkya'i gtso'i / /
rgya chen chos kyi gdul bya nyan thos kyi / /
mchog gyur dgra bcom tsun+dar gsol ba 'debs / /
rgyud kyi mthar thug 'dus pa'i lam gyi bcud / /
zab yangs thugs kyi bum par legs gtams pa'i / /
mkhas grub dbang po shAkya bshes gnyen zhes / /
klu sgrub sras kyi mchog la gsol ba 'debs / /
rnam dpyod nyin mor byed pa'i 'od zer gyis / /
mun gling snang bas khyab pa'i mdzad bzang can /
'jig rten mig gcig ska pa dpal brtsegs zhabs / /
skad gnyis smra ba'i dbang por gsol ba 'debs / /
mdo sgyu sems sogs snga 'gyur rgyud sde'i gzugs / /
mkhyen dpyod 'dren byed stong gis legs gzigs pa'i / /
don gyi brgya byin gsang bdag sgro phug pa / /
zur rigs thams cad mkhyen la gsol ba 'debs / /
phyag na padmo'i bkod pa rgya mtsho'i rdul / /
'gro ba'i khams dang 'cham par ston nus pa'i / /
sbas pa'i rnal 'byor si si ri pa zhes / /
thugs rje chen po'i gter la gsol ba 'debs / /
mkhyen pas shes bya mtha' dag thugs su chud / /
brtse bas 'gro kun thabs kyis rjes su 'dzin / /
nus pas rgya hor bod rnams dbang bsdus pa'i / /
'gro mgon chos kyi rgyal por gsol ba 'debs / /
mdo sngags tha snyad lung gi chos rnams dang / /
rim gnyis rtogs pa mchog gi mthar son pa'i / /
mkhas dang grub pa'i dad dpon thams @# / /
cad gzigs / /
bsod nams rgyal mtshan zhabs la gsol ba 'debs / /
blo bzang snyan grags rgyas pa'i dri med bstan / /
shar phyogs rgya mtsho'i pha mthar khyab mdzad pa'i / /
mi dbang gtsug gi rgyan gyur shAkya'i mtshan / /
byams chan chos kyi rje la gsol ba 'debs / /
mkhas rlem glang po'i rtsod ngag mtshon cha yis / /
thub bstan log rtog zug rdu 'byin pa'i tshe / /
'jigs med seng ge'i nga ros pham mdzad pa'i / /
chos kyi rgyal mtshan 'dzin la gsol ba 'debs / /
gnas lnga rig pa'i rol mtsho lags 'khyil zhing / /
ris bral bstan pa'i bang rim rnam bzhi'i steng / /
blo bzang ring lugs rin chen khang bzang dbus / /
'gying mkhas 'jam mgon bla mar gsol ba 'debs / /
deng nas bzung ste tshe rabs thams cad du / /
yang dag dge ba'i bshes gnyen khyod nyid kyis / /
rjes su bzung ste mngon mtho'i rten rnyed cing / /
dal 'byor don dang ldan par byin gyis rlobs / /
ngan song sdug bsngal bzod par dka' ba dang / /
srid pa'i bde ba 'gyur pa'i rang bzhin du / /
shes nas mngon par mtho dang thar pa'i lam / /
thob pa'i thabs la brtson pas 'jug par shog /
mtha' yas bskal par drin gyis legs bskyangs pa'i / /
'gro rnams sdug bsngal gsum las bsgral ba'i phyir / /
rgyal ba'i sras kyi spyod pa rlabs chen la / /
'jug pa'i snying stobs go cha gyon par shog /
khyad par tshe gcig sangs rgyas sar 'god pa'i / /
snga phyir 'gyur ba'i gsang chen rdo rje'i theg /
smin grol zab mo'i lam kun nyams blangs pas / /
zung 'jug sku bzhi'i dpal la spyod par shog /
mdor na mchog dang thun mong dngos grub kyi / /
phun tshogs legs pa'i yon tan ma lus pa / /
'dod pa'i re ba ji bzhin skong ba la / /
bsam 'phel dbang gi rgyal po dang mtshungs shog /
ces dus gsum rgyal ba thams cad kyi ngo bo dpal ldan bla ma dam pa /
'khon ston rdo rje 'chang dpal 'byor lhun grub kyi skyes rabs kyi 'phreng ba la bstod pa smon lam dang bcas pa 'di yang /
rje nyid kyi gsung 'bum rnams phyogs gcig tu dpon yig u rgyan /
chos nor bu /
lo rgyal gsum gyis yi ge pa byas te /
glegs bam la bkod pa'i tshe bla ma'i bka' 'bangs za hor gyi btsun pa ngag dbang blo bzang rgya mtshos sbyar ba'i yi ge pa ni blo bzang nor bu'o / / / /
blo bzang rgyal ba kun gyi thugs rje ni / /
gcig tu bsdus pa yon tan rgya mtsho'i dpal / /
lhun grub 'phrin las bzang po'i mdzad pa can / /
rje btsun bla ma'i zhabs la gsol ba 'debs / /
bgrang yas bskal ba'i sngon nas sangs rgyas kyang / /
'od dpag med mgon la sogs dus gsum gyi / /
rgyal sras thu bos bcu'i dbang phyug tshul / /
'jig @# / /
rten gsum gyi mgon la gsol ba 'debs / /
de nyid thugs rje'i 'od gzis gangs can gyis / /
gdung ba'i mun sel dge legs padmo'i tshal / /
rgyas mdzad nyin mor byed pa srong btsan zhes / /
chos kyi rgyal por gyur la gsol ba 'debs / /
dpal ldan mar me mdzad dpal thugs kyi sras / /
phan bde'i 'byung gnas bka' gdams shing rta'i srol / /
legs par 'byed mdzad ston pa rin po che / /
rgyal ba'i 'byung gnas zhabs la gsol ba 'debs / /
dbang phyug brgyad ldan rgyal btsong kha pa'i / /
bstan pa'i sgron me dge 'dun kun gyi gtso / /
mkhas shing grub pa'i dpal gyur thams cad mkhyen / /
phan bde'i nyin mor byed la gsol ba 'debs / /
dge tshogs kun la 'dun pa'i rnam dpyod kyis / /
rab 'byams mdo rgyud gzhung lugs rgya mtsho la / /
'dod dgur spyod pa'i ded dpon bla na med / /
mkhyen rab dbang phyug zhabs la gsol ba 'debs / /
bdag nyid chen po gzhan gyis gdul dka' ba / /
ma rungs mtha' 'khob skye bo mtha' dag la / /
bsod nams ye shes rgya mtsho mthar phyin pa'i / /
rgyal ba'i mdzad pa sgrub la gsol ba 'debs / /
mkhyen pa'i chu gter gting mtha' mi mngon zhing / /
mthu stobs yon tan rin chen tshogs kyis gang / /
'phrin las rlabs phreng 'khrigs pa'i rgya mtsho che / /
'gro ba'i 'dren pa mchog la gsol ba 'debs / /
kun mkhyen blo bzang bstan pa'i rgya mtsho cher / /
mtshams sprin la 'gran dur smig gsar pa yi / /
sbrang rtsi'i rgyal mtshan 'dzin pa'i pad dkar can / /
sprul pas 'gro ba 'dren la gsol ba 'debs / /
mkhyen brtse'i bdag nyid rje btsun spyan ras gzigs / /
dpal ldan mkhas bcun bzang po'i zlos gar gyi / /
rnam rol mchog gi sprul sku yid bzhin nor / /
blo bzang bstan pa'i dpal du zhabs brtan shog /
ces pa 'di ni yongs kyi dge ba'i bshes gnyen chen po gling smad zhabs drung rin po ches bka' stsal ba dang du blangs te /
phyogs myul gyi rgyal khams pa blo bzang chos kyi rgyal mtshan dpal bzang pos dpal ldan 'bras spungs kyi gzims chung nyi 'od 'khyil par sbyar ba'i yi ge pa ni dge tshul blo bzang phun tshogs so / / / /
rab 'byams skyob pa nyid gzigs ye shes sku'i / /
rang gzugs bdag cag dang ba'i zla shel gyi / /
gsal byed rnam par bkra ba'i rgyan gyur pa / /
'char nub spangs pa'i snang ba brtan par shog /
gzhon nu nyid nas rig gnas mtha' dag dang / /
mdo rgyud kun mkhyen kh+ha rdzas kyis klubs pa / /
bltams ma thag pa'i don kun grub pa yi / /
rjes 'gro gangs ri'i mgon po zhabs brtan shog /
'chi med mchog stsol rigs can kun gyi gco / /
'dzam gling mkhas grub bye ba'i bde @# / /
'byung gi /
spyi bor zhabs sen gsar pa'i zla tshes kyis / /
mdzes pa'i phun tshogs 'gyur ba med par shog /
gang gis kun rmongs rlung thub sar ldan bcas / /
zhu mdzad shes bya'i rin chen 'byung ba'i gnas / /
rnam dpyod hub gcig gis 'dren drang srong che / /
bgrang yas bskal pa'i bar du zhabs brtan shog /
rig gnas sde snod kun shes gsar gyi mngal / /
dbyangs can bzhad pa'i ngag gi dbang phyug mchog /
blo bzang lung rtogs nor bus yongs gang ba'i / /
phun tshogs rgya mtsho g.yo med brtan par shog /
dge la 'dun pa mkhas dang grub pa'i dpal / /
bsod nams ye shes rgya mtsho chen po'i 'dzing / /
sku gsum gdangs ka nor bu'i 'od 'bar ba / /
'gro la 'dod dgu'i mchog stsol brtan par shog /
puN+Da ri ka 'dzin pa'i thugs rje yi / /
zho 'thung rus pa'i rang bzhin las grub cing / /
me tog mda' can ri 'joms dpal yon can / /
'gyur med rdo rje'i rang bzhin brtan bar shog /
' de ltar bstod pa'i dge bas 'gro ba kun / /
mtshan nyid ldan pa'i dam pas rjes bzung ste / /
mdo rgyud tshig don kun rtogs thabs shes kyi| |nyams len mthar son thams cad mkhyen gyur cig /
bla ma yi dam rnams kyi byin rlabs dang / /
bstan srung dmag zor rgyal mo'i mthu stobs kyis / /
gangs can mgon po blo bzang rgya mtsho'i dpal / /
sku tshe brtan cing 'phrin las rgyas gyur cig /
lcags pho 'brug lo'i smon lam chen mo'i dus paN chen rin po che blo bzang chos kyi rgyal mtshan gyis mdzad pa'o / / / /
ngag gi 'dod 'jo dbyangs can dga' ba'i dpal / /
'chad rtsod rtsom la dbang ba'i blo gros can / /
mkhas btsun bzang por grub pa'i 'khor lo yis / /
rgya mtsho'i gos can khyon la sgyur nga rgyal / /
mi 'jigs bzhi ldan rgyal gsung snyang po'i bcud / /
yod med mtha' bral dbu ma'i go cha yis / /
thub bstan theg chen lang tsho'i srog 'tsho ba'i / /
rnam dpyod sde bzhe'i dpal mngar gsol ba 'debs / /
shes bya'i pha mtha' rnam par sra ba'i gzhu / /
mang thos rgyud kyis bkug pa'i gnas lnga'i mdas / /
dri bcas 'khrul pa'i bde 'byung dka' thub gyis / /
dam bca'i dngos kun 'jig pa'i chos nyid can / /
mtha' klas tshig gi ka shi mdzes dga' ma'i / /
don bzang rna gong ut+pal phon po'i kha / /
phra zhib bsam pa'i zla zer gyis phye bas / /
phul byung legs bshad 'dab ma 'dzum gyis bsu / /
brjod bral stong chen dag pa'i mkha' dbyings ngos / /
bde chen rnam par bkra ba'i 'ja' tshon mdangs / /
rlung sems goms pa'i pir gyis zlos pa'i gar / /
zung 'jug 'dzin ma'i nges su sgyur la brel / /
'jam dbyangs dbyangs can mgrin par chags pa'i gtam / /
snyan tshig tshig don @# / /
khrol ba'i rgyud mang sgra / /
rnam dpyod dpyod ldan dga' ba'i 'gyur khug gis / /
zil dngar dngar ba'i glu dbyangs mgrin par len / /
phun tshogs don gnyis nor bu'i bad mdzod nas / /
'dod pa'i re ba skong ba'i dbang gi rgyal / /
'bad med stsol mkhas ma 'dris 'dza' ba'i bshes / /
rab 'byams rgyal ba'i ngo bor gsol ba 'debs / /
rdo rje'i khams las grub pa'i sang ge'i khrir / /
khyod zhabs bkra shis 'khor lo'i ri mo can / /
bskal pa rgya mtshor 'gro la dam chos kyi / /
'khor lo bskor phyir g.yo med brtan par bzhugs / /
lung dang rigs pa'i nyi ma'i 'od zer gyis / /
khrims ldan 'dus pa'i pad tshal bzhad pa'i thang / /
skal bzang rkang drug tshogs kyis longs spyod pa'i / /
bkra shis glu dbyangs dar dir sgrog gyur cig /
ces pa 'di lta bu zhig dgos zhes gsang phu nye thang bla mas bskul ba'i ngor za hor gyi ban+des spyar / / / /
mtha' yas rgyal ba'i snying stobs btsan po'i go /
cig car yongs rdzogs mtshan dpe'i ngo mtshar mchog /
skal bzang 'gro ba'i snang byed dga' ston can / /
rnam 'dren bu ram shing pa rgyal gyur cig /
rmongs pa'i mun chen gtibs pa'i bsil ba'i ljongs / /
so thar khrims kyi nam mkha'i nor bu yis / /
rgyal bstan 'od stong spro ba'i thams cad mkhyen / /
mkhan chen bstan pa'i rtsa lag zhi 'tshor 'dud / /
lung dang rtogs pa'i dngos po lci ba'i khur / /
'dren pa 'chad rtsod rtsom pa'i shing rta pa / /
zung gi kha lo bsgyur ba'i paN+Di ta / /
lnga brgya'i dpung gnyen mar me mdzad la 'dud / /
thabs dang shes rab zung du 'jug pa yi / /
zag med bde chen snying po'i kun+da las / /
mtshan dpe'i lang tsho rgyas pa'i zlos gar can / /
rgyal ba kun dngos tsong kha pa la 'dud / /
d+hIHyig rang bzhin blo yi chu gter las / /
drug pa rdo rje 'chang gi bzang po'i bcud / /
phyogs bral grags pa'i kai la shar gtams nas / /
dpyad ldan 'chi med dga' ston spel la 'dud / /
srid 'dir 'jam mgon zur phud lnga pa gang / /
mtshams sprin mdangs kyi dbal 'phrog blo gros can / /
thub bstan snying por bgyis pa' dka' gnad 'dud / /
'grel mkhas rgyal ba gnyis par gsol ba 'debs / /
de ltar bslu med mchog gsum dam pa'i mthus / /
gangs can phan bde'i dpyid gyur zhi 'tsho'i dben / /
ngag dbang brtan pa'i 'khor lo bla ma rje / /
blo bzang rgyal ba'i ring lugs rgya mtsho'i rten / /
'chad rtsod rtsom pa'i nor 'dzin dbang po gang / /
shes rab khur gyis 'degs pa'i pad dkar mig / /
g.yung drung rtag pa'i rdo rje'i gzhi chen por / /
nam yang g.yo med rab tu brtan gyur cig /
grangs med 'gro la nges par legs pa'i nor / /
ji bzhin ster ba'i mi zad bang mdzod mchog /
kun mkhyen zas gtsang sras po'i @# / /
po'i lung rtogs kyi / /
phul byung bstan pa yun du rgyas pa dang / /
mu mtha' dang bral mkhyen pa'i chu klung gis / /
tshul min log pa'i dri ma kun bkrus pas / /
snyigs dus rgyal ba'i dbang po btsong kha pa'i / /
lugs bzang srid mtha'i bar du 'phel gyur cig /
brgal brtag rigs pa'i rgyud las nyer drangs nas / /
rgya bod mkhas pa'i gzhung lugs 'dab ldan gyis / /
log smra'i sngon gyi lha kun rab bcoms nas / /
legs bshad skabs gsum dga' ston rgyas par shog /
ces pa 'di yang legs bshad chos 'khor gling pa rnams kyis nan gyis bskul ba la brten nas /
sh+lau ka dang po drug gi thub dbang /
mkhan po rin po che /
jo bo rje /
rgyal ba btsong kha pa rnams la bstod cing /
lhag ma lngas smon lam byas te /
yul lho phyogs sman ljongs su byung ba'i snyan ngag mkhan tshangs sras bzhad pa'i rdo rjes bris pa'o / / /
oM bde legs su gyur cig /
rab 'byams phyogs bcu'i rgyal ba ma lus pa'i / /
thugs rje bdud rtsi'i rgya mtsho las 'khrungs pa / /
pad dkar 'dzin pa gangs can 'gro ba'i mgon / /
mtha' yas bskal pa'i bar du zhabs brtan shog /
ngag gi dbang phyug blo bzang bstan pa yi / /
rgya mtsho chen po phyogs bcur rgyas mdzad pa / /
'phrin las 'od dkar bye ba gyed mkhas pa'i / /
smra ba'i zla ba mchog de zhabs brtan shog /
tshogs gnyis gser gyi shing rtas legs drangs pa'i / /
sku gsum yid bzhin rin chen dbang gi rgyal / /
mchog gsum thun mong 'dod dgu'i char 'bebs pa / /
rje btsun bla ma srid mthar zhabs brtan shog /
bslu med dkon mchog gsum gyi byin rlabs dang / /
dam can chos skyong srung ma'i mthu stobs dang / /
drang srong grub pa rnams kyi bden tshig dang / /
mtha' yas 'gro 'di'i legs par spyad pa'i mthus / /
gangs ri'i ra pas bskor ba'i zhing khams 'der / /
phan dang bde ba ma lus 'byung ba'i gnas / /
spyan ras gzigs dbang thams cad mkhyen pa yi / /
zhabs pad srid mtha'i bar du brtan gyur cig /
chos skyong chen pos nged la brtan bzhugs long nas phul gsungs pa bzhin 'bras spungs tshogs chen nas bskul ba'i ngor shAkya'i bcun pa blo bzang chos kyi rgyal mtshan gyis sbyar ba'o / / / /
rdo rje'i sku brnyes tshe dang ye shes rnams / /
dpag med lhun gyis grub pa'i mgon po dang / /
sangs rgyas kun gyi 'phrin las gcig bsdus ma / /
bcom ldan yid bzhin 'khor lo'i by-in rlabs kyis / /
ngag dbang 'jam mgon lha yis rjes bzung ba'i / /
blo ldan bskal bzang rgya mtsho'i dge ba'i bshes / /
'chi bdag g.yul las rgyal te yun ring du / /
gnas shing rnam dkar 'phrin las rgyas gyur cig /
bdud sngo'i dpung la 'jigs pa @# / /
med pa yi / /
mthu stobs btsan po'i go cha rab bgos nas / /
thub bstan lang tsho rgyas pa'i snge chen por / /
g.yung drung lta bur mi 'gyur brtan par bzhugs / /
mchog gsum thugs rje rten cing 'brel 'byung mthu'i / /
zla ba'i ma ma las 'ongs 'chi med kyi / /
ma smad bdud rtsi'i thugs kyi za ma tog /
legs par 'khyil ba'i dga' ston grub par shog /
mas ldan mang du thos pa'i 'dus tshogs kyis / /
rab dkar lhag bsam dag pa'i rgyal mtshan rtser / /
rtse gcig smon lam btab pa'i yid bzhin nor / /
bsams pa'i 'bras bu dus su smin par shog /
'khor ba'i yang srid skye zhing skye ba ru / /
dam pa'i mgon mchog khyod kyis rjes bzung zhing / /
'di dang gtan gyi mdun ma ma lus kun / /
tshul bzhin sgrub pa'i re ba skod bar shog /
mtho ris bdun dang ldan pa'i rten bzang por / /
mngon par mtho dang nges par legs pa'i lam / /
rab tu sgrub pa'i phan dang bde ba yi / /
rmad byung ro brgya'i dpal la sbyod par shog /
sgrib bral don gnyis ldan pa sangs rgyas dang /
spangs rtogs yon tan 'byung gnas dam pa'i chos / /
rig dang grol ba'i dpal ldan dge 'dun sde / /
dkon mchog mthu yis bden tshig 'grub gyur cig /
dus gsum rgyal ba sras bcas thugs rje dang / /
bstan pa skyong bar zhal bzhes srung ma'i tshogs / /
khyad par 'dod khams dbang phyug nus mthu yis / /
'dod pa'i don rnams lhun gyis 'grub par shog /
gser mngal can dang mgrin sngon pad dkar mig /
'chi med dbang po drang srong rig pa 'dzin / /
bden tshig grub pa rnams kyis dus kun tu / /
phun sum tshogs pa'i bkra shis spel bar shog /
thub pa'i bstan dang bstan 'dzin dag 'dun sde / /
rnyed bkur phu dud sgrub pa sbyin pa'i bdag /
'gro ba'i bde skyid ma lus 'phel ba yi / /
bde legs chen pos nor 'dzin kun khyab shog /
ces brtan bzhugs dang smon lam gnyis ka chang ba sho lo ka bcu tsam zhig dgos zhes nyung ja khad pa rnams kyis nan gyis bskul ba'i ngor /
za hor gyi ban+des sbyar ba'o / / / /
gsung ngag rdo rje'i dbyangs su 'gyur khugs nas / /
smin byed dbang gi chu rgyun kun 'dzin pa'i / /
blo bzang rgyal ba kun 'dus rdo rje 'chang / /
dkyil 'khor rgya mtsho'i rigs bdag zhabs brtan shog / /
ngag dbang mkhyen pa'i mdzod la mnga' 'byor zhing / /
legs bshad rin chen 'phreng ba spal mkhas pa'i / /
blo bzang grags pa'i ring lugs rgya mtsho'i dbus / /
ri dbang lhun po lta bur zhabs brtan shog /
phas rgol rtsod ngag g.yul la 'jigs med kyi / /
lung rigs sra ba'i go cha dgos shing / /
thub bstan bshad @# / /
sgrub lang tsho rgyas pa'i sde / /
gangs can seng ge'i khri la zhabs brtan shog /
ces pa 'di yang gangs ri'i ljongs kyi paN+Ti ta chen po smon 'gro pa rig gnas rgya mtsho'i 'phreng ba 'dzin pa cho dbang don grub kyi bka' drin las blo gros kyi rnam dpyod cung zad yangs pa'i smon 'gro ba 'jam dbyangs dbang rgyal rdo rjes rgya hor gyi yul gru'i cha til sgar sbyar nas phul ba sar+b+ba r+tha sid+d+hi rastu / / / /
oM swa sti /
blo bzang rgyal ba gnyis pa'i thugs kyi bcud / /
gcig bsdus bskal bzang rgya mtsho las thon pa'i / /
bgrang yas skye rgu'i re skong yid bzhin nor / /
bsam 'phel dbang gi rgyal por gsol ba 'debs / /
'gro kun+duH kha las sgrol dam bcas nas / /
gang 'dul ji bzhin bsgyur mkhas gru 'dzin bdag /
sgyu 'phrul dra ba las byon 'phags yul gyi| |mi rje paN grub tshogs la gsol ba 'debs / /
mgon khyod thugs rje'i 'od gzis bsil ljongs 'dir / /
dge bcu'i khrims spel ngan 'gro'i lam bkag nas / /
thub bstan snang ba'i mdzod kyis khyab mdzad ba'i / /
chos rgyal lo paN rnams la gsol ba 'debs / /
sgrol mas lung bstan dI paM ka ra'i sras / /
bka' gdams shing rta'i srol 'byed 'brom ston rje / /
'khon rigs bstan pa'i mnga' bdag 'khor lo'i mgon / /
kun dga' snying po'i zhabs la gsol ba 'debs / /
'di snang srid bder snying po med gzigs nas / /
lam bzang sgrub mdzad sangs rgyas sgom pa dang / /
rgyal ba'i dgongs don 'byed mkhas thams cad mkhyen / /
dge 'dun grub kyi zhabs la gsol ba 'debs / /
'jam dpal snying po'i lung rtogs chos srid la / /
dbang bsgyur dge 'dun rgya mtsho'i dbus gnas shing / /
gdul dka' mtha' 'khob skye 'gror thar pa'i lam / /
ston mkhas bsod nams rgya mtshor gsol ba 'debs / /
zab lam rim gnyis mthar phyin bdud sde'i dpung / /
phye mar 'thag mdzad yon tan rgya mtsho'i dpal / /
rnam 'dren kun gyi gtsug rgyan thams cad mkhyen / /
ngag dbang blo bzang rgya mtshor gsol ba 'debs / /
smyos rigs las 'khrungs kun mkhyen ngag gi dbang / /
blo bzang rin chen tshangs dbyangs rgya mtsho'i zhabs / /
blo gros bzang pos 'gro la dam chos char / /
'bebs mkhas bskal bzang rgya mtshor gsol ba 'debs / /
mgon khyod zhabs zung mi 'gyur rdo rje'i khrir / /
bgrang yas bskal par g.yo med brtan pa'i ngos / /
zab rgyas chos 'khor mtho ris rnga bo che / /
gzhom med rtag pa'i nga ros stsal ba gang / /
mkha' mnyam 'gro ba'i khyu mchog rlabs chen gyis / /
thos pa'i dga' ston @# / /
phun tshogs rol pa las / /
smin grol lam bzang them skas rtser 'dzegs nas / /
sku gsum gzhal med khang du myur 'jug shog /
gzhan yang ljongs 'dir nad mtshon mu ge soD / /
mi mthun rgud pa'i ming yang mi grag cing / /
blo bzang grags bstan phyogs bcur rgyas pa dang / /
'gro kun bde skyid ldan pa'i bkra shis shog /
ces thams cad mkhyen pa blo bzang skal bzang rgya mtsho'i 'khrungs rabs gsol 'debs brtan bzhugs dang bcas pa 'di yang 'jam dbyangs gong ma rgyal po'i zhabs 'bring pa gung cho dbang nor bu sogs dang /
mtsho sngon dpon khag rnams kyis bskul ba la brten chos smra ba blo bzang ye shes kyis pho brang chen po po ta la'i gzims chung bde ba can du sgyar ba'o / / / /
dpal ldan stobs bcu mnga' kun gsang ba gsum / /
thig le'i dpyid gyur blo bzang legs brjod mas / /
'gro rnams mtho ris mchog mthun grags pa'i bder / /
rab sbyor 'jam dpal snying po gtsug na rgyal / /
snang ba mtha' yas blo gter bzang po yi / /
ye shes sgyu 'phrul dra ba'i rol gar las / /
dkyil 'khor 'khor lo kun bdag gtan gyi skyabs / /
rdo rje slob dpon zhabs la mgos phyag 'tshal / /
brtan g.yo'i bkra shis 'og min lhun stug spor / /
theg mchog chos tshul gang 'dul byang 'phags la / /
legs 'doms kha sbyor bdun ldan mgon po khyod / /
bskal pa ma stongs bar du zhabs brtan shog /
'khor ba'i pad sbubs nyes mang 'ching rgya las / /
rnam par grol te zhi ba'i zil dngar mchog /
rab bsten thub dbang gsung skyes b+h+ra ma ra'i / /
mgon po srid pa'i mig khyod zhabs brtan shog /
nyon mongs 'dzin khris yongs gang srid pa'i mtshor / /
rigs drug chu yi shing ltar 'khyams pa'i 'gro / /
sgrol ba'i ded dpon rgyal sras kun gyi rje / /
rje btsun bla ma srid mthar zhabs brtan shog /
dbang bzhi'i chu bos rgyud smin skad cig la / /
sku bzhi'i sa bon khams drug ldan pa'i mngal / /
rim gnyis skye mched sbrum pa'i mi bskyod lhar / /
'gro kun ma gyur de srid zhabs brtan shog /
mthong grol lta na spug pa mtshan dpe'i sku / /
thos bas 'chos skyo ba drug cu'i snyan 'jebs gsung / /
zab gsal bde stong gnyis med ye shes thugs / /
gsang gsum rgyan gyi 'khor lo rtag brten shog /
nges pa'i dbyings su bdud bzhi'i gdengs can srog /
tshogs gnyis mkhas lding gis zos kun mkhyen nor / /
srid zhir rnam par rgyal ba'i rdo rje'i sku / /
mi shigs rtag pa'i khams su ci sa mi bzhugs / /
sgrib bral sku mchog shel dwangs rtsig pa'i ngos / /
chu lbur mig ngor gzugs @# / /
dus bgrang bya'i phreng / /
'bod grogs snang brnyan 'char yang bden stongs pas / /
mi 'gyur rdo rje'i khri la g.yo med shog /
mgon khyod thugs rjes rlung gi shing rta las / /
rnam mang dam chos sbrang char rgyun mi chad / /
bdag sogs gdul bya'i sgo gsum zhing sa ru / /
nges legs lo tog g.yur zar phab tu gsol / /
zha ser ring lugs dza m+bu'i shing gi 'bras / /
sa gsum skye dgu'i bsod nams ma dros mtshor / /
rab 'khyil bshad sgrub rin chen sa le sbram / /
phyogs bcur dar ba'i gzi 'od dpal 'bar shog /
rtsod dus skye bo rA ma Na yi dpung / /
snyigs ma sna lnga'i mtshon char gyis rmas pa / /
thabs mkhas ha nu man+thas drangs pa yi / /
thugs rje she gsos sman gyis 'tsho bar shog /
m+hA kA la dam can chos kyi rgyal / /
srid gsum bdag mo lcam sring la soD kyis / /
bden tshig smon lam 'grub pa'i grogs mdzod la / /
phun tshogs bkra shis gter gyis gang bar shog /
ces don gyi slad du mtshan nas smos te mkhan chen bstan pa'i bdag pa ra Ti dang dkyil 'khor rgya mtsho'i khyab bdag rdo rje 'chang paN chen blo bzang ye shes dpal bzang po nges pa'i don du sgrib gnyis bag chags dang bcas pa'i dri ma mi mnga' bas bgres rgud snyun sogs gtan nas dag pa yin kyang /
drang don gdul bya'i blo ngor 'tshams pa'i dgung lo drug cu re gcig gi dgung keg thog phebs par rang nyid rgyal ba'i gsung rab la sbyangs pa dman pas tshig sbyor dman rung /
mi phyed pa'i dad pas bstan pa spyi dang bya brag 'jam dpal snying po'i lugs bzang dar zhing rgyas pa /
bdag sogs mkha' mnyam gyi sems can rnams bsam pa'i re ba ma lus pa skong ba'i phyir zhabs pad srid pa nam gnas kyi bar brtan par smon lam phur tshugs su 'debs pa 'di yang shAkya'i btsun ba blo bzang bskal bzang rgya mtshos sbyar te rten 'byung tho gsal dang bcas phul ba'i yi ge pa ni ngag dbang yon tan 'byung gnas so / / / /
oM swasti /
rgyal kun mkhyen brtse nus pa'i dga' tshal las / /
sku gsum 'bras bzang snying po rab lci ba / /
lus can bsam pa'i re skong dpag bsaM shing| |blo bzang grags pa'i dpal gyis shis pa stsol / /
tshogs gnyis bdud rtsi'i rgya mtshor stobs bcu'i stobs / /
lhun po'i spe ltar mngon par 'phags zin kyang / /
sems can don du rgyal sras gser ri'i 'phreng / /
'dzin mkhas gru 'dzin bdag por gsol ba 'debs / /
mgon khyod bod yul rmongs mun rab bsal bar / /
thub bstan rta bdun bdag po'i dkyil 'khor gyi / /
snang ba 'dren @# / /
pa'i thugs bskyed skya rengs can / /
srong btsan sgam po'i zhabs la gsol ba 'debs / /
rgyal ba'i bstan pa 'chi med lha lam kun / /
gsal mdzad dI paM ka ra chu shil dbang / /
las byung lha chos zla zer gyis bskyed pa'i / /
'brom ston ku mud bzhad la gsol ba 'debs / /
rgyal ba gnyis pa'i ring lugs char gyi rgyun / /
skal ldan zhings gshin par legs phab nas / /
mngon mtho nges legs phul byung myu gu'i tshogs / /
smin mdzad dge 'dun grub la gsol ba 'debs / /
mkhyen dang brtse ba dbyangs can ma la ya'i / /
thugs rgyud dri yi bzhon pas bskyed pa yi / /
bslab gsuM dri bzang 'thul bas gdul bya kun / /
tshim byed dge 'dun rgya mtshor gsol ba 'debs / /
bsod nams ye shes bya bas legs bskrun pa'i / /
sku gsung thugs kyi 'phrin las sgron me yis / /
gdul dka' mun pa'i gling gi skye bo rnams / /
gsal mdzad lung rtogs rgya mtshor gsol ba 'debs / /
stobs ldan sa srung kun gyi gnyar zhon nas / /
nag po'i rtsa lag lha min klad 'gam par / /
mthu stobs rtse brgya 'bebs pa'i lha yi lha / /
yon tan rgya mtsho'i zhabs la gsol ba 'debs / /
ngag gi dbang phyug med rgyud chu klung kun / /
rab 'khyil blo bzang rgyal ba rgya mtsho las / /
thon pa'i tshangs sras bzhad pa'i rdo rje zhes / /
srid gsum 'gro ba'i mgon por gsol ba 'debs / /
mkhas grub gling bzhi'i khyon la dbang sgyur ba'i / /
dgos 'dod sna bdun dam pa'i chos kyi srid / /
'dzin mkhas 'khor los sgyur rgyal kun gyi g+r+tso / /
tshangs dbyangs rgya mtsho'i zhabs la gsol ba 'debs / /
tshogs gnyis rgya che las smon bzang po'i mthus / /
brtan pa'i 'khor lo ye shes rol pa'i gar / /
chos kyi rgyal pos legs bskyangs bstan 'gro'i gnyen / /
bskal bzang rgya mtsho'i zhabs la gsol ba 'debs / /
mchog gsum thugs rje bdud rtsi'i char rgyun gyis / /
rang lus chu skyes gzhon nu cher rgyas pa / /
gdul bya bung ba'i tshoD la dpal ster phyir / /
mi 'gyur lhun po lta bur brtan par shog / /
thos bsam sgom pa'i gru gzings nang zhugs te / /
'khar ba na kra'i grong khyer las brgal nas / /
rgyal ba'i go 'phang rin chen gleng mchog tu / /
'gro kun phan 'de'i nor la spyod par shog /
ces pa ' di ni bstan 'dzin gu shri khang gi rigs rus dri ma med pa ar te ni spo shog thus bskul ba'i ngor shAkya'i btsun pa blo bzang bskal bzang rgya mtshos pho brang chen po po ta la'i gzims chung nyi 'od 'khyil par sbyar ba'i yi ge pa ni ngag dbang yon tan 'byung gnas kyis bgyis pa'o / / / /
swasti @# / /
pradzA b+h+yaH rang bzhin rnam dag 'chi med gnas mchog nas / /
bde 'byung legs gshegs shAkya'i rgyal po dang /
gang gi bstan skyong gnas brtan bcu drug po / /
'khor bcas gdung ba sel ba'i zla ba tsher / /
dad shugs nor bu'i gshis lugs ke ta kas / /
yid kyi rol mtsho bgrungs par snang stong gzugs / /
mi shigs ting 'dzin rnam dkar khar yug can / /
'gog med 'char gzhir spyan 'dren shis par mdzod / /
bdud bzhi kun spangs rab mdzes gser zhung sku / /
mtshon dpe nyi ma stong gi gzi 'bar zhing / /
lnga bdo'i 'gro 'dren snying stobs rmad byung ba / /
mi mjed zhing dpal shAkya seng ge la / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar chos rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog /
gnyis 'dzin ltar snang mas bskyed me chu'i 'jigs / /
sngags dang bden pa'i mthus bzlog sgra gcan 'dzin / /
b+ho oMres 'jog blo mun thub dbang nyis / /
legs bsal 'phags pa chen po lam phran par / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog /
rda zas yid 'byung dgra bcom seng ge'i sgra / /
bsgrags mchog b+ha ra d+ha dza bsod snyoms len / /
mkhas mas lam bskyal sangs rgyas shis pa'i mthus / /
rig grol dgra bcom chen po lam bstan la / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog /
rgyal srid dug mtshor mngon zhen sdig pa'i las / /
'gyod bshags sred bcom 'phags pa klu yi sde / /
rigs g+r+tso'i rigs 'khrungs glegs bam mthong reg yid / /
@# / /
dpal 'dzin gnas brtan chen po sbed byed la / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'jim gling spyi dang gangs can 'gror / /
bde skyid gsar tshes rdzogs ldan mgron du khug /
bsod nams rtsibs stong dar drag 'khor lo yis / /
sda bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor| |lhun grub myur du sangs rgyas thob par shog / /
tshig gis gang+gA sdong 'jug chom rkun btul / /
snying rjes gnod sbyin thar bkod mi phyed pa / /
nyon mongs ros bslad dur khrod zhugs kyi dgra / /
ma lus bcom ldan yan lag 'byung ba la / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog / /
mnyam gzhag phyag rgya bstan nas khrims dpol snyan / /
ting 'dzin brgya stong bde bskyed ma pham pa / /
dka' thub lo ma bdun 'og gdung ring kyang / /
nags gnas me tog thub chen nyis grol ba / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgrin du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sang sangs rgyas thob par shog / /
bden 'dzin kun bcoms lha bu thar par 'khrid / /
rna kor tsam brdas bde ster kA li ka / /
rgyal rigs btsun pa rab snang brdeg rmis kyis / /
zag pa kun zhi rdo rje mo'i bul / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgron du khug /
bsod naMs rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog /
thabs shes mngon spyan la soD mthun pa'i rkyen / /
'bad med phyag gis s+col ba'i bzang po ba / /
sngon dge'i gser gling phrogs kyang rjes 'brangs pas / /
rgyal la skyabs song dgra bcom gser be'ur / /
phyag 'tshal bskal bzang rgyal @# / /
ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar chos rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog / /
mtshan ldan lag par thar pa'i gser 'dzags pa / /
legs thob b+ha ra d+h+wadza gser can dang / /
mda' lag gzugs kyi bgrang byar bro nad sogs / /
'tshe bral dang grol mchog bsngaD pa ku lar / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsar tshes rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog / /
'khor mtsho'i 'dam las brgol yang srid pa 'dir / /
chos skyong dgra bcom 'khor tshogs nyon mongs med / /
nye bar gnas pa d+ha rma ta la dang / /
dam can bstan srung rgyal po sde bzhi la / /
phyag 'tshal bskal bzang rgyal ba rgya mtsho'i dpyid / /
sku tshe g.yung drung ltar brtan thub pa'i bstan / /
'phel rgyas 'dzam gling spyi dang gangs can 'gror / /
bde skyid gsang tshes rdzogs ldan mgron du khug /
bsod nams rtsibs stong dar drag 'khor lo yis / /
sde bzhi'i mnga' thang ma lus rgyas pa dang / /
blo bzang chos kyi 'tsho bas don gnyis nor / /
lhun grub myur du sangs rgyas thob par shog /
sgo gsum phyag dang mchod tshogs rgya mtsho 'bul / /
sdig ltung rab bshags dge la rjes yi rangs / /
chos 'khor bskor zhing mya ngan mi 'da' gsol / /
bdag gzhan dge ba byang chub chen por bsngo / /
bdag lus nyer bskyed brtse ba'i pha mas gtsos / /
sems can khams kyi mos pa ji lta ba / /
'bral med snying gi yol gor ro gcig pa'i / /
re 'bras mtha' dag 'grub pa'i rgyur gyur cig / /
sgrib gnyis las grol ston pa rdzogs sangs rgyas / /
'gog lam ches 'dus gang gsung bdud rtsi yis / /
rnam par sman pa gnas brtan bcu drug gis / /
phun tshogs smon gnas 'grub pa'i bkra shis shog / /
ces pa 'di ni dkon mchog rin po che rnam pa gsum la sri zhur brtson zhing /
dad pa dang lhag bsam gyis phyug pa'i skyed byed bsod nams dar rgyas kyis gnas bcur phyag mchod dang 'brel ba'i nged rang gi ring 'tsho / /
rgyal bstan dar rgyas 'dzam gling spyi dang /
bye brag gangs @# / /
can gyi 'gro ba bde ba /
pha ma gnyis rang rjes 'dzin gyi smon lam sogs don 'thus rgyun par kha ton bgyis chog pa zhig dgos zhes bskul ma mdzad pa bzhin go rim chag los mdzad pa'i gnas bcu'i rtogs brjod ku mu da'i phreng ba'i lugs su shAkya'i btsun pa blo bzang bskal bzang rgya mtshos gru 'dzin gnyis pa'i gtsug lag khang du sbyar ba'i yi ge pa ni ngag dbang yon tan 'byung gnas kyis bgyis pa dza yan+tu / / / /
phun tshogs dkyil 'khor dbang phyug 'jam mgon lha'i / /
zhal lung bdud rtsi'i zegs ma phra mos kyang / /
nyes brgya'i 'chi bdag 'joms mdzad btsong kha pa / /
sa gsum lus can gtsug na rgyal gyur cig / /
blo gros gzigs pa sgrib med kai la sha'i / /
sa 'dzin las 'ongs chos bzang g+nge'I chus / /
lus can dri 'khrud ska ldan shing rta'i mched dpal ldan ye shes dbang por gsol ba 'debs / /
blo gter me zhal 'od bzang rab 'bar bas / /
shes bya ma 'dres 'byed pa'i dpal yon ldan / /
lkog gyur thun gsum ming gi mthar bskrad pa'i| |ye shes sgyu 'phrul chen po zhabs brtan shog /
dngos 'dzin smig rgyu snyeg pa'i skom sred kyis / /
srid pa'i gdung pa cher 'phel mtha' klas 'gro / /
nges don chos kyi bdud rtsis gso mdzad pa'i| |zla med ston pa chen po zhabs brtan shog /
blang dor blo yi mthu stobs ches phra ba'i / /
byis rnams brtse chen ma mas nam du yang / /
ma 'dor dam bca'i ri mo bkra ba yi / /
rnam 'dren zhabs zung rdo rje ltar brtan shog /
mi srun snyigs ma'i mtshon cha ches rno yang / /
'bigs par nus min snying stobs dam bca'i gor / /
blo bzang rgyal ba gzhan gyi zla bral ba'i / /
dpal ldan ye shes dbang phyug zhabs brtan shog /
gang gi 'phrin las rab mngar zegs ma'i thigs / /
'thungs pas don gnyis 'bras ldan ba ku la / /
khams gsum 'gro ba'i yid kyi dga' tshal du / /
ches cher bzhad pa'i dga' ston myong bar shog /
'od mtshan stong 'bar zhabs sen dbang gi rgyal / /
grangs ring skye ba kun tu gtsug tor rtser / /
'bral med bkod nas mngon mtho nges legs kyi / /
'dod dgu ma lus char du snyil bar shog /
ces bstan ba'i bdag po paN chen thams cad mkhyen gzigs mchog gi sprul pa'i sku rje btsun blo bzang dpal ldan ye shes kyi zhabs brtan 'di ni /
gra sa chen po gsum dang rgyud stod smad kyi slob dpon rnam pas mgrin gcig bskul ba la brten nas shAkya'i dge slong chos smra ba blo bzang bskal bzang rgya mtshos sbyar ba'o / / /
rnam kun mchog ldan stong nyid dga' ma la / /
mnyam @# / /
nyid dgyes dgur rol ba'i bde ba che / /
zung 'jug za ma tog tu 'khyil ba'i sku / /
tshe dang lha tshogs rnams kyis dngos grub stsol / /
ngag la chos phung brgyad khri'i gnas bcas shing| |dbang phyug yon tan nor bu'i rgyan gyis spud / /
mchog ldan rigs kun khyab bdag skur bstan pa / /
drin can rtsa ba'i bla mar gsol ba 'debs / /
ngag gi dbang phyug 'jam mgon btsong kha pa'i / /
mde sngags bstan pa'i gdugs dkar srid gsum blar / /
'degs mkhas 'dren mchog bstan 'dzin gtsug gi rgyan / /
dpal ldan skyabs kun ngo bo zhabs brtan shog /
ngag dbang lha mo'i rjes 'gro legs bshad gsung / /
mchog ldan 'jam dbyangs ye shes las byung bas / /
skal ldan thar bar 'khrid mdzad rdo rje can / /
zhing 'dir nam yang mi g.yo zhabs brtan shog /
bla ma'i gdams ngag byin rlabs rmad byung mthus / /
bdag rgyud smin grol sa la dbang 'byor zhing / /
skye bar mtshan nyid ldan pa'i bshes gnyen chos / /
rjes bzung dam chos ma lus 'dzin par shog |ces rigs dang dkyil 'khor rgya mtsho'i khyab bdag mtshan nyid kun ldan gyi rdo rje slob dpon drin can rtsa ba'i bla ma ngag dbang mchog ldan pa'i zhal snga nas zhabs pad brtan par gsol ba 'debs pa'i smon tshig 'di ni bla ma'i bka' drin gyis 'tsho ba'i shAkya'i dge slong blo bzang bskal bzang rgya mtshos gsol ba btab pa'o / / /
rgyal ba khyab bdag rdo rje 'chang chen po dang ngo bo dbyer ma mchis pa rje btsun blo bzang bskal bzang rgya mtsho dpal bzang po'i zhal snga nas la gsang ba'i rnam par thar pa'i sgo nas bstod pa thugs rje'i nyin byed 'dren pa'i skya rengs zhes bya ba /
rje btsun bla ma dam pa de nyid kyi zhabs la gus pa chen pos phyag 'tshal lo / /
ngo mtshar bsngags pa'i padma dkar po'i 'phreng / /
spel bas gang la yang yang mchod pa'i slad / /
rgyal kun nam yang brtson pa mi lhod pa / /
thugs rje'i bdag nyid bla ma der phyag 'tshal / /
srid pa'i 'brog tu nyam thag 'gro kun la / /
thugs rje'i phyag ring rkyang bas dbugs 'byin pa / /
dpal ldan thub pa kun gyi mdzad pa'i khur| |gcig tu bsnams pa khyod la bdag skyabs mchi / /
bye ba phrag brgya'i sgyu 'phrul dra ba yis / /
nam mkha' ji srid kun tu rol mdzad pas / /
bdag gis lce brgya sprul nas srid mtha'i bar / /
brjod kyang khyod bsngags ji bzhin ga la spobs / /
'on kyang khyod kyi thugs rje'i zar 'phreng gis / /
bdag blo 'dab brgya'i tshal la skal bzang gi /
dge legs shes tsam byin pa'i mthu nyid las / /
@# / /
rmad byung gtam gyi sbyor ba 'di ltar spel / /
khyod ni na tshod rla tshes tshes phra'i dus / /
kun gsal ngogs su sprin dkar lang long rtsar / /
bcu drug 'phags pa'i gnas brtan rab gsal bas| |yongs rdzogs thub bstan bdag por mnga' gsol mdzad / /
chos kun mkhyen dpyod srang la gzhal ba'i tshe / /
rab dkar zla ba gzhon nu'i lang tsho can / /
brtan pa'i 'khor lo mchog dang dbyangs ldan mas / /
yang yang mngon sum byin rlabs snang ba stsal / /
de tshe rab 'byams gsung rab kun+DI tshal / /
rang rang dka' gnad ge sar gser gyi 'phreng / /
rnam par rgod pa'i 'dzum pa cher bstan te / /
khyod 'ba' zhig gi phyogs su mgo lcogs ldem / /
thugs rje'i spyan ras stong gis 'gro rnams la / /
srid pa'i phyi mtha' de srid skyob mdzad pa'i / /
nor bu chu shel lus can 'jig rten dbang / /
khyod kyi blang dor ston pa'i bshes su gyur / /
de tshe mi srun skye bo du ma yi / /
brlang spyod mtshon gyis mi phigs bzod pa'i go /
brtan por bgos te dus mtha'i mun stug tshogs / /
sel phyir chas pa'i brtul zhuD khyod kyis blangs / /
'jam dpal snying po'i grub pa'i gnas mchog tu / /
rnam dag rigs tshul rdo rje'i rtse brgya yis / /
mthar 'dzin brag ri'i spo mtho bcoM pa na / /
chos kun de nyid mthar thugs ler gziD / /
kun dga'i skyed tshal mdzes par bsti ba'i tshe / /
'od 'bum 'khyug pa'i lhun po ltar brjid pa'i / /
thub chen dpa' mjos sku mngon gyur pas / /
mchog tu dga' ba'i snyan 'jebs dbyangs kyis bsngags / /
thub pa kun gyi sras mchog rnam brgyad kyis / /
padma'i 'dab ltar gnyen pa'i phyag brkyangs nas / /
gang gi yang lag mchog la dpal byin te / /
ched du brjod pa'i dbyangs kyis rgyud mang bsgreng /
des ni rin chen sems mchog lhun po ltar / /
rab tu brtan pa'i dpal gyis khyod mdzes te / /
stobs bcu mnga' ba'i gdung 'tshob bla med du / /
mtha' yas rgyal ba'i zhing du yongs su grags / /
gsang ba'i rnal 'byor mchog la mngon gzhol tshe / /
'jigs mdzad rdo rje padma gar dbang gis / /
mthu stobs gzi byin dbang phyug mchog bsgrubs pas / /
phyi nang yid srubs g.yul las rnam par rgyal / /
byi ru'i yal 'dab bskyod 'dra'i mdzes ma la / /
dbang sngon khrag 'thung gar gyis rtsen pa'i tshe / /
rgod ma kha yi 'od zer stong 'bar bas / /
bad 'byung gtsug rgyan ga bur rgyun du bzhus / /
de che shes bya'i dkyil 'khor 'khor lo kun / /
chos dbyings sgeg mo'i phang bar bros pa las / /
bde chen sgyu ma'i rig sngags brag cha'e sgra / /
srid zhi'i mtha' las 'das pa'i rol mor bsgrags / /
log par 'khu @# / /
ba'i 'dod lha'i bran gyur 'gas / /
skye dgu'i bde skyid gzhom la brtson pa'i tshe / /
gzi ldan dbang phyug 'dod khams dbang mo yis / /
g.yar dam ma bor mngon sum nyid du bsgral / /
gsar 'od 'bar ba'i gtsug tor 'chang ba'i lugs / /
nor 'dzin bu mo'i lto bar yongs 'khyil ba'i / /
rtse dga' rnam par rgyas pa'i rgyal mtshan che / /
srid pa'i rtse mor bsgrang la khyod nyid dpa' / /
ma rgad spungs 'dra 'brog ri chen po'i spor / /
thun 'tshams bla gos gsar ba'i lhab lhub can / /
blo bzang yab rje mchog gis mngon sum du / /
chos kyi rgyal srid chen por dbang yang bskur / /
de tshe mgon khyod dad pa'i rlung shugs kyis / /
bskyod pa'i rnyog med yid mtsho'i rba rlabs 'phreng / /
gyen du 'phyur ba 'dren byed lam zung las / /
mu tig ster la brgyus 'dra rgod bzhin lhung / /
sar gnas dpa' bo thugs kyi sras mchog la| |gsang chen bdud rtsi'i dga' ston 'gyed pa na / /
mngon sum dkyil 'khor bdag por yongs bzhengs te / /
gar dgu'i 'jo sgog nyams kyis ci yang brel / /
de tshe dag pa'i snang ba rab 'byams kyis / /
stug po bkod pa'i phun tshogs gzi byin kun / /
mgron du bos 'dra gnas mchog 'di nyid du / /
dpa' bo dpa' mo'i gar stabs lang ling bsgyur / /
nyi shu rtsa bzhi grub pa'i gnas mchog tu / /
rgyan drug sgeg pa'i dpa' bo rol pa'i gar / /
bde stong chab gis myos pa'i snang ba che / /
ngo mtshar ltad mo 'byams su klas 'di rmad / /
mi shigs rlung sems gcig gyur rang gi lus / /
dpa' bo dpa' mo'i dbang phyug bde ba mchog /
shes rab phag mo'i mgrin par dam 'khyud pa'i / /
bcug gnyis dpes mtshon sgyu ma'i rol mor gzigs / /
la lar rnam bcas stong gzugs phyag rgya che / /
rnam med bde chen mtshon brgya'i mdangs bkra ba'i / /
dang po'i sangs rgyas gnyis med dbang phyug mgon / /
mtha' yas sprul pa'i 'ja' ris 'khyug par ston / /
ma 'ongs kla klo'i dpung tshogs gzhom pa la / /
mi bzad rdo rje'i ru mtshon rngams brjid can / /
mi rje bcu gnyis bdag po'i snang ba yis / /
'dzam gling yangs pa'i khyon la dge legs sbyin / /
de lta mod kyi da dud ljongs 'di na / /
khyod la lhag par dad pa'i skal ldan tshogs / /
gdung ba'i dbyangs kyis gsol 'debs ches ming bas / /
thugs rje'i snang ba myur bar bstan du gsol / /
gdon gyis brlams pa'i bu yis rang gi mar / /
gshe yang byams pa'i ma yis slar brtse bzhin / /
snyiD dus 'gro 'dis khyod la mtho brtsams yang / /
brtse chen khyod kyis phyir zhing brtse bar rigs / /
rgyal ba rgya mtsho'i thugs rje'i bdag nyid khyed / /
skye dang skye bar bdagi bshes mdzad nas / /
bla med theg @# / /
pa'i bdud rtsi'i dga' ston gyis / /
snying la 'gyur ba med pa'i bde ster mdzod / /
khyod kyi gsang ba kun gyi mdzod 'dzin pa'i / /
sras kyi thu bo'i mchog tu bdag gyur te / /
nam mkha' ji srid 'gro ba thams cad la / /
thub pa'i lugs bzang gsal bar byed par shog /
phyogs bcu'i rgyal ba kun gyi zhing dang sku / /
'khor dang 'byor ba mdzad pa ci mchis pa / /
bdag la ma tshang med par gyur nas kyang / /
stobs bcu mnga' ba mchog tu 'gyur bar shog /
ces rgyal ba thams cad kyi bdag po rdo rje 'chang dang dbyer ma mchis pa'i rje btsun blo bzang bskal bzang rgya mtsho dpal bzang po'i zhal snga nas la gsang ba'i rnam par thar pa'i sgo nas bstod ba thugs rje'i nyin byed 'dren pa'i skya rengs zhes bya ba 'di ni /
rje btsun de nyid kyi zhabs kyi padmo la gtugs shing blo bzang rgyal ba gnyis pa'i mdo sngags kyi chos tshul mtha' yas pa la dri ma med pa'i rigs lam nas drangs pa'i dad pa brtan po dang ldan pa yul byang phyogs su skyes pa'i rgyal khams pa lcang skya rol pa'i rdo rjes rang gzhan gyi dad pa'i gsos su 'gyur bar bsaMs te lha ldan sprul pa'i gtsug lag khang gi nye 'dabs su sbyar ba'i yi ge pa ni dge tshul dge legs nam mkhas bgyis pa 'dis kyang 'gro ba thams cad bshes gnyen dam pas rjes su 'dzin par gyur cig / / /
bla ma 'jam dpal dbyangs la phyag 'tshal lo / /
rgyal kun mkhyen brtse'i blo gros bdud rtsi'i chab / /
thugs kyi bum pa nang yangs par 'khyil ba'i bcud / /
'jam dpal dbyangs mchog grags bstan 'dab brgya pa / /
rgya mtsho'i pha mthar rgyas phyir spa mdzad rgyal / /
gsang gsum sgyu 'phrul rol gar mtha' yas las / /
deng 'dir gsar sku'i zla zhal yon tan gyi / /
cha shas yongs rdzogs thub pa'i ring lugs mchog /
ku mu da tshal spel phyir bskal brgyar bzhugs / /
ring nas snying rje'i 'od zhags ring pos na / /
'gro la dam du 'khyud pa'i rtse dga' la / /
rnam par rol pa'i 'du byed mi lhad pa / /
khyab bdag 'khor lo'i mgon po khyod la 'dud / /
'phags yul bod sogs yul gru mtha' yas par / /
sems can rang rang bsam pa'i mos ngo ltar / /
sna tshogs sku yi bkod pa mu med pas / /
dam chos char chen 'babs la gsol ba 'debs / /
khyad par bsil ldan ra bas khor yug tu / /
legs par bris pa'i phyogs 'dir nyon mongs smag /
'thug pos non pa'i skye bo'i sgron me mchog /
skyabs gcig khyod la bdag cag snying nas 'dud / /
byams chen tshad med drod kyis rab smin zhing / /
kun nas brtse ba'i rlan gsher @# / /
gyis zin pas / /
dpal stug bstan pa'i srid rtser rab bsnyeg pa / /
mnyam med dpag bsam ljon shing rtag brtan shog /
lhag bsam rtse brgya rgyas pa'i rnam dpyod kyi / /
zho 'thung mtshon cha gdengs pas blo bzang grags / /
legs bshad sum rtsen gnas la rtsod byed pa'i / /
rgol ngan lha min 'joms mdzad zhabs brtan shog /
snyigs dus tsha zer brgya phrag gis mnar ba'i / /
rkang gnyis tshogs la bsil ba'i bde ba che / /
sbyin mdzad mkhas btsun bzang po'i 'od dkar can / /
blo bzang 'jam dpal rgya mtsho zhabs brtan shog /
srid zhi'i mu mtha' zad pa'i mngon rtogs kyi / /
go 'phang mchog la rol pa'i dga' bde gang / /
kun gyis thob pa'i skal bzang ma sbyin par / /
rdo rje'i khri las mi g.yo rab brtan bzhugs / /
rigs lam phra mor mkhas dang rdo rje'i theg /
grub mchog sa 'dzin mthon po'i rtser 'phags shing / /
sdom gsum tshul khrims gos kyis legs klubs te / /
bskal pa rgya mtshor chos kyi 'khor lo bskor / /
legs byas rnam par dkar ba'i ting 'dzin ldan / /
thugs rje bskul ba'i chu rgyun skyugs mkhas pa / /
ring lugs sgra dbyangs bskal pa'i che mtha' can / /
drang srong bden mthus don 'di kun 'grub shog /
nag phyogs bdud sde'i brag ri 'joms pa la / /
mthu stobs gnam lcags 'babs la zla bral ba / /
dam can chos srung rnams kyi 'phrin las las / /
re 'bras don dang ldan pa'i dngos grub stsol / /
bye ba phrag brgya'i yi dam dkyil 'khor lha / /
phyogs bcu dus kun bzhuD pa'i tshangs pa'i sgra / /
snyan 'jebs kyis brjod bkra shis glu dbyangs che / /
bden chen me tog dang bcas dbab par mdzod / /
ces rgyal ba thams cad kyi mkhyen brtse nus gsum ma lus pa gcig tu bsdus pa'i bdag nyid lhar bcas 'gro ba spyi dang /
khyad par bdag cag kha pa ri pa rnams kyi mgon skyabs gcig pu 7rgyal dbang khyab bdag rdo rje 'chang bka' drin zla med mtshan brjod par dka' ba de nyid slar yang zhing 'dir gdul bya'i dpal du sprul sku'i rol gar gsar du shar ba 7rje btsun blo bzang bstan pa'i dbang phyug 'jam dpal rgya mtsho dpal bzang po gang gi zhabs pad bskal brgyar brtan cing thugs rje bskul ba'i gsol 'debs 'di ni 7khyab bdag rdo rje 'chang chen de nyid kyi slob mar gyur pa shAkya'i dge slong blo bzang dpal ldan ye shes kyis dang ba chen pos phul ba'o / / / /
na mo gu ru ma ny+dzu g+ho ShA ya / /
rje btsun bla ma yongs rdzogs bstan pa'i gsal byed dam par gyur pa gang 'di nyid la skyes pa'i rabs kyi 'phreng ba'i tshogs las gtso bor brtsams te gsol ba 'debs @# / /
pa'i rab tu byed pa dang pa'i padmo kha yongs su 'byed pa'i gru char zhes bya ba dpal ldan bla ma dam pa rnams kyi zhabs la dus thams cad du du gus pas phyag 'tshal lo / /
rnam pa kun tu bde chen rol pa las / /
nam yang g.yo med rdo rje'i khams lta bur / /
me phyed bde stong zung 'jug dbyings bzhugs pa / /
rje btsun brtan pa'i mgon por gsol ba 'debs / /
mgon po khyod kyi gsang gsum sgyu 'phrul gar / /
du ma'i nyams kyis 'char ba'i tshul dag gis / /
mngon shes lda ldan rnams kyi blo gros kyang / /
'khyog la 'phyang bar mdzad la gsol ba 'debs / /
shin tu sprul pa'i bkod pa rab mang mod / /
'on kyang de las cha shas tsam gyi tshul / /
'gro rnams dang pa'i yul du rjod byed la'ang / /
dag pa'i snang ba stsol la gsol ba 'debs / /
khyod ni zhing 'dir bde gshegs nyi ma'i gnyen / /
'gro ba kun gyi dpal du gyur pa'i tshe / /
theg chen 'phags mchog nyan thos dgra bcom tshul / /
rab bzung tsun+dar gyur la gsol ba 'debs / /
klu sgrub zla ba'i 'od snang 'jig rten 'dir / /
'phags par gyur tshe shAkya bshas gnyen zhes / /
rab grags mdo sngags chos tshul kun gyi bdag /
mchog gyur chos kyi rgyal por gsol ba 'debs / /
gzhan yang 'phags pa'i yul du gshin rje'i gshed / /
'jigs mdzad dpa' ba mngon gyur grub pa'i gtso / /
darban A tsa r+ya zhes snyan pa'i dar / /
sa gsum kun tu g.yo la gsol ba 'debs / /
kha ba can gyi ljongs su'ang de bzhin du / /
sems can rnaMs la brtse bas nyer dgongs to / /
bdag cag 'gro ba'i mgon gyur sgra sgyur che / /
ska ba dpal brtsegs zhabs la gsol ba 'debs / /
de las slar yang bkod pas rol pa ni / /
gsang sngags snga 'gyur grub pa mchog brnyes pa / /
sgra phug zhes grags kun gyi 'dren pa mchog /
rnal 'byor dbang phyug zhabs la gsol ba 'debs / /
si si ri ba'i mtshan can spyan ras gzigs / /
dngos su zhal gzigs spas pa'i brtul zhugs can / /
ma gyur 'gra rnams lam bzang 'khrid mdzad pa / /
'gro ba'i skyabs gcig dam par gsol ba 'debs / /
ma rig 'khor ba'i 'khrul 'khor 'joms pa la / /
ye shes rdo rje'i thog dang rab mtshungs pa'i / /
stong nyid seng ge'i nga ro cher sgrogs pa / /
dpal ldan bla ma'i zhabs la gsol ba 'debs / /
'jam dbyangs sa skya paN chen gdung rigs su / /
rje btsun blo gros rgyal mtshan zhes byar gyur / /
sangs rgyas bstan pa phyogs bcur rgyas par mdzad / /
bstan pa'i sgron me mchog la gsol ba 'debs / /
'gro ba'i mgon po bsod nams 'phags pa zhes / /
mdo sngags rgyud sde rgya mtsho'i pha rol son / /
mthu stobs dbang phyug gnod sbyin bran du 'khol / /
yongs 'dzin gdul bya'i skyabs @# / /
la gsol ba 'debs / /
khyad par khams gsum 'dren mchog btsong kha pa'i / /
sras kyi mchog gyur byams chen chas kyi rje / /
gau taM bstan pa'i snying po'i snang byed mchog /
khyab bdag 'khor lo'i mgon por gsol ba 'debs / /
rgyal ba gnyis pa'i lugs srol ma lus pa / /
nyin bzhin legs bshad 'od brgyas snang mdzad cing / /
thub bstan chos kyi rgyal mtshan 'dzin pa'i dpal / /
rje btsun bla ma'i zhabs la gsol ba 'debs / /
'jam dbyangs 'khon gyi rigs 'khrungs sa gsum gyi / /
'gro ba'i dad dpon mnga' brnyes skyabs gcig pu / /
dpal 'byor lhun gyis grub pa'i mtshan mnga' ba / /
rje btsun bla ma'i zhabs la gsol ba 'debs / /
rgyal bstan sa mos tshal mchog kha 'byed pa'i / /
grags pa'i 'od zer 'gyed mkhas grub pa'i gtso / /
mthong thos dran reg smin cing grol mdzad pa / /
dpal ldan bla ma dam par gsol ba 'debs / /
ngag gi dbang phyug ngur smrig 'dzin pa yi / /
mdo sngags gsung rab kun gyi snying po'i don / /
tshul bzhin legs phye kun la sbyin mdzad pa| |bla bzang chos ldan zhabs la gsol ba 'debs / /
bur ma shing pa'i bstan pa dus kyi mthar / /
gyur tshe rgyal ba gzhan gyi go cha las / /
snying stobs khyad par phul byung skyabs gcig pu / /
rje btsun bla ma'i zhabs la gsol ba 'debs / /
'jam dpal dbyangs mchog ngur smrig zlos gar gyis / /
rnam rol gsung gi legs bshad padmo'i tshal / /
nam yang mi nyams phyogs brgyar spel ba'i phyir / /
bstan pa'i nyi ma gcig pu khyod rtag bzhugs / /
dus 'di nas bzung byang chub shing drung la / /
yang dag dag las mi bzad bdud kyi sde / /
dpung bcas bcoms pa'i dga' bde mchog de ni / /
ma myangs bar du bdag cag rjes su zungs / /
'di ltar dam pa'i mgon po khyod nyid la / /
rtse gcig yid kyis gsol btab dag ba gang / /
kun+da ltar dkar ji snyed thob pa de / /
ma rnams bsgral phyir rdzogs byang ched du bsngo / /
ma 'ongs tshe rabs kun tu'ang dam pa yi / /
skyabs kyi ye shes gzigs pa'i spyan ras kyis / /
bca' ba las byung yang dag lam bzang dang / /
cung zad tsam yang 'bral ba med par shog /
'jig rten khams tshogs mu mtha' grangs med rnams / /
bde legs 'bras bu'i bcud kyis rab gang zhing / /
mi mthun rgud pa'i nyer 'tshe gtan bcoms nas / /
bkra shis rgya mtshos rtag tu khyab gyur cig / / /
ces rje btsun bla ma yongs rdzogs bstan pa'i gsal byad kwan ting phu'u shan kwang tshi tA kau shri lcang skya mchog gi sprul pa'i sku rin po che gang 'di nyid kyi sku skyes pa'i rabs las gtso bor brtsams te gsol ba 'debs shing brtan bzhugs kyi bden tshig @# / /
brjod par byed pa dad pa'i padmo kha yongs su 'byed pa'i gru char zhes bya ba 'di ni rdza sag bla ma blo bzang chos 'phel sogs dam pa 'di nyid la mi phyed pa'i dad pa can rnams kyis 'di lta bu zhig dgos zhes nye bar bskul ba la brten nas shAkya'i dge slong blo bzang dpal ldan ye shes kyis snyan ngag gi brda' sogs kyis ma bcings par go bde bar sug bris su bgyis pa'o / / /
na mo gu ru /
rdo rje'i rnal 'byor mthar son mkhas pa'i gtso / /
nyi zla lta bu sha n+ti pa yi zhabs / /
ye shes mchog gyur grub dbang tog rtse par / /
gsol ba 'debs so byin gyis rlab tu gsol / /
thabs chul kun gyis 'go rnams legs skyong pa / /
chos kyi blon po mgar dang grub pa yi / /
ngo mtshar stong 'bar be d+hi stwa'i mtshan / /
gsol ba 'debs so byin gyis rlab tu gsol / /
brda yi gnas tshul spyod pa rgya mtsho'i bcud / /
kun nas stsal mdzad g.yu sgra snying po'i mtshan / /
nag phyogs mthar mdzad bsod naMs rgyal mtshan zhabs / /
gsol ba 'debs so byin gyis rlab tu gsol / /
rgyal ba gnyis pas rab bsngags me tog gis| |nyer bstod mkhas pa'i dbang phyug 'jam dkar ba / /
mthu stobs mnga' bdag dpal ldan rdo rje 'dzin / /
gsol ba 'debs so byin gyis rlab tu gsol / /
lam gtso gsum po mthar son rim gnyis brnyas / /
dkon mchog 'byung gnas 'gro ba'i skyabs kyi phul / /
dbang phyug brgyad la dbang 'byor yang dag rgyal / /
gsol ba 'debs so byin gyis rlab tu gsol / /
bde stong dbyer med dpag dka'i yon tan brnyes / /
ngag dbang phyogs las rnam par rgyal ba dang / /
gshin rje gshed dngos dge legs rgyal mtshan la / /
gsol ba 'debs so byin gyis rlab tu gsol / /
grub pa'i brtul zhugs brnyas pa ngag dbang mtshan / /
la sogs skyes rabs mu tig 'phreng mdzes che / /
sangs rgyas gsang ba'i spyod tshul rgya mtsho la / /
gsol ba 'debs so byin gyis rlab tu gsol / /
khyad par ngag dbang 'jam dpal bde legs mtshan / /
rgya mtsho'i dpal mnga' mgon khyod bla ma lha / /
kun dang dbyer med ngo bor gsol 'debs kyi / /
bskal pa gang+gA'i? rdul snyed zhabs brtan shog /
sngon gyi smon lam brtan po'i chos srid kyi / /
zung 'jug gzi byin 'bar bas nor 'dzin khyon / /
kun khyab bde skyid dpal 'byor ma lus pa / /
rdzogs ldan gsar pa'i dga' ston ngom gyur cig /
rgyal dbang srid zhi'i gtsug rgyan 'phrin las kyi / /
gdugs dkar 'og min mthar thug bsgreng pa la| |nag phyogs bdud kyi 'tshe bas mi brji zhing / /
mthun rkyen kun 'bar bkra shis lhun grub shog / / /
ces 7rgyal ba mchog gi rgyal tshab dam pa zhwa ser bstan pa 'dzin byed dpal ldan no min @# / /
han rin po che'i 'khrungs rabs sngon rtsom la kha skong gis brgyan pa 'di ni /
gang gi zhabs 'bring pa dge slong don grub kyis bskul ba ltar / /
shAkya'i btsun pa blo bzang dpal ldan ye shes kyis sbyar ba'o / / / /
' chos sku stong pa'i ngang nyid las / /
'gro ba'i don du bzhengs pa'i sku / /
zhi ba'i zhal bzhi khro zhal bdun / /
bcu gcig zhal la phyag 'tshal bstod / /
rtsa ba'i zhi zhal dkar pa gsum / /
rab tu 'dzum zhing mdzes pa ste / /
las dang nyon mongs zhi mdzad pa / /
chos sku'i zhal la phyag 'tshal bstod / /
de steng btso ma gsar mdog can / /
rngam pa'i zhal gsum bzhad pa'i dpal / /
tshe dang bsod nams dpal 'byor sogs / /
rgyas par mdzad la phyag 'tshal bstod / /
de steng byu ru ltar dmar ba'i / /
dbang gi las mdzad zhal gnyis po / /
rab tu gtsigs pa'i khro gnyer can| |longs sku'i zhal la phyag 'tshal bstod / /
de steng drag po'i las mdzad pa / /
dud sprin mdog can zhal gnyis pa / /
'jigs shing rngaM pa'i spyan gsuM bsrad / /
sprul sku'i zhal la phyag 'tshal bstod / /
de steng bla ma sprul pa'i sku / /
sangs rgyas kun 'dus li khri'i mdog /
'od dpag med mgon rgyal ba yi / /
gtsug rgyan can la phyag 'tshal bstod / /
padma'i 'dab 'dra dang po yi / /
phyag gnyis thugs kar thal sbyar nas / /
sangs rgyas kun gyi thugs rje rnams / /
bskul bar mdzad la phyag 'tshal bstod / /
g.yas kyi phyag bzhi rim pa bzhin / /
bgrang 'phreng 'khor lo mchog sbyin dang / /
dus gsum sangs rgyas 'od dpag med / /
legs par bsnams la phyag 'tshal lo / /
g.yon gyi phyag bzhi rim pa bzhin / /
pad dkar spyi blugs rin po che / /
thabs shes zung 'jug mda' dang gzhu / /
legs par bsnams la phyag 'tshal bstod / /
g.yas kyi yan lag bcu dgun / /
rin chen zhags pa lhung bzed gri / /
rdo rje me shel chu shel gzhu / /
lcug ma bsnams la phyag 'tshal bstod / /
rnga yab phub dang bum pa bzang / /
dgra sta 'phreng ba padma sngo / /
spyi blugs nyi ma chu shel dkar / /
snya ma bsnams la phyag 'tshal bstod / /
g.yon gyi yal lag bcu dgu na / /
sprin dkar spyi blugs padma gri / /
dur thod 'phreng ba dril bu dang / /
rdo rje bsnams la phyag 'tshal bstod / /
lcags kyu 'khar gsil sprul pa'i sku| |khang bzang glegs bam 'khor lo dang / /
sku gzugs shing thog gsar can / /
rin chen bsnams la phyag 'tshal bstod / /
chos sku'i rtsa phyag rnam pa bcu / /
longs sku'i yan lag sum cu brgyad / /
sprul sku'i nying lag stong mnga' ba / /
nam mkha'i rgyal po phyag 'tshal bstod / /
padma lta bu'i phyag mthil la / /
ut+pal 'dra'i spyan mig gis / /
rgyu skar bzhin du rnam bkra ba'i / /
nam mkha'i rgyal po phyag 'tshal @# / /
bstod / /
dbu la rgyal ba'i cod paN can / /
phyag zhangs gser gyi gdu bu 'khrol / /
sku la dri zhim spos ngad ldan / /
nam mkha'i rgyal po phyag 'tshal bstod / /
sna tshogs dar gyi na bza' gsol /
rin chen du ma'i rgyan gyis spras / /
lta bas mi ngoms mdzes pa'i sku / /
nam mkha' rgyal po phyag 'tshal bstod / /
ri dwags lpags pas nu ma bkab / /
yan lag rigs bzhi sprul gyis brgyan / /
mtshan dpe'i gzi brjid 'bar ba'i sku / /
nam mkha'i rgyal po phyag 'tshal bstod / /
gangs ri'i ngos ltar mdzes pa la / /
cung zad dmar ba'i mdangs dang ldan / /
thugs rje'i 'od dkar 'phro ba'i sku / /
nam mkha'i rgyal po phyag 'tshal bstod / /
lha rgyal gtsug gi nor bu'i steng / /
legs par bzhengs pa'i zhabs gnyis po / /
pad zla'i steng na 'gying pa'i sku / /
nam mkha'i rgyal po phyag 'tshal bstod / /
dus gsum sangs rgyas thams cad kyi / /
thugs kyi sprul pa rin po che / /
thabs mkhas thugs rje ldan pa khyod / /
sems can rnams la gzigs su gsol / /
'gro ba kun gyi skyabs gnas khyod / /
sdug bsngal du mas gtses pa yi / /
nyaM thag phongs pa'i sems can la / /
thugs rje'i spyan gyis gzigs su gsol / /
ma rigs 'khrul pa'i sems can rnams / /
las ngan bsags pas lus ngan blangs / /
ngan song gsum du lhung pa na / /
thugs rje'i lcags kyus bzung du gsol / /
chos kyi rgyal po srong btsan sgam po'i gsung yin no / / / /
rgya gar skad du /
uSh+Ni Sha be dza ya stod twa nA ma /
bod skad du /
gtsug tor rnam par rgyal ma la bstod pa zhes bya ba /
rnam par rgyal ma la phyag 'tshal lo / /
rnam snang mdzad kyi sprul pa las / /
byung ba'i lha mo ye shes sku / /
tshe dang ye shes mnga' brnyes pa'i / /
rnam par rgyal ma'i zhabs la 'dud / /
gtso mo bcom ldan 'das ma ni / /
puN+Da ri ka'i me tog ltar / /
skyon gyis ma gos sku mdog dkar / /
zhal gsum phyag brgyad spyan gsum mnga' / /
dbu rgyan mgul rgyan snyan cha bcas / /
rin chen sna tshogs mdzes par brgyan / /
padma zla ba'i gdan la bzhugs / /
dbus dkar g.yas ser g.yon ljang sngo / /
khro mo'i cha lugs mche ba gtsigs / /
phyag g.yas sna tshogs rdo rje dang / /
pad sdong rgyal ba 'od dpag med / /
mda' dang mchog sbyin phyag rgya'o / /
g.yon pa sdigs mdzub zhags pa dang / /
gzhu dang mi 'jigs phyag rgya can / /
bum pa dag gis legs par brgyan / /
bai ro tsa na'i dbu rgyan can / /
stod g.yogs lha yin bza' byas / /
blo dang tshe 'phel mdzad ba mo / /
phu ri'i nang na legs bzhugs ba'i / /
bcom ldan 'das ma nyid la bstod / /
g.yas na rje btsun spyan ras gzigs / /
sku mdog dkar po skyon ma gos / /
g.yon na padma g.yas pa na / /
rnga yab @# / /
'dzin la phyag 'tshal lo / /
g.yon gyi gsang ba'i bdag po ni / /
ut+pal mdog 'dra rdo rje g.yon / /
g.yas pas rnga yab mdzes brgyan pa'i / /
mthu stobs can la phyag 'tshal lo / /
shar lho nub byang phyogs bzhi yi / /
khro ba'i rgyal bo bzhi bo ni / /
mdun na khro rgyal mi g.yo mgon / /
sngo sangs g.yas na ral gri 'dzin / /
g.yon ba sdegs mdzub skra brjes pa / /
rin chen sbrul dang dar gyis brgyan / /
g.yon brkyang pa yi gnas pas gnas / /
ma rungs 'dul la phyag 'tshal lo / /
khro chen 'dod pa'i rgyal po ni / /
sngo sangs lcags kyu 'bar ba bsnams / /
ma rung 'dul ba'i rgyan cha can / /
thams cad 'guD la phyag 'tshal lo / /
khro chen dbyug pa sngon po ni / /
zhal gcig phyag gnyis g.yas pa na / /
dbyug to g.yon pa sdigs mdzub mdzad / /
sngo sangs bdud 'dul khyod la bstod / /
khro bo'i rgyal po stobs po che /
ut+pal mdog 'dra phyag gnyis pa / /
g.yon pa sdigs mdzub g.yas gri gug /
'dud 'dul drag po khyod la bstod / /
kun kyang sbrul dang dar gyis brgyan /
zhal gcig phyag gnyis sku mdog so / /
padma nyi ma'i gdan la bzhugs / /
bdud bzhi 'joms mdzad phyag 'tshal bstod / /
steng gi phyogs na mdzes pa ni / /
gnas gtsang lha yi bu gnyis po / /
lha yi rgyan dang na bza' mdzes / /
phyag na bdud rtsi'i bum pa bsnams / /
bdud rtsi'i char gyis 'gro rnams kyi / /
nyon mongs me rnams zhi mdzad cing / /
tshogs gnyis ma lus rdzogs mdzad pa'i / /
dag pa'i sku la phyag 'tshal lo / /
gang zhig nang bar sngar langs nas| |bstod pa 'di rnams dus kun tu / /
'khor dang bcas la bstod byas na / /
blo dang tshe rnams 'phel bar 'gyur / /
gus pa nyid kyis sngar langs shing / /
rtse gcig sems kyis bstod byas na / /
dpal dang 'byer ba'i dngos grub ster / /
mchog gi dngos grub thob par 'gyur / /
dge ba 'di dang dge ba gzhan / /
ma lus gcig tu bsdoms byas nas / /
sems can kun gyi don gyi phyir / /
rdzogs pa'i sangs rgyas myur thob shog /
gtsug tor rnam par rgyal ma la bstod pa zhes bya ba /
slob dpon chen po tsan+d+ra go mis mdzad pa rdzogs so / / / /
na maH shrI gu ru many+dzu g+ho ShA ya /
sa gsum 'gro ba'i re skong dngos grub gter / /
legs bshad 'od stong 'gyed pa'i nyin mor byed / /
yon tan cha shas kun rdzogs 'od dkar can / /
dpal ldan bla ma lus can gtsug na rgyal / /
gang la brten na blo gros mchog ster zhing / /
'chi bdag be con ri mo'i dbyug pa ltar / /
gang gis mdzad pa'i lta mo 'gro ba'i skyabs / /
gtsug tor rnam rgyal cung zad bstod par bgyi / /
mig bral skye bos sna tshogs gzugs la bzhin / /
khyed kyi dang tshul bdag la ring du @# / /
bskal / /
'on kyang dam chos yang dag sdud pa'i phug /
bde ba can gyi khang bzang chog nyid na / /
'jig rten rnam 'dren tshe dpag med mgon gyis / /
khyod la rgya cher bsngags pa thos pa las / /
'phags ma'i zhabs zung ring nas bsten pa bdag /
'di skad gleng ba'i go skabs cung zad rnyed / /
yid 'phrog 'od zer stong gi dra ba can / /
phul byung chu zheng gab pa khyod kyi sku / /
'o ma'i chu gter dbus na gangs ri bzhin / /
pad zla'i steng na mdzes la phyag 'tsha lo / /
chu shel btso ma'i gser dang in+d+ra rnyil / /
yongs su dag pa'i 'od ltar rab gsal ba'i / /
dbus dang g.yas g.yon zhal bzang rgyas pa ni / /
sgeg dang zhi dang khro la phyag 'tshal lo / /
gdugs mdzes tog la in+d+ra ni la bzhin / /
rab rgyas dbu la ral pa'i thor cog can / /
dri bral mkha' la 'khyog pa'i 'ja' tshon ltar / /
mthon mthing spyan mchog smin ma ring pos mdzes / /
dbyibs legs shangs kyi rgyud ni yid du 'ong / /
mchu sgros mdzes pa'i zhal ni lta na sdug /
mnyen legs snyan gyi bug par rin chen 'phyang / /
rmad byung nyams kyis yid 'dzin khyod la 'dud / /
skar 'phreng bkra ba'i mdangs ltar rab gsal ba'i / /
do shal mchog gis mgrin par rab tu 'khyud / /
'o ma'i rgyun 'dzin nu 'bur zung gcig gis / /
rab yangs brang la ngang bas pad mtshor bzhin / /
rin chen rgyan gyis mdzes pa'i 'jam mnyen phyag /
padma'i rtsa ba ltar dkar zung bzhi yi / /
dang po rdo rje sdigs mdzub zhags pa ste / /
gnyis pa 'od dpag med dang mi 'jigs sbyin / /
gsum pas mda' gzhu bzhi pa'i phyag zung gis / /
mchog sbyin bum pa bzung nas 'gro ba la / /
'chi med tshe yi dpal ster bcom ldan ma / /
tshe dpag med pa khyod la phyag 'tshal lo / /
yid bzhin mtsho yi dogs kyi pad sdong bzhin / /
drang zhing ldem pa'i sked skabs gsal ba can / /
'ja' tshon gur phub shel gyi mchod sdong ltar / /
dri med mdzes sku bkra ba'i gos kyis spud / /
mi phyed skyil krung mchog gis legs gnas shing / /
brgyad gnyis lang tsho'i dpal 'dzin rgyal ba'i yum / /
mi 'dra'i rnam 'phrul du mas rnam rol ba / /
'gro ba'i yid bzhin 'jug la phyag 'tshal lo / /
rnga yab dkar bo bsnams pa'i rgyal ba'i sras / /
phyag na padma rdo rje 'dzin pa gnyis / /
g.yas g.yon gnas nas khyod skur mngon phyogs te / /
rtag tu bsgrims te bltas kyang ngoms pa med / /
ral gri lcags kyu dbyug pa rdo rje g.yas / /
g.yon pa ma rungs 'dul ba'i sdigs mdzub can / /
mi g.yo 'dod rgyal dbyug sngon stobs po che / /
khong kyi phyogs bzhir gnas nas bgegs dpung 'joms / /
'chi med bdud rtsi'i char gyi rgyun 'bebs pa'i / /
gtsang ma'i gnas kyi lha yi bu gnyis ni / /
steng gi phyogs nas rin @# / /
chen bum pa yis / /
dag pa'i chu rgyun 'phebs la mngon par brtson / /
ma lus shes bya mtha' dag mngon du gyur / /
mu med 'gro la rgyun chad med par brtse / /
me mtshon dug sogs 'jiD pa kun las skyob / /
mi dang lha yi rnam 'dren khyod la 'dud / /
shes bya kun la rmongs pa'i dra ba bcad / /
sems can kun la snyoms p-I thugs dang ldan / /
gnas skabs kun tu phan dang bde ster ba / /
'jig rten kun gyi skyabs la phyag 'tshal lo / /
shin tu brtan pa zhes bya lha yi bus / /
khyod kyi gzungs sngags zhag drug bgrangs pas kyang / /
'jigs pa che las yongs su thar gyur te / /
mchog gi tshe thob ngan 'gro dag gyur na / /
'di na khyod la rtse gcig yid kyis ni / /
rgyun du skyabs su bzung nas ting 'dzin dang / /
bzlas rjod mchod pas dus rnams 'da' ba la / /
ci lags re ba mi skong bcom ldan ma / /
brtse ba'i ma yis yid 'ong bu la bzhin / /
yid la khyod sems dang ba'i bu yis ni / /
yang yang bos kyang rjes su mi 'dzin na / /
brtse ba'i gter du bdag gis ci las dpag /
khyod ni 'gro ba kun gyi bsam pa mkhyen / /
sngon tshe de dag don du thugs kyang bskyed / /
ji ltar 'dul ba'i thabs la shin tu mkhas / /
srid zhi'i rgud bsal pa'i mthu dang ldan / /
de phyir rtag tu dag pa'i skye ba 'dzin / /
rgyal dang phrad cing rgyal sras r-iD su 'gyur / /
blo rno tshe rbas dran zhing ngag ni btsun / /
dran dang ldan zhing bde bcan du skye / /
dpag med tshe thub 'byung po'i gnod pa med / /
dus min 'chi ba brgyad dang nad las grol / /
kun gyi mchod 'os dgra las rgyal ba dang / /
ral gri rig 'dzin mkha' la 'gro ba sogs / /
rgyal bas gsungs pa'i gzungs kyi pan yon kun / /
sgrub pa po yis ji ltar gsol ba bzhin / /
thugs rje'i dbang gyur 'phags ma 'drin gyis ni| |yid la re ba yongs su rdzogs par mdzod / /
gzungs mchog gang la gtad pa'i lha dbang dang / /
gang de 'dzin pa'i slad bzhin 'brangs nas ni / /
rtag tu bsrung bar zhal gyis legs bzhes pa / /
chos kyi rgyal po gshin rje chen pos kyang / /
snyigs dus skye bo'i ngang tshul mi lta bar / /
rgyal ba'i spyan sngar dam bcas dgongs mdzod la / /
gzungs kyi phan yon gang yin de dag kun / /
myur du mngon du 'gyur ba'i 'phrin las mdzod / /
de ltar 'gro ba'i skyabs gyur rje btsun ma / /
cung zad bstod las byung ba'i dge ba des / /
'phags ma'i go 'phang mchog de myur thob nas / /
nyam chung lus can kun gyi mgon bgyid shog /
mi bsrun yid kyi bran du gyur pa'i mthus / /
mi 'dod 'bras bu ster ba'i gnag pa'i las / /
mi shes dbang gis bgyis pa gang 9yin pa / /
ma lus bde blag nyid du zhi gyur cig / /
mchog gi che dang @# / /
rlabs chen rnam dpyod dang / /
dad dang snying rje brtson 'grus ting 'dzin sogs / /
lung dang rtogs pa'i yon tan ji snyed pa / /
mtha' dag gong nas gong du rgyas par shog / /
byang chub sgrub pa'i rjes su rab gzhol ba / /
bde gshegs dgyes pa'i rab 'byams dbang gi las / /
de dag thams cad ji ltar smon pa bzhin / /
'dod pa tsam gyis rjes su byed par shog / /
thos bsam sgom pas bdag rgyud 'dul ba'i tshe| |yang dag lam gyi gegs la mngon brtson pa / /
nag po'i rtsi lag rnams kyi stobs dang dpung / /
mngon spyod las kyis thams cad tshar gcod shog / /
mthong thos dran dang reg pa tsam gyis kyang / /
'gro ba kun gyi re ba gang yin pa / /
mtha' dag yongs su rdzogs par byed pas / /
yid bzhin nor dang dpag bsam shing bzhin shog / /
mdor na bshes gnyen dam pa mnyes byas nas / /
thub pa'i dgongs pa rnyed pa'i mang thos kyis| |sgrub pa'i bya ba legs par mthar phyin nas / /
rgyal ba'i bstan pa phyogs bcur rgyas byed shog / /
bcom ldan 'das gtsug tor rnam par rgyal ma la bstod pa 'chi med grub pa zhes bya ba 'di ni /
mang du thos pa'i rgyal khams blo bzang grags pa'i dpal gyis /
gsal rje gangs kyi dben gnas yar 'dren du sbyar ba'o / / / /
rgya gar skad du / /
sAr+ya many+dzu shrI nA ma saM gI ti /
bod skad du /
'phags pa 'jam dpal gyi don dam pa'i mtshan yang dag par brjod pa /
'jam dpal gzhon nur gyur pa la phyag 'tshal lo / /
de nas dpal ldan rdo rje 'chang / /
gdul dka' 'dul ba rnams kyi mchog /
dpa' bo 'jig rten gsum las rgyal / /
rdo rje dbang phyug gsang ba'i rgyal / /
padma dkar po rgyas 'dra'i spyan / /
padma rgyas 'dra'i zhal mnga' ba / /
rang gi lag gis rdo rje mchog / /
yang dang yang du gsor byed pa / /
khro gnyer rim par ldan la sogs / /
lag na rdo rje mtha' yas pa / /
dpa' bo gdul dka' 'dul ba po / /
'jigs su rung dang dpa' byad can / /
rdo rje rtse mo rab 'phro ba / /
rang gi lag gis gsol byed pa / /
snying rje che dang shes rab dang / /
thabs kyis 'gro don byed pa'i mchog /
dga' mgu rangs pa'i bsam pa can / /
khro bo'i lus kyi gzugs ldan pa / /
sangs rgyas 'phrin las byed pa'i mgon / /
lus btud rnams dang lhan cig tu / /
de bzhin gshegs pa bcom ldan 'das / /
rdzogs sangs rgyas la phyag 'tshal nas / /
thal mo sbyar bar byas nas ni / /
spyan sngar 'dug ste 'di skad gsol / /
khyab bdag bdag la sman pa dang / /
bdag don bdag la thugs brtse'i phyir / /
sgyu 'phrul dra bas mngon rdzogs pa'i / /
byang chub ci nas bdag thob mdzod / /
nyon mongs pas ni sems dkrugs shing / /
mi shes 'dam du bying ba @# / /
yi| |sems can kun la sman pa dang / /
bla med 'bras bu thob bya'i phyir / /
rdzogs pa'i sangs rgyas bcom ldan 'das / /
'gro ba'i bla ma ston pa po / /
dam tshig chen po de nyid mkhyen / /
dbang po bsam pa mkhyen mchog gis / /
bcom ldan 'das kyi ye shes sku / /
gtsug tor chen po tshig gi bdag /
ye shes sku ste rang byung ba / /
'jam dpal ye shes sems dpa' yi / /
ming ni yang dag brjod pa'i mchog / /
don zab don ni rgya che zhing / /
don chen mtshungs med rab zhi ba / /
thog ma bar dang mthar  dge ba / /
'das pa'i sangs rgyas rnams kyis gsungs / /
ma 'ongs rnams kyang gsung 'gyur la / /
da ltar byung ba'i rdzogs sangs rgyas / /
yang dang yang du gsung ba gang / /
rgyud chen sgyu 'phrul dra ba las / /
rdo rje 'chang chen gsang sngags 'chang / /
dpag med rnams kyis bka' bzhin du / /
glu blangs gang lags bshad du gsol / /
mgon po rdzogs sangs rgyas kun gyi / /
gsang 'dzin ci nas bdag 'gyur phyir / /
nges par 'byung gi bar du 'di / /
bdag gis bsam pa brtan pos bzung / /
nyon mongs ma lus bsal ba dang / /
mi shes ma lus spang pa'i phyir /
bsam pa'i khyad par ji bzhin du / /
sems can rnams la bshad par 'tshal / /
gsang dbang lag na rdo rje yis / /
de bzhin gshegs la de skad du / /
gsol nas thal mo sbyar byas te / /
lus btud nas ni spyan sngar 'dug /
de nas bcom ldan shAkya thub / /
rdzogs pa'i sangs rgyas rkang gnyis ma chog /
nyid kyi zhal nas ljags bzang ba / /
ring zhing yangs pa brkyangs mdzad de / /
'jig rten gsum po snang byed cing / /
bdud bzhi'i dgra rnams 'dul byed pa / /
sems can rnams kyi ngan song gsum / /
sbyong bar byed pa'i 'jum bstan nas / /
tshangs pa'i gsung ni snyan pa yis / /
'jig rten gsum po kun bkang ste / /
lag na rdo rje stobs po che / /
gsang dbang la ni slar gsungs pa / /
snying rje che dang ldan gyur pas| |'gro la phan pa'i don du khyod / /
ye shes lus can 'jam dpal gyi / /
ming brjod pas ni don che ba / /
dag par byed cing sdig sel ba / /
nga las nyan par brtson pa ni / /
legs so dpal ldan rdo rje 'chang / /
lag na rdo rje khyod legs so / /
gsang ba'i bdag po de phyir ngas / /
khyod la legs par bstan par bya / /
khyod ni rtse gcig yid kyis nyon / /
bcom ldan de ni legs zhes gsol / /
de nas bcom ldan shAkya thub / /
gsang sngags rigs chen thams cad dang / /
gsang sngags rig sngags 'chang ba'i rigs / /
rigs gsum la ni rnam par gzigs / /
'jig rten 'jig rten 'das pa'i rigs / /
'jig rten snang byed rigs chen dang / /
@# / /
phyag rgya chen po'i rigs mchog dang / /
rigs chen gtsug tor cher gzigs nas / /
tshig gi bdag pos tshigs su bcad / /
gsang sngags rgyal po drug ldan zhing / /
gnyis su med par 'byung ba dang / /
mi skye chos can 'di gsungs pa / /
a A /
i I /
u U /
e ai /
o au /
aM aHs+thi to hr-i di /
dz+nya' na mUr+t+ti ra haM bud d+ho bud d+hA na /
tTHa? d+h+wa bar+t+tI nI /
oM badzra tI k+Sh+Da duHkha catsha da pradz+nyA dz+nyA na mUr+t+ta ye /
dz+nya' na kA ya wA ga'i shwa ra a ra pa tsa na ya te na maH / /
'di ltar sangs rgyas bcom ldan 'das / /
rdzogs pa'i sangs rgyas a las byung / /
a na yig 'bru kun gyi mchog /
don chen yi ge dam pa yin / /
khong nas 'byung ba skye ba med / /
tshig tu brjod pa spangs pa ste / /
brjod pa kun gyi rgyu yi mchog /
tshig kun rab tu gsal bar byed / /
mchod pa chen po 'dod chags che / /
sems can thams cad dga' bar byed / /
mchod pa chen po zhe sdang che / /
nyon mongs kun gyi dgra che ba / /
mchod pa chen po gti mug che / /
gti mug blo ste gti mug sal / /
mchod pa chen po khro ba che / /
khro ba chen po dgra che ba / /
mchod pa chen po chags pa che / /
chags pa thams cad sel bar byed / /
'dod pa chen po bde ba che / /
dga' ba chen po mgu ba che / /
gzugs che lus kyang che ba ste / /
kha dog che zhing lus pongs che / /
ming yang che zhing rgya che ba / /
dkyil 'khor chen po yangs pa yin / /
shes rab mtshon chen 'chang ba ste / /
nyon mongs lcags kyu che ba'i mchog / /
grags chen snyan grags chen po ste / /
snang ba chen po gsal ba che / /
mkhas pa sgyu 'phrul chen po 'chang / /
sgyu 'phrul chan po don grub pa / /
sgyu 'phrul chen po dga' bas dga' / /
sgyu 'phrul chen po'i mig 'phrul can / /
sbyin bdag chen po gtso po ste / /
tshul khrims chen po 'chang ba'i mchog / /
bzod chen 'chang ba brtan pa po / /
brtson 'grus chen po brtul ba yin / /
bsam gtan chen po ting 'dzin gnas / /
shes rab chen po'i lus 'chang ba / /
stobs po che la thabs che ba / /
smon lam ye shes rgya mtsho ste / /
byams chen rang bzhan dbag tu med / /
snying rje chen po blo yi mchog /
shes rab chen po blo chen ldan / /
mkhas pa chen po thabs che ga / /
rdzu 'phrul chen po stobs dang ldan / /
shugs chen mgyogs pa chen po ste / /
rdzu 'phrul chen po cher grags pa / /
stobs chen pha rol gnon pa po / /
srid pa'i ri bo chen po 'joms / /
mkhregs shing rdo rje chen po 'chang / /
drag po chen po drag shul che / /
'jigs chen 'jigs par byed pa po / /
mgon po rigs mchog chen po ste / /
bla ma gsang sngags che ba'i mchog / /
theg pa chen po'i tshul la gnas / /
theg pa chen po'i tshul gyi mchog /
sangs rgyas rnam par snang mdzad che / /
thub pa chen po thub chen ldan / /
gsang sngags tshul chen las @# / /
byung ba / /
gsang sngags tshul chen bdag nyid can / /
pha rol phyin bcu thob pa ste / /
pha rol phyin pa bcu la gnas / /
pha rol phyin bcu dag pa ste / /
pha rol phyin pa bcu yi tshul / /
mgon po sa bcu'i dbang phyug ste / /
sa bcu la ni gnas pa po / /
shes bcu rnam dag bdag nyid can / /
shes bcu rnam dag 'chang ba po / /
rnam pa bcu po don bcu'i don / /
thub dbang stobs bcu khyab pa'i bdag /
kun gyi don ni ma lus byed| |rnam bcu dbang ldan che ba po / /
thog ma med pa spros med bdag /
de bzhin nyid bdag dag pa'i bdag /
bden par smra zhing mi 'gyur / /
ji skad smras pa de bzhin byed / /
gnyis su med dang gnyis med ston| |yang dag mtha' la rnam par gnas / /
bdag med seng ge'i sgra dang ldan / /
mu stegs ri dwags ngan 'jigs byed / /
kun du 'gra ba'i don yod stobs / /
de bzhin gshegs pa'i yid ltar mgyogs / /
rgyal ba dgra rgyal rnam par rgyal / /
'khor los sgyur ba stobs po che / /
tshogs kyi slob dpon tshogs kyi mchog / /
tshogs rje tshogs bdag dbang dang ldan / /
mthu chen gces par 'dzin pa ste / /
tshul chen gzhan gyi dring mi 'jog /
tshig rje tshig bdag smra mkhas pa / /
tshig la dbang ba tshig mtha' yas / /
tshig bden pa dang bden par smra / /
bden pa bzhi ni ston pa po / /
phyir mi ldog pa phyir mi 'ong / /
'dren pa rang rgyal ba se ru'i tshul / /
nges 'byung sna tshogs las byung ba / /
'byung ba chen po rgyu gcig pu / /
dge slong dgra bcom zag pa zad / /
'dod chags bral bas dbang po thul / /
bde ba brnyed pa 'jigs med thob / /
bsil bar gyur pa rnyog pa med / /
rig pa dang ni rkang par lnga ni / /
bde gshegs 'jig rten rig pa'i mchog /
bdag gir mi 'dzin ngar mi 'dzin / /
bden pa gnyis kyi tshul la gnas / /
'khor ba'i pha rol mthar son pa /
bya ba byas pa skam sar gnas / /
shes pa 'ba' zhig ngas gsal ba / /
shes rab mtshon chas rnam 'joms pa / /
dam chos chos rgyal gsal bar ldan /
'jig rten snang bar byed pa'i mchog /
chos kyi dbang phyug chos kyi rgyal / /
legs pa'i lam ni ston pa po| |don grub bsam pa grub pa ste / /
kun du rtog pa thams cad spangs / /
rnam par mi rtog dbyings mi zad / /
chos dbyings dam pa zad mi shes / /
bsod nams ldan pa bsod nams tshogs / /
ye shes ye shes 'byung gnas che / /
ye shes ldan pa yod mer shes / /
tshogs gnyis tshogs ni bsags pa po / /
rtag pa kun rgyal rnal 'byor can / /
bsam gtan bsam bya blo ldan mchog / /
so so rang rig mi g.yo ba / /
mchog gi dang po sku gsum 'chang / /
sangs rgyas sku lnga'i bdag nyid can / /
khyab bdag ye shes lnga yi bdag /
sangs rgyas lnga bdag cod pan can / /
spyan snga chags pa med pa 'chang / /
sangs rgyas thams cad skyed pa po / /
sangs rgyas @# / /
sras po dam pa'i mchog /
shes pas srid 'byung skye gnas med / /
chos las 'byung ba srid pa sel / /
gcig pu sra mkhregs rdo rje'i bdag /
skyes ma thag tu 'gro ba'i bdag /
nam mkha' 'a 'byung rang byung ba / /
shes rab ye shes me bo che / /
'od chen rnam par snang bar byed / /
ye shes snang ba lam me pa / /
'gro ba'i mar me ye shes sgron / /
gzi brjid chen po 'od gsal ba / /
sngags mchog mnga' bdag rig sngags rgyal / /
gsang sngags rgyal po don chen byed / /
gtsug tor chen po rmad byung gcug /
nam mkha'i bdag po sna tshogs ston / /
sangs rgyas kun bdag dngos po mchog /
'gro kun dga' ba'i mig dang ldan / /
sna tshogs gzugs can bskyed pa po / /
mchod cing brjod pa drang srong che / /
rigs gsum 'chang ba gsang sngags 'chang / /
dam tshig chen po gsang sngags 'dzin / /
gtso bo dkon mchog gsum 'dzin pa / /
theg pa mchog gsum ston pa po / /
don yod zhags pa rnam par rgyal / /
'dzin ba chen po rdo rje zhags / /
rdo rje lcags kyu zhags pa che / /
rdo rje 'jigs byed 'jigs par byed / /
khro bo'i rgyal po gdong drug 'jigs / /
mig drug lag drug stobs dang ldan / /
keng rus ma che ba gtsigs pa po / /
ha la ha la gdong brgya pa / /
gshin rje gshed po bgegs kyi rgyal / /
rdo rje shugs chen 'jigs byed pa / /
rdo rje drag po rdo rje snying / /
sgyu 'phrul rdo rje gsus po che / /
rje las skyes rdo rje'i bdag /
rdo rje snying po mkha' 'dra pa / /
mi g.yo ral pa gcig gis bsgyings / /
glang chen ko rlon gos su gyon / /
grags chen ha ha zhes sgrog pa / /
hi hi zhes sgrog 'jigs par byed / /
gad ma chen mo gad rgyangs can / /
rdo rje gad mo cher sgrog pa / /
rdo rje sems dpa' sems dpa' che / /
rdo rje rgyal po bde ba che / /
rdo rje drag po dga' ba che / /
rdo rje hUM ste hUM zhes sgrog /
mtshon du rdo rje mda' thogs pa / /
rdo rje ral gris ma lus gcod / /
rdo rje kun 'chang rdo rje can / /
rdo rje gcig pu g.yul sel ba / /
rdo rje 'bar ba mig mi bzang / /
skra yang rdo rje 'bar ba ste / /
rdo rje 'bebs pa 'babs pa che / /
mig brgya pa ste rdo rje'i mig /
lus ni rdo rje'i ba spu can / /
rdo rje'i spu ni gcig pu'i lus / /
sen mo skyes pa rdo rje'i rtse / /
rdo rje'i snying po pags pa mkhregs / /
rdo rje 'phreng thogs dpal dang ldan / /
rdo rje'i rgyan gyis brgyan pa ste / /
gad rgyangs ha ha nges par sgrog /
yi ge drug pa rdo rje'i sgra /
'jam dbyangs chen po sgra che ba / /
'jig rten gsum na sgra gcig pa / /
nam mkha'i mtha' klas sgra sgrogs pa / /
sgra dang ldan pa rnams kyi mchog /
yang dag bdag med de bzhin nyid / /
yang dag mtha' ste ye ge med / /
steng nyid smra ba'i khyu mchog ste / /
zab cing rgya @# / /
che sgra sgrog pa / /
chos kyi dung ste sgra chen ldan / /
chos kyi gaN+Di sgra bo che / /
mi gnas mya ngan 'das pa po / /
phyogs bcu chos kyi rnga bo che / /
gzugs med gzugs bzang dam pa ste / /
sna tshoD gzugs can yid las skyes / /
gzugs rnams thams cad snang ba'i dpal / /
gzugs brnyan ma lus 'chang ba po / /
tshugs pa med cing che bar graD / /
khaMs gsuM dbang phyug chen po ste / /
'phags lam shin tu mtho la gnas / /
dar ba chen po chos kyi tog /
'jig rten gsum na gzhon lus gcig /
gnas brtan rgan po skye rgu'i bdag /
sum cu rtsa gnyis mtshan 'chang ba / /
sdug gu 'jig rten gsum na mdzes / /
'jig rten shes legs slob dpon te / /
'jig rten slob dpon 'jigs pa med / /
mgon skyabs 'jig rten yid gcugs pa / /
skyabs dang skyob pa bla na med / /
namkha'i mtha' klas longs spyod pa / /
thams cad mkhyen pa'i ye shes mtsho / /
ma rig sgo nga'i sbubs 'byed pa / /
srid pa'i dra ba 'joms pa po / /
nyon mongs ma lus zhi byed pa / /
'khor ba'i rgya mtsho'i pha rol phyin / /
ye shes dbang bskur cod pan can / /
rdzogs pa'i sangs rgyas rgyan du thogs / /
sdug bsngal gsum gyi sdug bsngal zhi / /
gsum sel mtha' yas grol gsum thob / /
sgrib pa kun las nges par grol / /
mkha' ltar mnyam pa nyid la gnas / /
nyon mongs dri ma kun las 'das / /
dus gsum dus med rtogs pa po / /
sems can kun gyi blu chen po / /
yon tan thod can rnaMs kyi thod / /
nyon mongs kun las rnam grol ba / /
nam mkha'i lam la rab gnas pa / /
yid bzhin nor bu chen po 'chang / /
khyab bdag rin chen kun gyi bdag /
dpag bsam shing chen rgyas pa ste / /
bum pa bzang po che ba'i mchog /
byed pa sems can kun don byed / /
phan 'dod sems can mnyes gshin pa / /
bzang ngan shes shing dus shes la / /
khyab bdag dam shes dam tshig ldan / /
dus shes sems can dbang po shes / /
rnam grol gsum la mkhas pa po / /
yon tan ldan zhing yon tan shes / /
chos shes bkra shis bkra shis 'byung / /
bkra shis kun gyis bkra shis pa / /
grags pa'i bkra shis snyan grags dge /
dbugs 'byin chen po dga' ston che / /
dga' chen rol mo chen po ste / /
bkur sti rim gro phun sum tshogs / /
mchog tu dga' ba'i grags bdag dpal / /
mchog ldan mchog sbyin gtso bo ste / /
skyabs kyi dam pa skyabs su 'os| |'jig chen dgra ste rab kyi mchog /
'jigs pa ma lus sel ba po / /
gtsug phud phud bu lcang lo can / /
ral pa mun dza cod pan thogs / /
gdong lnga zur phud lnga dang ldan / /
zur phud lnga pa me tog @# / /
thod| |mgo zlum brtul zhugs chen po pa / /
tshangs par spyod pa brtul zhugs mchog /
dka' thub mthar phyin dka' thub che / /
gtsang gnas dam pa go'u tam / /
bram ze tshangs pa tshangs pa shes| |mya ngan 'das pa tshangs pa thob / /
grol ba thar pa rnam grol lus / /
rnam grol zhi ba zhi ba nyid / /
mya ngan 'das zhi mya ngan 'das / /
legs par mya ngan 'das dang nye / /
bde sdug sel ba mthar gyur pa / /
chags bral lus las 'das pa po / /
thub pa med pa dpe med pa / /
mi mngon mi snang gsal byed min / /
mi 'gyur kun 'gro khyab pa po / /
phra zhing zag med sa bon bral / /
rdul med rdul bral dri ma med / /
nyes pa spangs pa skyon med pa / /
shin tu sad pa sad pa'i bdag /
kun shes kun rig dam pa po / /
rnam par shes pa'i chos nyid 'das / /
ye shes gnyis med tshul 'chang ba / /
rnam par rtog med lhun gyis grub| |dus gsum sangs rgyas las byed pa / /
sangs rgyas thog ma tha ma med / /
dang po'i sangs rgyas rgyu med pa / /
ye shes mig gcig dri ma med / /
ye shes lus can de bzhin gshegs / /
tsheg gi dbang phyug smra ba che / /
smra ba'i skyes mchog smra ba'i rgyal / /
smra ba'i dam pa mchog gi gnas / /
smra ba'i seng ge tshugs pa med / /
kun tu lta ba mchog tu dga' / /
gzi brjid 'phreng ba lta na sdug /
'od bzang 'bar ba dpal gyi be'u / /
lag na 'od 'bar snang ba po / /
sman pa che mchog gtso bo ste / /
zug rngu 'byin pa bla na med / /
sman rnams ma lus ljon pa'i shing / /
nad do cog gi dgra che ba / /
sdug gu 'jig rten gsum gyi mchog /
dpal ldan rgyu skar dkyil 'khor can / /
phyogs bcu namkha'i mthas gtugs par / /
chos kyi rgyal mtshan legs par 'dzugs / /
' 'gro na gdugs gcig yangs pa ste / /
byams dang snying rje'i dkyil 'khor can / /
dpal ldan padma gar gyi bdag /
khyab bdag chen po rin chen gduD / /
sangyas kun gyi gzi brjid che / /
sangyas kun gyi sku che ba / /
sangs rgyas kun gyi rnal 'byor che / /
sangyas kun gyi bstan pa gcig /
rdo rje rin chen dbang bskur dpal / /
rin chen kun bdag dbang phyug ste / /
'jig rten dbang phyug kun gyi bdag /
rdo rje 'chang ba kun gyi rje / /
sangs rgyas kun gyi thugs che ba / /
sangs rgyas kun gyi thugs la gnas / /
sangs rgyas kun gyi sku che ba / /
sangs rgyas kun gyi gsung yang yin / /
rdo rje nyi ma snang ba che / /
rdo rje zla ba dri med 'od / /
chags bral la sogs chags pa che / /
kha dog sna tshogs 'bar ba'i 'od / /
rdo rje skyil krung rdzogs sangs rgyas| |sangs rgyas 'gro ba'i chos 'dzin pa / /
dpal ldan sangs rgyas padma skyes / /
kun mkhyen ye shes mdzod 'dzin pa / /
rgyal po sgyu 'phrul sna tshogs 'chang / /
che ba sangs rgyas rig sngags rgyal / /
rdo rje rnon @# / /
po ral gri che / /
yi ge mchog ste rnam par dag /
theg pa chen po sdug bsngal gcod / /
mtshon cha chen po rdo rje chos / /
rdo rje zab mo 'dzin 'jig /
rdo rje blo gros don bzhin rig /
pha rol phyin pa kun rdzogs pa / /
sa rnams kun gyi rgyan dang ldan / /
rnam par dag pa bdag med chos / /
yang dag ye shes zla 'od bzang / /
brtson chen sgyu 'phrul dra ba ste / /
rgyud kun gyi ni bdag po mchog /
rdo rje gdan ni ma lus ldan / /
ye shes sku rnams ma lus 'chang / /
kun tu bzang po blo gros bzang / /
sa yi snying po 'gro ba 'dzin / /
sangs rgyas kun gyi snying po che / /
sprul pa'i 'khor lo sna tshogs 'chang / /
dngos po kun gyi rang bzhin mchog /
dngos po kun gyi rang bzhin 'dzin / /
skye med chos te sna tshogs don / /
chos kun ngo bo nyid 'chang ba / /
shes rab chen po skad cig la / /
chos kun khong du chud pa 'chang / /
chos kun mngon par rtogs pa ste / /
thub pa blo mchog 'byung ba'i mtha' / /
mi g.yo rab tu dang ba'i bdag /
rdzogs pa'i sangs rgyas byang chub 'chang / /
sangs rgyas kun gyis mngon sum pa / /
ye shes me lce 'od rab gsal / /
'dod pa'i don grub dam pa ste / /
ngan song thams cad rnam sbyong ba'i / /
mgon po seM na kun gyi mchog /
sems can thams cad rab grol byed / /
nyon mongs g.yul du gcig dpa' ba / /
mi shes dgra yi dregs pa 'joms / /
blo ldan sgeg 'chang dpal dang ldan / /
brtan po mi sdug gzugs 'chang ba / /
lag pa brgya po kun bskyod cing / /
gom pa'i stabs kyis gar byed pa / /
dpal ldan leg pa brgyas gang la / /
nam mkha' khyab par gar byed pa / /
sa yi dkyil 'khor bzhi yi khyon / /
rkang pa ya gcig mthil gyis gnon / /
rkang mtheb sen mo'i khyon gyis kyang / /
chongs pa'i yul sa rtse nas gnon / /
don gcig gnyis med chos kyi don / /
dam pa'i don ni 'jigs pa med / /
rnam rig sna tshogs gzugs don can / /
sems dang rnam shes rgyud dang ldan / /
dngos don ma lus rnams la dga' / /
stong pa nyid dga' 'dod chags blo / /
srid pa'i 'dod chags sogs spangs pa / /
srid gsum dga' ba chen po ste / /
sprin dkar dag pa shin tu dkar / /
'od bzang ston ka'i zla ba'i 'od / /
nyi ma 'char ka'i dkyil ltar mdzes / /
sen mo'i 'od ni shas cher dmar / /
cod pan bzang po mthon ga'i rtse / /
skra mchog mthon ga chen po can / /
nor bu chen po 'od chags dpal / /
sangs rgyas sprul pa'i rgyan dang ldan / /
'jig rten khams brgya kun skyod pa / /
rdzu 'phrul rkang pa'i stobs chen ldan / /
de nyid dran pa chen po 'chang / /
dran pa bzhi po ting 'dzin rgyal / /
byang chub yan lag me tog spos / /
de bzhin gshegs pa'i yon tan mtsho / /
lam gyi yan lag brgyad tshul r-ig /
yang dag @# / /
sangs rgyas lam rig pa / /
sems can kun la shas cher chags / /
nam mkha' lta bur chags pa med / /
sems can kun gyi yid la 'jug /
sems can kun gyi yid ltar mgyoD / /
sems can kun gyi dbang don shes / /
sems can kun gyi yid 'phrog pa / /
phung po lnga don de nyid shes / /
rnam dag phung po lnga 'chang ba / /
nges 'byung kun gyi mtha' la gnas / /
nges par 'byung ba kun la mkhas / /
nges 'byung kun gyi lam la gnas / /
nges par 'byung ba kun ston pa / /
yan lag bcu gnyis srid rtsa bton / /
dag pa rnam pa bcu gnyis 'chang / /
bden bzhi'i tshul gyi rnam pa can / /
shes pa brgyad po rtogs pa 'chang / /
bden don rnam pa bcu gnyis ldan / /
de nyid rnam pa bcu drug rig /
rnam pa nyi shus byang chub pa / /
rnam pa sangs rgyas kun rig mchog /
sangs rgyas kun gyi sprul pa'i sku / /
bye ba dpag med 'gyed pa po / /
skad cig thams cad mngon par rtogs / /
sems kyi skad cig don kun rig /
theg pa sna tshogs thabs tshul gyis / /
'gro ba'i don la rtog pa po / /
theg pa gsum gyis nges 'byung la / /
theg pa gcig gi 'bras bur gnas / /
nyon mongs khams rnams dag pa'i bdag /
las kyi khams rnams zad byed pa / /
chu bo rgya mtsho kun las brgal / /
sbyor ba'i dgon pa las byung ba / /
nyon mongs nye ba kun nyon mongs / /
bag chags bcas pa gtan spangs pa / /
snying rje chen po shes rab thabs / /
don yod 'gro ba'i don byed pa / /
'du shes kun gyi don spangs shing / /
rnam shes don ni 'gag par byed / /
sems can kun yid yul dang ldan / /
sems can kun gyi yid rig pa / /
sems can kun gyi yid la gnas / /
de dag sems dang mthun par 'jug /
sems can kun yid tshim par byed / /
sems can kun gyi yid dga' ba / /
grub pa mthar phyin 'khrul pa med / /
nor ba thams cad rnam par spangs / /
don gsum the tshom med pa'i blo / /
kun don yon tan gsum gyi bdag /
phung po lnga don dus gsum du / /
skad cig thams cad bye brag byed / /
skad cig gcig gis rdzogs sangs rgyas / /
sangs rgyas kun gyi rang bzhin 'chang / /
lus med lus te lus kyi mchog /
lus kyi mtha' ni rtogs pa po / /
gzugs rnams sna tshogs kun du ston / /
nor bu chen po rin chen tog /
sangs rgyas kun gyis rtogs bya ba / /
sangs rgyas byang chub bla na med / /
gsang sngags las byung yi ge med / /
gsang sngags chen po rigs gsum pa / /
gsang sngags don kun skyed pa po / /
thig le chen po yi ge med / /
stong pa chen po yi ge lnga / /
thig le stong pa yi ge brgya / /
rnam pa kun ldan rnam pa med / /
bcu drug phyed @# / /
phyed theg le 'chang / /
yan lag med pa'i rtsis las 'das / /
bsam gtan bzhi pa'i rtse mo can / /
bsam gtan yan lag kun shes shing / /
ting 'dzin rig dang rgyud rig pa / /
ting 'dzin lus can lus kyi mchog /
longs spyod rdzogs sku kun gyi rgyal / /
sprul pa'i sku ste sku yi mchog /
sangs rgyas sprul pa'i rgyud 'chang pa / /
phyogs bcur sprul pa sna tshogs 'gyed / /
ji bzhin 'gro ba'i don byed pa / /
lha dang lha dbang lha yi bla / /
lha yi bdag po lha min bdag /
'chi med dbang po lha yi bla / /
'joms byed 'joms byed dbang phyug po / /
srid pa'i dgon pa las brgal ba / /
ston pa gcig pu 'gro ba'i bla / /
'jig rten phyogs bcur rab grags pa / /
chos kyi sbyin bdag che ba po / /
byams ba'i go cha chas pa ste / /
snying rje yi ni ya lad bgos / /
shes rab ral gri mda' gzhu thogs / /
nyon mongs mi shes g.yul ngo sel / /
dpa' bo bdud dgra bdud 'dul ba / /
bdud bzhi'i 'jigs pa sel bar byed / /
bdud kyi dpung rnams pham byed pa / /
rdzogs pa'i sangs rgyas 'jig rten 'dren / /
mchod 'os bstod 'os phyag gi gnas / /
rtag tu ri mor bya ba'i 'os / /
bkur 'os rjed par bya ba'i mchod / /
phyag byar 'os pa bla ma'i rab / /
'jig rten gsum po gom gcig bgrod / /
mkha' ltar mtha' med rna par gnan / /
gsum rig gcang ma dag pa ste / /
mngon shes drug ldan rjes dran drug /
byang chub sems dpa' sems dpa' che / /
rdzu 'phrul chen po 'jig rten 'das / /
shes rab pha rol phyin pa'i mtha' / /
shes rab kyi ni de nyid thob / /
bdag rig gzhan rig thams cad pa / /
kun la phan pa'i gang zag mchog /
dper bya kun las 'das ba ste / /
shes dang shes bya'i bdag po mchog /
gtso bo chos kyi sbyin bdag ste / /
phyag rgya bzhi po'i don ston pa / /
'gro ba'i bsnyen bkur gnas kyi mchog /
nges 'byung gsum po bgrod rnams kyi / /
don gyi dam pa rnam dag dpal / /
'jig rten gsum na skal bzang che / /
dpal ldan 'byor pa kun byed pa / /
'jam dpal dpal dang ldan pa'i mchog /
mchog sbyin rdo rje mchog khyod 'dud / /
yang dag mthar gyur khyod la 'dud / /
stong nyid las byung khyod la 'dud / /
sangs rgyas byang chub khyod la 'dud / /
sangs rgyas chags pa khyod la 'dud / /
sangs rgyas 'dod la phyag 'tshal 'dud / /
sangs rgyas dgyes pa khyod la 'dud / /
sangs rgyas rol la phyag 'tshal 'dud / /
sangs rgyas 'dzum pa khyod la 'dud / /
sangs rgyas bzhad la phyag 'tshal 'dud / /
sangs rgyas gsung nyid khyod la 'dud / /
sangs rgyas thugs la phyag 'tshal 'dud / /
med pa las byung khyod la 'dud / /
sangs rgyas 'byung pa khyod la 'dud / /
nam mkha' @# / /
las byung khyod la 'dud / /
ye shes las byung khyod la 'dud / /
s+ph+yu 'phrul dra ba khyod la 'dud / /
sangs rgyas rol ston khyod la 'dud / /
thams cad thams cad khyod la 'dud / /
ye shes sku nyid khyod la 'dud / /
oM sar+b+ba d+har+m+ma a b+ha ba / /
swa b+hA ba bi shud d+ha badzra tsak+ShUHa A aM aH pra kri ti pa ri shud d+ha /
sar+b+ba d+ha r+m+ma /
ya du ta sar+b+ba ta thA ga ta dz+nyA na kA ya many+dzu shrI ba ri shud d+hi tA mu pA dA ya ti /
a AH sar+b+ba ta tha ga ta hri da ya /
ha ra ha ri /
oM hUM hrIHb+haga wAna dz+nyA na mUr+t+ti /
bA gI shwa ra /
mahA pA tsa /
sar+b+ba d+ha r+m+ma ga ga na a ma la su ba ri shud d+ha d+harma d+hA tu dz+nyAn gar+b+ha AH / /
de nas dpal ldan rdo rje 'chang / /
dga' zhing mgu nas thal mo sbyar / /
mgron po bcom ldan de bzhin gshegs / /
rdzogs sangs rgyas la phyag 'tshal nas / /
de nas mgon po gsang ba'i bdag /
lag na rdo rje khro bo'i rgyal / /
sna tshogs gzhan dang lhan cig tu / /
gsang bstod nas ni tshig 'di gsol / /
mgon po bdag cag yi rang ngo / /
legs so legs so legs par gsungs / /
rnam grol 'bras bu 'chal pa yi / /
'gro ba mgon med rnams dang ni| |bdag cag yang dag rdzogs ba yi / /
byang chub 'thob pa'i don chen mdzad / /
sgyu 'phrul dra ba'i tshul bstan ba / /
'di ni rnam dag legs pa'i lam / /
zab cing yangs la rgya che ste / /
don chen 'gro ba'i don byed pa / /
sangs rgyas rnams kyi yul 'di ni / /
rdzogs pa'i sangs rgyas kun gyis bshad / /
bcom ldan 'das 'jam dpal ye shes sems dpa'i don dam pa'i mtshan yang dag par brjod pa /
bcom ldan 'das de bzhin gshegs pa shAkya thub pas gsungs pa rdzogs so / / / /
rgya gar gyi mkhan po shwad d+ha ka ra warma dang /
ka ma la gup+t+wa dang /
zhu chen gyi lo tsA ba rin chen bzang pos bsgyur cing zhus te gtan la phab pa'o / / / /
' rgya gar skad du /
Ar+ya ta thA ga te Sh+NI Sha si tA ta pa tre a pa rA dzi ta mahA pra tya dgI ra pa ra ma sad+d+ha nA ma d+ha ra Ni /
bod skad du /
'phags pa de bzhin gshegs pa'i gtsug tor nas byung ba'i gdugs dkar po can gzhan gyis mi thub pa phyir zlog pa chen mo mchog tu grub pa zhes bya ba'i gzungs /
sangs rgyas dang byang chub sems dpa' dang /
'phaD pa nyan thos dang rang sangs rgyas thams cad la phyag 'tshal lo / /
bcom ldan 'das gzhan gyis mi thub pa gtsug tor rgyal mo la phyag 'tshal lo / /
'di skad bdag gis thos pa dus gcig na /
bcom ldan 'das sum cu rtsa gsum pa'i lha'i gnas chos bzang lha'i 'dun sa na dge slong gi dge 'dun chen po dang /
byang chub sems dpa'i dge 'dun chen po dang /
lha'i dbang po brgya byin dang thabs gcig tu bzhugs @# / /
so| |de'i tshe bcom ldan 'das gdan bshams pa nyid la bzhugs nas gtsug tor rnam par lta ba zhes bya ba'i ting nge 'dzin la snyoms par zhugs so / /
snyoms par zhugs ma thag tu bcom ldan 'das kyi gtsug tor gyi dbus nas gsang sngags kyi tshig 'di dag phyung ngo / /
sangs rgyas la phyag 'tshal lo / /
chos la phyag 'tshal lo / /
dge 'dun la phyag 'tshal lo / /
yang dag par rdzogs pa'i sangs rgyas bye ba phrag bdun la phyag 'tshal lo / /
byang chub sems dpa'i dge 'dun dang /
nyan thos kyi dge 'dun rnams la phyag 'tshal lo / /
byams pa la sogs pa byang chub sems dpa' sems dpa' chen po thams cad la phyag 'tshal lo / /
'jig rten na dgra bcom pa rnams la phyag 'tshal lo / /
rgyun du zhugs pa rnams la phyag 'tshal lo / /
lan cig phyir 'ong ba rnams la phyag 'tshal lo / /
phyir mi 'ong ba rnams la phyag 'tshal lo / /
'jig rten na yang dag par song ba rnams la phyag 'tshal lo / /
yang dag par zhugs pa rnams la phyag 'tshal lo / /
lha'i drang srong rnams la phyag 'tshal lo| |rig sngags 'chang grub pa'i drang srong phan 'dogs nus pa rnams la phyag 'tshal lo / /
rig sngags 'chang grub pa rnams la phyag 'tshal lo / /
tshangs pa la phyag 'tshal lo / /
dbang po la phyag 'tshal lo / /
legs ldan drag po dka' thub zlog pa'i bdag po dang bcas pa la phyag 'tshal lo / /
legs ldan sred med kyi bu phyag rgya chen po lngas phyag byas pa la phyag 'tshal lo / /
leD ldan nag po chen po grong khyer sum brtsegs 'jig par byed pa dur khrod na gnas bar mos pa ma mo'i tshogs kyis phyag byas pa la phyag 'tshal lo / /
bcom ldan 'das de bzhin gshegs pa'i gdung la phyag 'tshal lo / /
bcom ldan 'das padma'i gdung la phyag 'tshal lo / /
bcom ldan 'das rdo rje'i gdung la phyag 'tshal lo / /
bcom ldan 'das nor bu'i gdung la phyag 'tshal / /
bcom ldan 'das glang po'i gdung la phyag 'tshal lo / /
bcom ldan 'das gzhon nu'i gdung la phyag 'tshal lo / /
bcom ldan 'das klu'i gdung la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag tu med pa la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi bskyod pa la phyag 'tshal lo / /
bcom ldan @# / /
de bzhin gshegs pa dgra bcom pa yang dag par rdzogs pa'i sangs rgyas sman gyi bla baiDUr+ya'i 'od kyi rgyal po la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po me tog kun tu rgyas pa la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che tog gi rgyal po la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po la phyag 'tshal lo / /
bcom ldan 'das de bzhin gshegs pa yang dag par rdzogs pa'i sangs rgyas rnam par snang mdzad la phyag 'tshal lo / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas spyan rgyas pa ut+pa la'i dri'i tog gi rgyal po la phyag 'tshal lo / /
de rnams la phyag 'tshal nas / /
bcom ldan 'das ma de bzhin gshegs pa'i gtsug tor nas byung ba'i gdugs dkar po can gzhan gyis mi thub pa /
phyir zlog pa chen mo 'di 'byung po'i gdon thaMd tshar gcod par byed pa /
gzhan gyi rig sngaD thaMd gcod par byed pa /
dus ma yin par 'chi ba thaMd las zlog pa /
seMn gsod pa dang bcings pa thaMd las sgol ba /
sdang ba dang rmi laM ngan pa dang ltas ngan pa thaMd zlog pa /
gnod sbyin dang srin po'i gdon thams cad 'jig par byed pa /
gdon stong phrag brgyad cu rtsa bzhi 'jig par byed pa /
rgyu skar nyi shu rtsa brgyad dga' bar byed pa /
gza' chen po brgyad 'jig par byed pa /
dgra thams cad zlog par byed pa /
ma rungs pa dang sdang ba dang /
rmi lam ngan pa thams cad 'jig par byed pa /
dug dang mtshon thams cad dang /
me dang chu las zlog par byed pa /
ngan 'gro'i 'jigs pa thams cad las sgrol ba ste /
gzhan gyis mi thub drag shul che / /
gtum pa chen mo stobs chen me / /
'bar ba chen mo gzi brjid che / /
dkar chen 'bar 'phreng gos dkar mo / /
'phaD ma sgrol ma khro gnyer can / /
rgyal ba'i rdo rje 'phreng zhes grags / /
padmo'i mngon mtshan rdo rje'i mtshan / /
gzhan gyis mi thub phreng ba can / /
rdo rje mchu can rnam sgeg mo / /
zhi ba lha rnams kyis mchod ma / /
zhi pa gser gyi phreng ba can / /
dkar chen 'bar ba gos dkar mo / /
'phaD ma sgol ma stobs mo che / /
rdo rje lu gu rgyud gzhan dang / /
rdo rje gzhon nu rig 'dzin ma / /
lag na rdo rje rig gser phreng / /
le brkan @# / /
rtsi dang rin chen ma / /
snang mdzad rdo rje gtsug tor grags / /
phyag rgya dang sngags kyi tshogs de dag thams cad kyis bdag cag 'khor dang bcas pa dang /
sems can thams cad srung du gsol /
oM sar+b+ba ta thA ga to Sh+NI Sha si tA ta pa tre hUM drUM hrIHSh+ToM /
dza m+b+ha na ka rI hUM drUM hrIHSh+ToM /
stam+b+ha na ka rI hU drUM hrIHSh+ToM /
mo ha na ka rI hUM drUM hrIHSh+ToM /
lam+b+ha na ka rI hUM drUM hrIHSh+ToM /
ba ha na ka rI hUM drUM hrIHSh+ToM /
pa ra bi Sha b+hak+ShA Na ka rI hUM drUM hrIHSh+ToM /
sar+b+ba duSh+Ta pra du Sh+TA nAM stam b+ha na ka rI hUM drUM hrIHSh+ToM /
sar+b+ba yak+Sha rak+Sha sa grahA NAM bi d+h+waM sa na ka rI hUM drUM hrIHSh+ToM /
sar+b+ba pa ra padyAe ts+tshe da na ka rI hUM drUM hrIHSh+ToM /
tsa tu ra shI tAM nAM gra ha sa ha srA NAM bi d+h+waMs na ka rI hUM drUM hrIHSh+ToM /
a Sh+Ta biM sha tI nAM nak+Sha twA NAM pra sA da na ka rI hUM drUM hrIHSh+ToM /
aSh+TA nAM mahA gra hA NAM bi d+h+waM sa na ka rI hUM drUM hrIHSh+ToM /
rak+Sha rak+Sha maM sar+b+ba satwAM sh+tsa /
bcom ldan 'das de bzhin gshegs pa'i gtsug tor nas byung ba'i gdugs dkar po can /
rdo rje gtsug tor phyir zlog pa chen mo / /
phyag stong mnga' ba chen mo / /
dbu stong mnga' ba chen mo / /
spyan bye ba brgya stong mnga' ba chen mo / /
mi phyed 'bar ba'i mtshan rtags can / /
rdo rje yangs pa chen pos sa gsum gyi dkyil 'khor du bdag dang sems can thams cad bde legs su gyur cig /
rnam par bsgyings ma rdo rje dang / /
gser 'od lta bu'i spyan mnga' ma / /
rdo rje'i 'gros dang dkar mo dang / /
padma'i spyan dang zla 'od dang / /
sangs rgyas dpal dang de bzhin spyan / /
rdo rje nyi ma'i 'od dang ni / /
de bzhin zla ba rdo rje 'dzin / /
rig pa dang /
phyag rgya dang /
sngags kyi tshogs de dag gis bdag dang sems can thams cad kun nas srung du gsol / /
oM r-i Shi ga na pra shA stA sar+b+ba ta thA ga toSh+NI si tA ta pa te hUM drUM /
dze m+b+hana ka rI hUM drUM /
staM b+ha na ka rI hUM drUM /
ma hA bidyA saM b+hak+Sha Na ka rI hUM drUM /
pa ra bidyA sam+b+hak+Sha Na ka rI hUM drUM /
sar+b+ba duSh+Ta' na'Ma' stam+b+ha na ka rI hUM drUM /
sar+b+ba yak+Sha rak+Sha sa gra hA NAM bi d+h+waM sa na ka rI hUM drUM /
tsa tu ra shE tI nAM gra ha saha swA NAM bi d+h+waM sa na ka rI hUM drUM /
aSh+Ta biM sha tI nAM nak+Sha trA NAM pra sA da na ka rI hUM drUM /
aSh+TA nAM mahA gra hA NAM bi d+h+waM sa na ka rI hUM drUM /
hUM hUM phaD phaD rak+Sha rak+Sha maM swAhA /
bcom ldan 'das de bzhin gshegs pa'i gtsug tor nas byung ba'i gdugs dkar po can rdo rje gtsug tor phyir zlog pa chen mo / /
phyag stong mnga' ba chen mo / /
dbu stong mnga' ba chen mo / /
spyan bye ba brgya stong mnga' ba chen mo / /
mi phyed 'bar ba'i mtshan rtags can / /
rdo rje yangs pa chen pos sa gsum gyi dkyil 'khor du bdag dang sems can thams cad rgyal po'i 'jigs pa dang / /
rkun po'i 'jigs pa dang / /
me'i 'jigs pa dang /
@# / /
chu'i 'jigs pa dang /
dgu gi 'jigs pa dang /
mtshon gyi 'jigs pa dang /
pha rol gyi dmag tshogs kyi 'jigs pa dang /
mu ge'i 'jigs pa dang /
dgra'i 'jigs pa dang /
lce 'bab pa'i 'jigs pa dang /
dus ma yin par 'chi ba'i 'jigs pa dang /
sa g.yo ba'i 'jigs pa dang /
skar mda' ltung ba'i 'jigs pa dang /
rgyal po'i chad pa'i las kyi 'jigs pa dang /
lha'i 'jigs pa dang /
klu'i 'jigs pa dang /
glog gi 'jigs pa dang /
nam mkha' lding gi 'jigs pa dang /
gcan gzan khro bo'i 'jigs pa dang /
lha'i gdon dang /
lha'i gdon dang /
lha ma yin gyi gdon dang |rlung lha'i gdon dang /
nam mkha' lding gi gdon dang /
dri za'i gdon dan /
mi 'am ci'i gdon dang /
lto 'phye chen po'i gdon dang /
gnod sbyin gyi gdon dang /
srin po'i gdon dang /
yi dwags kyi gdon dang /
sha za'i gdon dang /
'byung po'i gdon dang /
grul bum gyi gdon dang /
srul po'i gdon dang /
lus srul po'i gdon dang /
skem byed kyi gdon dang /
brjod byed kyi gdon dang /
smyo byed kyi gdon dang /
grab gnon gyi gdon dang /
gnon po'i gdon dang /
mkha' 'gro ma'i gdon dang /
nam gru'i gdon dang /
gshin rje'i gdon dang /
bya'i gdon dang /
ma mo dga' bar byed pa'i gdon dang /
kun tu 'gro ba'i gton dang /
tsher ma 'don pa'i gdon rnams las bdag bde leD su gyur cig /
zas su mdangs za ba dang /
zas su mngal za ba dang /
zas su khrag 'thung ba dang /
zas su zhag za ba dang /
zas su sha za ba dang /
zas su tshil za ba dang /
zas su rkang zab dang /
zas su btsas ba za ba dang /
srog 'phrog pa dang /
zas su skyugs pa za ba dang /
zas su phyis za ba dang /
zas su gcin 'thung ba dang /
zas su stor khung nas 'bab pa 'thung ba dang /
zas su lhag ma za ba dang /
zas su mchil ma 'thung ba dang /
zas su snabs za ba dang /
zasu ngar snabs za ba dang /
zasu mi gtsang za ba dang /
zasu gtor ma za ba dang /
zasu phreng ba za ba dang /
zas su dri za ba dang /
zas su bdug ba za ba dang /
sems 'phrog pa dang /
zas su me tog za ba dang /
zas su 'bras bu za ba dang /
zas su lo tog za ba dang /
zas su sbyin sreg za ba'i gdon las bdag la srung bar gyis shig /
de dag thams cad kyis byas pa'i rig sngags gcad do / /
phur bus gdab po / /
kun tu rgyus byas pa'i rig sngags gcad do / /
phur bus gdab bo / /
mkha' 'gro dang mkha'gro mas byas pa'i rig sngags gcad do / /
phur bus gdab po / /
tshangs pas byas pa'i rig sngags gcad do / /
phur bus gdab po / /
dbang phyug chen pos byas pa'i rig sngags gcad do / /
phur bus gdab bo / /
sred med kyi @# / /
bus byas pa'i rig sngags gcad do / /
phur bus gdab bo / /
nam mkha' lding dang lhan cig pas byas pa'i rig sngags gcad do / /
phur bus gdab bo / /
nag po chen pos byas pa'i rig sngags gcad do / /
phur bus gdab bo / /
ma mo'i tshogs kyis byas pa'i rig sngags gcad do / /
phur bus gdab bo / /
mi'i thod pa can gyis byas pa'i rig sngags gcad do / /
phur bus gdab bo / /
rgyal bar byed pa dang /
sbrang rtsir byed pa dang /
don kun grub pas byas pa'i rig sngags gcad do / /
phur bus gdab bo / /
sring mo bzhis byas pa'i rig sngags gcad do / /
phur bus gdab bo / /
b+h+r-ing gi ri ti dang /
dga' byed dbang phyug dang /
tshogs kyi bdag po dang lhan cig pas byas pa'i rig sngags gcad do / /
phur bus gdab bo / /
dge spyong gcer bus byas pa'i rig sngags gcad do / /
phur bus gdab bo / /
dge spyong mgo reg gis byas pa'i rig sngags gcad do / /
phur bus gdab bo / /
dgra bcom pas byas pa'i rig sngags gcad do / /
phur bus gdab bo / /
'dod chags dang bral bas byas pa'i rig sngags gcad do / /
phur bus gdab bo / /
'jig rten dbang phyug 'khor dang bcas pas byas pa'i rig sngags gcad do / /
phur bus gdab bo / /
lag na rdo rje 'khor dang bcas pas byas pa'i rig sngags gcad do / /
phur bus gdab bo / /
pho nya dang /
pho nya mo dang /
bran pho dang /
bran mos byas pa'i rig sngags gcad do / /
phur bus gdab bo / /
drang srong gi tshogs thams cad kyis byas pa'i rig sngags gcad do / /
phur bus gdab bo / /
lha'i tshogs thaMd kyis byas pa'i rig sngags gcad do / /
phur bus gdab bo / /
mi 'phrod pa za ba'i bdag pos byas pa'i rig sngags gcad do / /
phur bus gdab bo / /
bcom ldan 'das ma de bzhin gshegs pa'i gtsug tor nas byung ba'i gdugs dkar po can / /
sangs rgyas dang byang chub sems dpa' thams cad kyis phyag byas pa la phyag 'tshal lo / /
bdag dang sems can thams cad srung du gsol / /
srung du gsol /
oM a si ta a na lArka pra b+hA s+phu Ta bi ka si tA ta pa tre /
oM dzwa la jwa la /
khA da khA da /
ha na ha na /
da ha da ha /
da ra da ra /
bi dar bi dar /
tsin+tshang tsin+tshang /
b+hin+da b+hin+da /
hUM hUM phaT swAhA /
snying po'o / /
he he phaT /
ho ho phaT / /
oM mog+hA ya phaT /
a pra ti ha tA ya phaT /
ba ra dA ya phaT /
ba ra pra ngA ya phaT /
pra tying+gi rA tA ya phaT /
a su ra pi drA pa Na ka r+Sha ya phaT /
pa ra yi dra ba Na rA ya phaT /
sar+b+ba de be b+h+yaHphaT /
sarba nA ge b+h+yaHphaT /
sar+b+ba rA k+Sha seb+h+yaHphaT /
sar+b+ba b+hU te b+h+yaHphaT /
sar+b+ba pre te b+h+yaHphaT /
sar+b+ba pi shA tsa b+h+yaHphaT /
sar+b+ba ku m+phaN+De b+h+yaHphaT /
sar+b+ba pU ta ne b+h+yaHphaT /
sar+b+ba ka Ta pU ta ni b+h+yaHphaT /
sar+b+ba skan+dI b+h+yaHphaT /
sar+b+ba uM mA de b+h+yaHphaT /
sar+b+ba ts+tshA yi @# / /
b+h+yaHphaT /
sarbab a pasmA re b+h+yaHphaT /
sar+b+ba oste ra ka b+h+yaHphaT /
sar+b+ba DA ki nI d+h+yaHphaT /
sar+b+ba re ba tI b+h+yaHphaT /
sar+b+ba ya ma ye b+h+yaHphaT /
sar+b+ba sha ku ni b+h+yaHphaT /
sarba mA tri na nid ke b+h+yaHphaT /
sar+b+ba kaM pU ki ma ne b+h+yaHphaT /
sar+b+ba a laM ba ka b+h+yaHphaT /
sarbab ka ta da ni b+h+yaHphaT /
sar+b+ba gn+d+harba b+h+yaHphaT /
sar+b+ba a su re b+h+yaHphaT /
sar+b+ba ki nan re b+h+yaHphaT /
sar+b+ba ga ru Te b+h+yaHphaT /
sar+b+ba ma ho ra ge b+h+yaHphaT /
sar+b+ba yak+She b+h+yaHphaT sar+b+ba du rlaM g-i te b+h+yaHphaT /
sar+b+ba du pra k+Shi te b+h+yaHphaT /
sar+b+ba dzwa re b+h+yaHphaT /
sar+b+ba b+ha ye b+h+yaHphaT /
sar+b+ba u ba dra be b+h+yaHphaT /
sar+b+ba u pa sarge b+h+yaHphaT /
sarba kr-i tya ka rma Ni kA khorde b+h+yaHphaT /
ki ra Na pe tA Da b+h+yaH phaT /
tsi c+tsha pre sha ka sar+b+ba du sh+tsa rdita b+h+yaHphaT /
sar+b+ba dur b+huk+te b+h+yaHphaT /
sar+b+ba tI r+thi ke b+h+yaHphaT /
sar+b+ba shra ma Ne b+h+yaHphaT /
sar+b+ba pA ta ke b+h+yaHphaT /
sar+b+ba bidyA d+ha re b+h+yaHphaT /
dza ya ka ra ma d+hu ka ra sar+b+ba ar+tha sA d+ha ke b+h+yo bidyA tsa re b+h+yaHphaT /
tsa tu r+b+h+yo b+ha gi nI b+h+yaHphaT /
b+dz+ra kai mA rI ya b+dz+ra ku lan+d+ha ri bidyA tsa re b+h+yaHphaT /
sar+b+ba mahA pra tyaM gi re b+h+yaHphaT /
b+dz+ra shaM ka lE ya pra tyaM gi ra rA dzA ye phaT /
mahA kA lA ya m-I tra ga Na na maskr-i tA ye phaT /
brah+ma NI ye phaT /
bI Sh+Na bI ye phaT /
ma he shwa rI ye phaT /
raudrI ye phaT /
mahA kA lI ye phaT /
tsA muN+DI ye phaT /
kau ma ri ye phaT /
bA rA hI ye phaT /
in+dI ye phaT /
agnI ye phaT /
ya mA ye phaT /
ni ri tI ye phaT /
ba ru NA ye phaT /
mA ru tI ye phaT /
so mA ye phaT /
I shanI ye phaT /
kAl daN+DI ye phaT /
kA la rA trI ye phaT /
ya ma daN+DI ye phaT /
rA trI ye phaT /
ka pA la ye phaT /
a d+hi muk+ti sh+ma shA na pA si ni ye swA hA /
oM Sh+To ban+d+ha ban+d+ha /
rak+Sha rak+Sha maM swAhA /
sems can gang su dag bdag la gdug pa dang gdug pa'i sems dang ldan pa rnams dang /
drag shul dang drag shul gyi sems dang ldan pa rnams dang /
sdig pa dang sdig pa'i sams dang ldan pa rnams dang /
'khrug pa dang 'khrug pa'i sems dang ldan pa rnams dang /
sdang ba dang sdang ba'i sems dang ldan pa rnams byams pa'i sems dang ldan par gyur nas /
bdag dang sems can thams cad srung du gsol /
lo brgya 'tsho bar gyur cig /
ston brgya mthong bar gyur cig /
gnod sbyin dang gdon gang su dag zas su mdangs za ba rnams dang /
gzi byin 'phrog pa rnams dang /
zas su mngal za ba rnaMs dang /
zas su khrag 'thung ba rnams dang /
zas su zhag za ba rnams dang /
zas su sha za ba rnams dang /
zas su tshil za ba rnams dang /
zas su rkang za ba rnams dang /
zasu btsas pa za ba rnaMs dang /
srog 'phrog pa rnams dang /
zas su lhag ma za ba rnams dang /
zas su gtor ma za ba rnams dang /
zas su 'phreng ba za ba rnams dang /
@# / /
zas su dri za ba rnams dang /
zas su gdug pa za ba rnams dang /
zas su me tog za ba rnams dang /
zas su 'bras bu za ba rnams dang /
zas su lo tog za ba rnams dang /
zas su sbyin sreg za ba rnams dang /
zas su rnag za ba rnams dang /
zas su phyi sa za ba rnams dang /
zas su gcin 'thung ba rnams dang /
zas su mchil ma 'thung ba rnams dang /
zasu skyugs pa za ba rnaMs dang /
zasu snabs za ba rnaMs dang /
zasu ngar snabs za ba rnaMs dang /
zas su mi gtsang ba za ba rnams dang /
zasu stor khung nas 'bab pa 'thung ba rnams dang /
sdig pa'i sems dang ldan pa rnams dang /
gdug pa'i sems dang ldan pa rnams dang /
drag shul gyi sems dang ldan pa rnams dang /
'khrug pa'i sems dang ldan pa rnams dang /
sdang ba'i sems dang ldan pa rnams dang /
lha'i gdon rnams dang /
klu'i gdon rnams dang /
lha ma yin gyi gdon rnams dang /
gnod sbyin gyi gdon rnams dang /
srin po'i gdon rnam dang /
'byung po'i gdon rnams dang /
yi dwags kyi gdon rnams dang /
sha za'i gdon rnams dang /
ku sman da'i gdon rnams dang /
srul po'i gdon rnams dang /
lus srul po'i gdon rnams dang /
skem byed kyi gdon rnaMs dang /
smyo byed kyi gdon rnaMs dang /
grib gnon gyi gdon rnaMs dang /
brjed byed kyi gdon rnams dang /
gnon po'i gdon rnams dang /
mkha' 'gro ma'i gdon rnams dang /
rnam gru'i gdon rnams dang /
gshin rje'i gdon rnams dang /
bya'i gdon rnams dang /
ma mo dga' bar byed pa'i gdon rnams dang /
kun tu 'gro ba'i gdon rnams dang /
re lda 'don pa'i gdon rnams dang /
tsher ma 'don pa'i gdon rnams las bdag la srung bar mdzad du gsol /
lo brgya 'tsho bar gyur cig /
ston brgya mthong bar gyur cig /
rims nyin gcig ba rnams dang /
nyin gnyis pa rnams dang /
nyin gsum pa rnams dang /
nyin bzhi pa rnams dang /
nyin bdun pa rnams dang /
rtag pa'i rims rnams dang /
rims mi bzad pa rnams dang /
'byung po'i rims rnams dang /
rlung las gyur pa rnams dang /
mkhris pa las gyur pa rnams dang /
bad kan las gyur pa rnams dang /
'dus pa las gyur pa rnams dang /
rims nad thams cad dang /
klad pa nab bsal du gsol / /
gzhogs phyed na ba dang /
yi ga 'chus pa dang /
mig nad dang /
sna nad dang /
kha nad dang /
mgul nad dang /
snying nad dang /
lkog ma'i lha gor na ba dang /
rna ba na ba dang /
so na ba dang /
snying na pa dang /
klad pa na ba dang /
rtsib logs na ba dang /
rgyab na ba dang /
lto ba na ba dang /
rked pa na ba dang /
chu so na ba dang /
brla na ba dang /
rje ngar na ba dang /
lag pa na ba dang /
rkang pa na ba dang /
yan lag na ba dang /
nying lag na ba rab tu bsal du gsol / /
gdugs dkar po can /
@# / /
rdo rje gtsug tor phyir zlog pa chen mo 'dis /
dpag tshad bcu gnyis kyi nang tshun chad du /
'byung po dang /
ro lngas dang /
mkha' 'gro ma dang /
gnod sbyin dang /
srin po dang /
rims dang /
shu ba dang /
g.ya' ba dang /
'brum bu phra mo dang /
mtshan par rdol ba dang /
mdze dang /
phol mig dang /
bal ldaD dang /
me dpal dang /
g.yen pa dang /
lhog pa dang /
ske ma pa dang /
skrag pa dang /
lung pa lu pa dang |dbugs mi bde ba dang /
mi dran pa dang /
dbyig dug dang /
dug sbyar ma dang /
byad dang /
me dang /
chu dang /
mi ngas dang /
bdud dang /
'ching ba dang /
dgra dang /
gnod pa dang /
dus ma yin par 'chi ba dang /
sbrang bu trya ma bu ga dang /
trai la ta dang /
sdig pa dang /
sbrul pa dang /
sre mong dang /
seng ge dang /
stag dang /
dom dang /
dred dang /
g.yag rgod dang /
chu srin la sogs pa'i srog chags rnams las srung du gsol / /
de dag thaMd kyi rig sngags bcing bar bgyi'o / /
gzi brjid bcing bar bgyi'o / /
gzhan thams cad kyi rig sngags bcing bar bgyi'o / /
mtshams bcing bar bgyi'o / /
tadya thA /
oM a na le a na le /
kha sa me kha sa me /
bai ra bai ra /
sau me sau me /
shAn+te shAn+te /
dAn+te dAn+te /
bi Sha de bi Sha de /
bI re bI re /
de bi b+dz+ra d+hA ri /
ban+d+ha ban+d+ha ni /
b+dz+ra pA ni phaT /
oM hUM hUM drUM Sh+ToM phaT swAhA /
hUM drUM ban+d+ha phaT /
bdag la srungs shig swAhA /
oM b+dz+ra pA Ni ban+d+ha ban+d+ha b+dz+ra bA she nam ma sarba du Sh+TaM bi nA ya kaM hUM hUM phaT phaT swAhA /
nye ba'i snying po'o / /
sus de bzhin gshegs pa'i gtsug tor nas byung ba'i gdugs dkar po can gzhan gyis mi thub pa phyir zlog pa rig sngags ky-i rgyal mo 'di grog 'am /
ras sam shing shun la bris te /
lus sam mgul du btags sam klag par byed na de ji srid 'tsho'i bir du mtshon gyis mi tshuT /
dug gis mi tshugs /
mes mi tshugs /
chus mi tshugs /
dbyig dug gis mi tshugs /
dug sbyar mas mi tshugs /
byad kyis mi tshugs /
dus ma yin par 'chi ba'i dus byed par mi 'gyur ro / /
gdon thams cad dang |bgegs dang log 'dren thaMs cad kyang dga' bar 'gyur ro / /
rdo rje'i rigs bye ba khrag khrig brgya stong phrag brgyad cu tsa bzhi rnams dang /
grub pa'i lha mo rnams kyis kyang de la rtag tu mthun par srung ba dang /
skyob ba dang /
sbed par byed cing /
de rnams kyi yid du 'ong ba dang /
dga' bar yang 'gyur ro / /
bskal pa chen po stong phrag brgyad cu rtsa bzhi'i skye ba dran par 'gyur ro / /
rdo rje pho nya mo drug cu tsa bzhis kyang rtag par yongs su kyong bar 'gyur ro / /
nam du yang gnod sbyin dang /
yi dwags dang /
sha za dang /
srul bo dang /
lus srul po nyid du mi 'gyur ro / /
mi dbul por mi 'gyur ro / /
sangs rgyas bcom @# / /
ldan 'das grangs med dpag tu med pa gang+ga'i klung gi bye ma snyed kyi bsod nams kyi phung bo dang ldan par 'gyur ro / /
sangs rgyas bcom ldan 'das dang /
byang chub sems dpa' gang+ga'i klung gi bye ma snyed kyis srung ba dang /
skyob pa dang /
sbed par mdzad cing de dag gi thug su byon pa dang /
dgyes par yang 'gyur ro / /
de bzhin gshegs pa thams cad kyi gtsug tor nas byung ba'i gdugs dkar po can zhes bya ba gzhan gyis mi thub pa phyir zlog pa rig sngags kyi rgyal mo 'di 'chang na tshangs par mi spyod pa yang tshangs par spyod par 'gyur / /
thub par ma byas pa yang thub par byas par 'gyur / /
mi gtsang ba yang gtsang bar 'gyur /
smyung ba ma byas pa yang smyung ba byas par 'gyuro / /
mtshams med pa lnga byas pa yang byang bar 'gyur ro / /
sngon gyi las kyi sgrib pa yang ma lus par zad par 'gyur ro / /
rigs kyi bu 'am rigs kyi bu mo bu 'dod pa gang la las de bzhin gshegs pa'i gtsug tor nas byung ba'i gdugs dkar po can phyir zlog pa rig sngags kyi rgyal mo 'di 'chang ngam klog na bu 'dod pa des bu rnyed de /
tshe dang bsod naMs dang stobs kyang rab tu rnyed do / /
'di nas she 'phos nas kyang 'jig rten gyi khams bde ba can du skye bar 'gyur ro / /
mi nad dang /
phyugs nad dang /
yams kyi nad dang /
'tshe ba dang /
gnod pa dang /
nad 'go ba dang /
'khrug pa thams cad dang /
pha rol gyi dmag tshogs 'ong ba thams cad la de bzhin gshegs pa'i gtsug tor nas byung ba'i gdugs dkar po can zhes bya ba gzhan gyis mi thub pa phyir zlog pa rig sngags kyi rgyal mo 'di rgyal mtshan gyi rtse mo la btags te /
rim gro cher mchod pa chen po byas la /
grong khyer thams cad kyi sgo 'am /
grong ngam /
grong khyer ram /
gong rdal laM /
ljongs sam /
dgon pa'i gnas su gzugs so / /
'phags ma gzhan gyis mi thub pa phyir zlog pa rig sngags kyi rgyal mo 'di rim gro cher byas te btsugs na btsugs ma thag tu g.yul zhi bar byed par 'gyur ro / /
yams kyi nad dang /
'tshe ba dang /
gnod pa dang /
nad 'go ba dang /
'khrug pa dang /
pha rol gyi dmag tshogs 'ong ba thams cad rab tu zhi bar 'gyur ro / /
ta dya thA /
oM Sh+TaM ban+d+ha ban+d+ha /
ma ma rkSh ra k+Sha swAhA /
oM Sh+ToM ban+d+ha ban+d+ha /
b+dz+ra ma ma r+k+Sha rak+Sha /
b+dz+ra pA Ni hUM phaTA swAhA /
oM sar+b+ba to ShNTHi Sha a na le /
a ba lo ki te tsur+NA te dzo rA si /
oM dzwa la dzwa la /
d+ha ka d+ha ka /
da ra da ra /
bi da ra bi da ra /
ts+tshinad ts+tshin+da /
b+hin+da b+hin+da /
hUM hUM phaT phaT swAhA /
oM sar+b+ba ta thA ga to Sh+NI Sha hUM phaTa swAhA /
tadya thA /
oM a na le /
kha sa me kha sa me /
bai ra bai ra /
sau me sau me /
sar+b+ba bud+d+ha ad+hiShTHan a ShTHi te /
sar+b+ba thA ga toSh+NI Shasi @# / /
tA ta pa tra hUM phaT /
hUM ma ma hUM ni swAhA /
klu'i rgyal po mtha' yas dang /
klu'i rgyal po dung skyong dang /
klu'i rgyal po nag po chen po rnaMs dus du su char 'bebs so / /
dus dus su sprin sdud pa dang| dus dus su 'brug sgra sgrog par 'gyur ro / /
nye bar 'tshe ba thams cad la sangs rgyas rnal 'byor du byas la lan gsum bzla bar bya'o / /
sangs rgyas dang byang chub sems dpa' rnams dang /
lha dang mi dang lha ma yin dang dri zar bcas pa'i 'jig rten yi rangs te /
bcom ldan 'das kyis gsungs pa la mngon par bstod do / /
'phags pa de bzhin gshegs pa'i gtsug tor nas byung ba'i gdugs dkar po can /
gzhan gyis mi thub pa phyir zlog pa chen mo mchog tu grub pa zhes bya ba'i gzungs rdzogs so / / / /
rgyal blon byang chub sems dpa'i sku ring la bsgyur ba las dus phyis kha che'i paN+Ti ta pa ra he ta dang lo tsA ba zu dga' rdor gyis kha che'i bdud rtsi 'byung gnas kyi gtsug lag khang gi dpe rnying la gtags nas dag par byas pa'o / / / /
rgyal ba bye ba bdun dang 'phags pa'i 'khor / /
drang srong rig sngags 'chang dang tshangs dbang dang / /
drag po ri sras dang bcas sred med bu / /
legs ldan nag po gdung bdun bde gshegs bcu / /
phyag 'os rnams la gus pas phyag byas nas / /
bde gshegs gtsug nas gsang sngags tshig phyung ste / /
gang gis bsngags ba 'khor la bka' stsal pa'i / /
dpal ldan gdugs dkar can la bstod par bya / /
'chi med dbang bo'i 'dun sa chos bzang du / /
shAkya'i rgyal po'i mtshan mchog gtsug tor nas / /
legs 'khrungs bdud kyi rigs kyis mi thub cing / /
phas kyi rgol ba thams cad phyir zlog pa / /
gzhan gyis mi thub gtsug tor gduD dkar zhes / /
yongs su grags pas sa gsum kun khyab pa / /
dus gsum rgyal ba kun gyi yum gcig pu / /
bcom ldan 'das ma khyod la bdag phyag 'tshal / /
gdon dang rgyu skar gza' yi gnod pa dang / /
dus min 'chi dang sdig pa'i rmi lam dang / /
dug mtshon me dang chu yi gnod pa sogs / /
ma lus zhi mdzad khyod la phyag 'tshal lo / /
sku yi dkyil 'khor khyon ni shin tu yangs / /
du ma'i nyams can dbu ni stong phrag dang / /
'bar ba'i phyag mtshan ldan pa'i phrag stong can / /
sa gsum dkyil 'khor kun la dbang mdzad ma /
drag shul che sogs nyer gnyis phyag rgya'i 'khor / /
gdug pa 'dul ba'i las la thogs med pas / /
nag po'i sde rnams rdul du brlag mdzad pa'i / /
rig sngags lha mo'i tshogs la phyag 'tshal lo / /
dus min 'chi dang nad kyi 'jigs pa sogs / /
mi dang mi min 'byung bas bskyed pa yi / /
'jigs pa dran nas @# / /
khyod la skyabs 'cha' na / /
'jigs pa kun las rtag tu srung du gsol / /
lha klu lha ma yin la sogs pa yi / /
gdon chen rnams dang gzi brjid mdangs 'phrog cing / /
mngal dang sha khrag la sogs za ba kun / /
khyed zhabs dran pa tsam gyis zlog tu gsol / /
gang gi sgo nas mi bsrun skye bo yis / /
bdag cag bde legs 'phrog pa'i rig sngags sogs / /
ma lus gcad dang 'bar ba'i phur bu yis / /
de dag rnams la gdab pa'i 'phrin las mdzod / /
mdor na bcom ldan ma khyod phyag rgya'i 'khor / /
skyabs su bzung nas re ba 'cha' ba yi / /
tshul 'di dgongs la 'gal rkyen kun zhi zhing / /
mthun rkyen ma lus yid bzhin 'grub par mdzod / /
bde gshegs gtsug nas gdugs dkar lha mo zhes / /
gdon dang bgegs rigs 'byung po'i tshogs bcas kun / /
phye mar 'thag byed rngams pa'i gzi brjid can / /
bcom ldan ma khyod thub bstan rgyas par mdzod / /
bde gshegs thugs rjes gtsug tor las 'khrungs shing / /
bde 'byung bstan la gnod byed tshar bcad nas / /
bde legs 'bras bu nye bar stsol mdzad pa'i / /
bde mchog gdugs dkar can gyi bkra shis shog /
ces pa'ang bya'o / /
gtsug tor gdugs dkar can la bstod pa 'di ni /
blo bzang grags pa'i dpal gyis sdom brtson shes rab rgyal mtshan la sogs pas bskul ba'i ngor sbyar ba'o / / / /
' rgya gar skad du /
d+ha ga wa ti pradzny' pa'a ra mi tA hraM da ya /
bod skad du /
bcom ldan 'das ma shes rab kyi pha rol tu phyin pa'i snying po| |bam po gcig go /
'di skad bdag gis thos pa dus gcig na /
bcoM ldan 'das rgyal po'i khab bya rgod phung po'i ri la dge slong gi dge 'dun chen po dang byang chub sems dpa'i dge 'dun chen po dang thabs cig tu bzhugs te /
de'i tshe bcom ldan 'das zab mo snang ba zhes bya ba'i chos kyi rnam grangs kyi teng nge 'dzin la snyoms par zhugs so / /
yang de'i tshe byang chub sems dpa' sems dpa' chen po 'phags pa spyan ras gzigs dbang phyug shes rab kyi pha rol tu phyin pa zab mo'i spyi do pa nyid la rnam par blta zhing phung po lnga po de dag la yang rang bzhin gyis stong par rnam par blta'o / /
de nas sangs rgyas kyi mthus tshe dang ldan pa shA ri'i bus byang chub sems dpa' sems dpa' chen po 'phags pa spyan ras gzigs dbang phyug la 'di skad ces smras so / /
rigs kyi bu /
gang la la shes rab kyi pha rol tu phyin pa zab mo'i skyod pa spyad par 'dod pa des ji ltar bslab par bya /
da skad ces smras pa dang byang chub sems dpa' sems dpa' chen po 'phags pa spyan ras gzigs @# / /
dbang phyug gis tshe dang ldan pa shA ra dwa ti'i bu la 'di skad ces smras so / /
shA ri'i bu /
rigs kyi bu 'am rigs kyi bu mo gang la la shes rab kyi pha rol tu phyin pa zab mo'i spyod pa spyad par 'dod pa des 'di ltar rnam par blta bar bya ste /
phung po lnga po de dag kyang rang bzhin gyis stong par rnam par yang dag par rjes su blta'o / /
gzugs stong pa'o / /
stong pa nyid gzugs so / /
gzugs las stong pa nyid gzhan ma yin /
stong pa nyid las kyang gzugs gzhan ma yin no / /
de bzhin du tshor ba dang /
'du shes dang /
'du byed dang /
rnam par shes pa rnams stong pa'o / /
shA ri'i bu /
de ltar chos thams cad stong pa nyid de /
mtshan nyid med pa /
ma skyes pa /
ma 'gags pa /
dri ma med pa /
dri ma dang bral ba /
bri ba med pa /
gang ba med ba'o / /
shA ri'i bu /
de lta bas na stong pa nyid la gzugs med /
tshor ba med /
'du shes med /
'du byed rnams med /
rnam par shes pa med /
mig med / /
rna ba med /
sna med /
lce med /
lus med /
yid med /
gzugs med /
sgra med /
dri med /
ro med /
reg bya med /
chos med do / /
mig gi khaMs med pa nas yid kyi khams med /
yid kyi rnam par shes pa'i khams kyi bar du yang med do / /
ma rig pa med /
ma rig pa zad pa med pa nas rga shi med /
rga shi zad pa'i bar du'ang med do / /
de bzhin du sdug bsngal ba dang /
kun 'byung ba dang /
'gog pa dang /
lam med /
ye shes med /
thob pa med /
ma thob pa yang med do / /
shA ri'i bu /
de lta bas na byang chub sems dpa' rnams thob pa med pa'i phyir shes rab kyi pha rol tu phyin pa la brten cing gnas te sems la sgrib pa med pas skrag pa med de /
phyin ci log las shin tu 'das nas mya ngan las 'das pa'i mthar phyin to / /
dus gsum du rnam par bzhugs pa'i sangs rgyas thams cad kyang shes rab kyi pha rol tu phyin pa la brten nas bla na med pa yang dag par rdzogs pa'i byang chub mngon par rdzogs par sangs rgyas so / /
de lta bas na shes rab kyi pha rol tu phyin pa'i sngags /
rig pa chen po'i sngags /
bla na med pa'i sngags /
mi mnyam pa dang mnyam pa'i sngags /
sdug bsngal thams cad rab tu zhi bar byed pa'i sngags /
mi rdzun pas na bden par shes par bya ste| |shes rab kyi pha rol tu phyin pa'i sngags smras pa /
tadya thA /
ga te ga te pA ra saM ga te bo d+hi swAhA /
shA ri'i bu /
byang chub sems dpa' sems dpa' chen pos de ltar shes rab kyi pha rol tu phyin pa zab mo la bslab par bya'o / /
de nas bcom ldan 'das ting nge 'dzin de las bzhengs te byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba @# / /
byin nas /
legs so legs so / /
rigs kyi bu /
de de bzhin no / /
rigs kyi bu de de bzhin te /
ji ltar khyod kyis bstan pa bzhin du shes rab kyi pha rol tu phyin pa zab mo la spyad par bya ste| de bzhin gshegs pa rnams kyang rjes su yi rang ngo /
bcom ldan pa shA ra dwa ti'i bu dang /
byang chub sems dpa' sems dpa' chen po 'phaT pa spyan ras gzigs dbang phyug dang /
thams cad dang ldan pa'i 'khor de dag dang /
lha dang /
mi dang /
lha ma yin dang /
dri zar bcas pa'i 'jig rten yi rangs te /
bcom ldan 'das kyis gsungs pa la mngon par bstod do / /
'phags pa shes rab kyi pha rol tu phyin pa'i snying po rdzogs so / / / /
rgya gar skad du /
a'rya a pa ri mi ta A yur dz+nyA na nA ma m+hA ya na sU tra /
bod skad du /
'phags pa tshe dang ye shes dpag tu med pa zhes bya ba theg pa chen po'i mdo / /
sangs rgyas dang byang chub sems dpa' thams cad la phyag 'tshal lo / /
'di skad bdag gis thos pa dus gcig na /
bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na dge slong brgya phrag phyed dang bde gsum gyi dge slong gi dge 'dun chen po dang /
byang chub sems dpa' sems dpa' chen po rab tu mang po dag dang thabs cig tu bzhugs so / /
de nas bcom ldan 'das kyis 'jam dpal gzhon nur gyur pa la bka' stsal pa /
'jam dpal steng gi phyogs na 'jig rten gyi khams yon tan dpag tu med pa zhes bya ba zhig yod de /
de na de bzhin gshegs pa dgra bcom pa yang dag par rdzogs pa'i sangs rgyas tshe dang ye shes dpag tu med pa shin tu rnam par nges pa gzi brjid kyi rgyal po zhes bya ba bzhugs so / /
tshe 'dzin cing tshe mthar phyin par gzhes te sems can rnams la chos kyang ston to / /
'jam dpal gzhon nur gyur pa nyon cig /
'dzam bu'i gling 'di'i mi rnams ni tshe thung ba las tshe lo brgya thub pa sha stag ste /
de dag las kyang phal cher dus ma yin par 'chi bar bstan to / /
'jam dpal sems can gang dag de bzhin gshegs pa tshe dpag tu med pa de'i yon tan dang bsngags pa yongs su brjod pa zhes bya ba'i chos kyi rnam grangs 'di yi ger 'dri 'am yi ger 'dri 'jug gam /
ming tsam nyan tam /
klog pa nas glegs bam la bris te khyim na 'chang bar byed dam /
me tog dang /
bdug pa dang /
spos dang /
phreng ba rnams kyis mchod par 'gyur ba de dag gi tshe yongs su zad pa las tshe lo brgya thub par 'gyur ro / /
'jam dpal senaM @# / /
gang dag tshe dang ye shes dpag tu med pa shin tu rnam par nges pa gzi brjid kyi rgyal po'i mtshan brgya rtsa brgyad thos par gyur pa de dag gi tshe yang 'phel bar 'gyur ro / /
sems can gang dag tshe zad kar mtshan 'chang bar gyur pa de dag gi tshe yang rnam par 'phel bar 'gyur ro / /
'jam dpal de lta bas na rigs kyi bu 'am rigs kyi bu mo tshe ring bar 'dod pa de dag de bzhin gshegs pa tshe dpag tu med pa de'i mtshan brgya rtsa brgyad nyan tam /
yi ger 'dri 'am /
yi ger 'drir 'jug na de dag gi yon tan dang legs par 'gyur pa ni 'di dag go /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te saM myaka saM bud d+hA ya /
tadya thA /
oM pu N+ye pu N+ye mahA bu N+ye a pa ri mi ta pu N+ye a pa ri mi ta bu N+ye dz+nyA na saM b+hA ro pa ci te /
oM sarba saM skAr pa ri shudb+ha d+ha rma te ga ga nas mud ga te swa b+hA ba bi shud d+he mahA na ya pa ri bA re swA hA /
'jam dpal de bzhin gshegs pa'i mtshan brgya rtsa brgyad po 'di dag gang la la zhig gis y-i ger 'dri 'am /
yi ger 'drir 'jug gam /
glegs bam la bris te khyim na 'chang ngam /
klog par gyur na de'i tshe zad pa las tshe lo brgya thub par 'gyur te /
'di nas shi 'phos nas kyang de bzhin gshegs pa tshe dpag tu med pa de'i sangs rgyas kyi zhing 'jig rten gyi khams yon tan dpag tu med pa la sogs par skye bar 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+ha ya /
tadya thA| oM pu N+ye pu N+ye mahA pu N+ye a pa ri ma ti pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skar pa ri shud b+ha d+harma te ga ga na sa mud ga te swa b+hA ba bi shud d+he mahA na ya bA ri bA ri bA re swA hA /
yang de'i tshe sangs rgyas bye ba phrag dgu bcu rtsa dgus dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya| ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skAr pa ri shud d+ha d+harma te ga ga na sa mud ga te swa b+hA ba bi shud d+he mahA na ya pa ri bA re swAhA /
yang de'i tshe sangs rgyas bye ba phrag brgyad cu rtsa bzhis dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba @# / /
saM skA ra pA ri shud d+ha d+harma te ga ga na sa mud ga te swa b+hA ba bi shud dge mahA na ya pa ri bA re swAhA /
yang de'i tshe sangs rgyas bye ba phrag bdun chu rtsa bdun gyis dgongs pa gcig dang dbyangs gcig gis tshe dpag tu med pa'i mdo snga 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dze rA dzA ya /
ta thA ga tA ya /
ar+ha te samyaka saM bud+d+ha ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+ha rmA te ga ga na sa mud ga te swa b+hA ba bi shud d+he mahA na ya pa ri bA re swAhA /
yang de'i tshe sangs rgyas bye ba phrag drug cu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud+d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na sam b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA ba bi shud d+he mahA na ya pa ri bA re swA hA /
yang de'i tshe sangs rgyas bye ba phrag lnga bcu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu Ny+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA ba bi shud d+he mahA na ya pa ri bA re swA hA /
yang de'i tshe sangs rgyas bya ba phrag bzhi bcu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye bu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swA hA /
yang de'i tshe sangs rgyas bye ba phrag sum cu rtsa drug gis dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA ri bA re swA hA /
yang de'i tshe sangs rgyas bye @# / /
pa phrag nyi shu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ya mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swAhA /
yang de'i tshe sangs rgyas bye ba phrag gang+gA'i klung bcu'i bye ma snyed kyis dgongs pa gcig dang dbyangs gcig gis tshe dpag tu med pa'i mdo sde 'di gsungs so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a ba mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+ha rma te ga ga na sa mud ga te swa b+hA wa bi shud d+he mahA na ya pa ri bA re swA hA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na de'i tshe zad pa las tshe lo brgya thub par 'gyur te /
de'i tshe yang rnam par 'phel bar 'gyur ro / /
oM na mo b+ha ga wa te a ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi tu pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma ta ga ga na sa mud ga te swa b+hA wa bi shud d+he mahA na ya pa ri bA re swAhA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na des chos kyi phung po brgyad khri bzhi stong 'drir bcug par 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te saM myaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu Ny+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pA ri bA ra swAhA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na des chos kyi phung po brgyad khri bzhi stong byed du bcug pa dang rab tu gnas pa byas pa yin no / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shad d+ha d+harma te ga ga na sa mud ga te swa b+hA wa bi shud d+he mahA na ya pa ri bA re @# / /
swA hA /
gang zhig tshe dpag tu med pa'i mdo sde 'di yi ger 'dri 'am /
ye ger 'drir 'jug na de'i mtshams med pa lnga byas pa yang yong+su byang bar 'gyur ro / /
oM na mo b+ha ga wa te a pa ri mi ta a yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swA hA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na de'i sdig pa'i phung po ri rab tsam yang yongs su byang bar 'gyur ro / /
om na mo b+ha ga wa te a pa ri mi ta A yur dz+nyA na su ba ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swAhA /
gang zhig tshe dpag tu med pa'i mdo sde 'di yi ger 'dri 'am /
ye ger 'drir 'jug na de la bdud kyi rigs kyi lha dang /
gnod sbyin dang /
srin pos glags bltas kyang glags rnyed par mi 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta tha' ga tA ya /
ar+ha ta samyaka saM bud+d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra po ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swAhA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na de 'chi ba'i dus kyi tshe sangs rgyas bye ba phrag dgu bcu rtsa dgus mngon sum du lung ston par mdzad de /
sangs rgyas stong gis de la phyag rkyong bar 'gyur ro / /
sangs rgyas kyi zhing nas sangs rgyas kyi zhing du 'gro bar mdzad par 'gyur ro / /
'di la the tshom dang som nyi dang yid gnyis ma za zhig /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swAhA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na rgyal po chen po bzhi de'i phyi bzhin du 'brang zhing bsrung ba dang /
skyab pa dang /
sbeng par byed par 'gyur ro / /
oM na @# / /
mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ye dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na pa ri bA re swAhA /
gang zhig tshe dpag tu med pa'i mdo sde 'di yi ger 'dri 'am /
yi ger 'drir 'jug na de de bzhin gshegs pa 'od dpag tu med pa'i sangs rgyas kyi zhing jig rten gyi khams bde ba can du skye bar 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ye dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na su mud ga te swa b+hA wa bi shud d+he mahA na ya pa ri bA re swAhA /
sa phyogs gang du mdo sde dkon mchog 'di 'dri ba'i sa phyogs de yang mchod rten du 'gyur te /
phyag bya bar 'os par 'gyur ro / /
byol song gi skye gnas su song ba dang /
bya dang ri dwags gang dag gi rna lam du grag par gyur pa de dag thams cad bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri ta pu N+ya dz+nyA na saM b+ha ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri pA re swAhA /
gang zhig tshe dpag tu med pa'i mdo sde 'di yi ger 'dir 'am /
yi ger 'drir 'jug na de bud med kyi lus su nam du yang skye bar mi 'gyuro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA bu N+ye a pa ri ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba sam skA ra pa ri shud d+ha d+harma te ga ga na sa mud ga te swa b+hA wa bi shud d+ha mahA na ya pa ri bA re swAhA /
gang la la zhig gis chos kyi rnam grangs 'di'i phyir kar sha pa Na 'ga' zhig sbyin pa byin na des stong gsum gyi stong chen po'i jig rten gyi khams rin po che sna bdun gyis yongs su bkang ste sbyin pa byin par 'gyur ro /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
@# / /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye bu N+ye mahA pu N+ye a pa ri mi ta pu N+ye a pa ri mi ta pu N+ye dz+nyA na saM b+ha ro pa tsi te /
oM sarba saM skyar pa ri shud d+ha d+ha rma te ga ga nas mu da ga ta swa b+hA wa bi shud d+he mahA na ya pa ri bA re swA hA /
gang la la zhig chos kyi rnam grangs 'di la mchod pa byed par 'gyur ba des dam pa'i chos mtha' dag mchod par 'gyur ro / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ye dz+nyA na saM b+hA ro pa tsi te /
oM sarba saM skar pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swA hA /
'di lta ste /
dper na de bzhin gshegs pa rnam par gziD dang /
gtsug tor can dang /
thams cad skyob dang /
log par dad sel dang /
gser thub dang /
'od srung dang /
shAkya thub pa la sogs pa la rin po che sna bdun gyi mchod pa rnams kyis mchod pa byas pa' bsod nams kyi phung po'i tshad ni bgrang bar nus kyi /
tshe dpag tu med pa'i mdo sde'i bsod nams kyi phung po'i tshad ni bgrang bar mi nus so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shu da b+he mahA na ya pa ri bA ra swAhA /
'di lta ste /
dper na rin po che'i phung po ri rab tsam spungs te sbyin pa byin pa de'i bsod nams kyi phung po'i tshad ni bgrang bar nus kyi /
tshe dpag tu med pa'i bsod nams kyi phung po'i tshad ni bgrang par mi nus so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA ri swA hA /
'di lta ste /
dper na rgya mtsho chen po bzhi chus yongs su gang ba'i thig sa pa re re nas bgrang bar nus kyi /
tshe dpag tu med pa'i bsod nams kyi phung po'i tshad ni bgrang bar mi nus so / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te smyak saM bud d+ha ya /
tadya thA /
oM pu N+ye pu Nye m+hA pu Nye a pa ri mi ta pu N+ye a pa ri mi ta pu dz+nyA na saM b+hA ro @# / /
pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swAhA /
gang zhig tshe dpag tu med pa'i mdo sde 'di yi ger 'di 'am /
yi ger 'drir 'jug gam /
bsti stang du byas te mchod pa byed par 'gyur ba nges phyogs bcu'i sangs rgyas kyi zhing thams cad du de bzhin gshegs pa thams cad la phyag byas pa dang mchod pa byas pa yin no / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ri mi ta pu N+ye a pa ri mi ta pu N+ye dz+nyA saM b+ha ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa b+hA wa bi shud d+he mahA na ya pa ri bA re swA hA /
sbyin pa'i stobs kyis sangs rgyas yang dag 'phags / /
mi yi seng ge sbyin pa'i stobs rtogs te / /
snying rje can gyi grong khyer 'jug pa na / /
sbyin pa'i stobs kyi sgra ni grags par 'gyur / /
tshul khrims stobs kyis sangs rgyas yang dag 'phags / /
mi yi seng ge tshul khrims stobs rtogs te / /
snying rje can gyi grong khyer 'jug pa na / /
tshul khrims stobs kyi sgra ni grags par 'gyur / /
bzod pa'i stobs kyis sangs rgyas yang dag 'phags / /
mi yi seng ge bzod pa'i stobs rtogs te / /
snying rje can gyi grong khyer 'jug pa na / /
bzod pa'i stobs kyi sgra ni grags par 'gyur / /
brtson 'grus stobs kyis sangs rgyas yang dag 'phags / /
mi yi seng ge brtson 'grus stobs rtogs te / /
snying rje can gyi grong khyer 'jug pa na / /
brtson 'grus stob kyi sgra ni grags par 'gyur / /
bsam gtan stobs kyis sangs rgyas yang dag 'phags / /
mi yi seng ge bsam gtan stobs rtogs te / /
snying rje can gyi grong khyer 'jug pa na / /
bsam gtan stobs kyi sgra ni grags par 'gyur / /
shes rab stobs kyis sangs rgyas yang dag 'phags / /
mi yi seng ge shes rab stobs rtogs te / /
snying rje can gyi grong khyer 'jug pa na / /
shes rab stobs kyi sgra ni grags par 'gyur / /
oM na mo b+ha ga wa te a pa ri mi ta A yur dz+nyA na su bi ni sh+tsi ta te dzo rA dzA ya /
ta thA ga tA ya /
ar+ha te samyaka saM bud d+hA ya /
tadya thA /
oM pu N+ye pu N+ye mahA pu N+ye a pa ra ma ta pu N+ye a pa ri mi ta pu N+ya dz+nyA na saM b+hA ro pa tsi te /
oM sarba saM skA ra pa ri shud d+ha d+harma te ga ga na sa mud ga te swa wa bi shud d+he mahA na ya pa ri bA re swA hA /
bcom ldan 'das dgyes shing de skad ces bka' stsal nas /
'jam dpal gzhon nur gyur pa dang /
thams cad dang ldan pa'i 'khor de dag dang /
lha dang /
mi dang /
lha ma yin dang /
@# / /
dri zar bcas pa'i 'jig rten yi rangs te /
bcom ldan 'das kyis gsungs pa la mngon par bstod do / /
'phags pa tshe dpag tu med pa zhes bya ba theg pa chen po'i mdo rdzogs so / / / /
rgya gar skad du /
Ar+ya a pa ri mi ta A yur dz+nyA na hri da ya nA ma d+hA ra Ni /
bod skad du /
'phags pa tshe dang ye shes dpag tu med pa'i snying po zhes bya ba'i gzungs /
sangs rgyas dang byang chub sems dpa' thams cad la phyag 'tshal lo / /
'di skad bdag gis thos ba dus gcig na /
bcom ldan 'das gang+gA tas bskor pa'i rdzing bu'i 'graM na dge slong lnga brgya'i dge slong gi dge 'dun chen po dang /
byang chub seMs dpa'i dge 'dun chen po dang thabs cig tu bzhugs te /
de nas bcom ldan 'das kyis dge slong rnams la bka' stsal nas /
dge slong de dag bcom ldan 'das kyi ltar nyan pa dang bcom ldan 'das kyis de dag la 'di skad ces bka' stsal to / /
'di nas nub kyi phyogs rol na / /
bde ba can gyi 'jig rten khams / /
de na rdzogs pa'i sangs rgyas bzhugs / /
de bzhin gshegs pa tshe dpag med / /
su zhig de yi mtshan brjod na / /
de ni de ru skye bar 'gyur / /
'chi ba'i dus su sten pa ni / /
dge slong dge 'dun bcas te mthong / /
de na bud med yod ma yin / /
mngal na gnas pa yod ma yin / /
rin chen rnams kyi padmo las / /
rdzu 'phrul chen po 'byung bar 'gyur / /
zas dang gos dang sman rnams dang / /
chos gos mal cha lhung bzed rnams / /
seMs kyis bsams ma thag tu ni / /
da dag mod la 'byung bar 'gyur / /
phyogs bcur bzhugs pa'i sangs rgyas rnams / /
bde ba can gyi bsngags pa brjod / /
de ltar sangs rgyas bsam mi khyab / /
sangs rgyas chos kyang bsam mi khyab / /
'phags pa'i dge 'dun bsam mi khyab / /
bsam mi khyab la dad byas pa'i / /
rnam par smin pa'ang bsam mi khyab / /
rnam dag zhing du skye bar 'gyur / /
dge slong dag de bzhin gshegs pa dgra bcom pa yang dag par rdzogs pa'i sangs rgyas tshe dpag med kyi pho bang 'khor dang bcas pa zhes bya brgyar dpag tshad khri yod pa zhag yod de /
rgyal rigs su skyes so / /
dge slong dag de bzhin gshegs pa dgra bcom pa yang dag par rdzogs pa'i sangs rgyas tshe dpag med kyi yab ni 'khor los sgyur ba'i rgyal po bzang po'i mchag ces bya bar gyur to / /
de'i yum ni gzi brjid can zhes bya bar gyur to / /
de'i btsun mo ni rgyal rigs bzang skyong ma zhes bya bar gyur to / /
dge slong dag de bzhin gshegs pa tshe dpag med kyi sras ni zla ba'i 'od ces bya bar gyur @# / /
to| rim gro pa ni snyan pa dri ma med ces bya bar gyur to / /
dge slong dag de bzhin gshegs pa tshe dpag med kyi shes rab can gyi mchog tu gyur pa ni bzang po'i tog ces bya bar gyur to / /
rdzu 'phrul dang ldan pa'i mchog dang brtson 'grus chen po dang ldan pa'i mchog ni bkod pa chen po zhes bya bar gyur to / /
dge slong dag de bzhin gshegs pa tshe dpag med kyi bdud ni mchod pa'i rgyal pa zhes bya bar gyur to / /
lhas byin gyi ming ni dang ba zhes bya bar gyur to / /
dge slong dag de bzhin gshegs pa tshe dpag med kyi nyan thos 'dus pa chen po ni nyan thos chen po drug khri yod do / /
dge slong dag sems can thams cad kyis legs par bsams te /
de bzhin gshegs pa tshe dpag med kyi mtshan legs par bzung la / /
zhag bcur sangs rgyas rjes su dran pa yid la ma yengs par sgom zhing /
'jig rten gyi khams bde ba can na bzhugs pa'i de bzhin gshegs tshe dpag med rgyan du yod la bya'o / /
dpal 'chi med rnga sgra'i rgyal po zhes bya ba'i gzungs 'di yang rtag tu bzlas brjod bya'o / /
nyin lan gsum mtshan lan gsum yan lag lngas phyag byas la /
sems can thams cad kyis de bzhin gshegs pa tshe dpag med bsams na zhag bcu 'das pa'i dus su de bzhin gshegs pa tshe dpag med mthong bar 'gyur ro / /
phyogs bcu na bzhugs pa'i sangs rgyas bcom ldan 'das thams cad kyang mthong bar 'gyur ro /
dge ba'i rtsa ba thams cad kyang 'jig rten gyi khams bde ba can du yongs su bsngos na de 'chi ba'i dus kyi tshe de bzhin gshegs pa tshe dpag med mdun na bzhugs par 'gyur /
de bzhin gshegs pa tshe dpag med de'i sangs rgyas kyi zhing du skye bar 'gyur ro / /
dge slong dag 'chi med rnga sgra'i rgyal po zhes bya ba'i gzungs de gang zhe na /
tadya tha /
oM sha ba le /
a ba la /
sa ma dza le /
ni rdi she /
nir dzA te /
ni ru ka te /
nir mu khe /
dzA la pa ri ts+tshe da ne /
su kha ba ti ni rde she /
a mri te /
A yur gar+b+ha ni ra hA ni /
a mr-i te A yur pra sa d+ha ni /
nir bud d+he /
A kA sha nir de she /
A kA sha ni rdzI te /
A kA sha naM ra ku sha la /
A kA sha nir dar+sha na /
A kA sha a b+hi'i Sh+Shi ne /
su kha ba ti a ti Sh+Sha ne /
rA pa ni rdi she /
tsa ta' re d+harma pra sA d+ha ni /
tsa twA ri Ar+ya pra sA d+ha ni /
tsa twA ri marga b+hA ba pra sA d+ha ni kha la bIr+ya da sA d+ha ni /
d+harma ts+tshe da sha ku sha le /
ku sha la ni d+he sha /
ku sha la pra te ShTHa ni bud+d+ha ku sha le bi shud d+he pra b+hA sa d+harma ka ra Ni /
ni rdzI ti ni ra bud d+he /
bi ma le /
bi ri dze /
ra dza sye /
ra sA gre /
ra sA gra bA le /
ra sA gre /
a d+hi Sh+Shi te /
ku la pra ti / /
@# / /
ku le /
bi ku le /
da na ta su dan ti tsi tate /
su pra ti Sh+Shi te su le sum khe /
d+ha rme tsa d+ha rme /
ba le ba le /
a nu sha /
a ba le /
bud d+ha A kA sha gu Na bud d+ha A kA sha ni ra gu Ne /
a mr-i ta dun du b+hiH swa re swA hA /
dge slong dag dad pa'i rigs kyi bu 'am rigs kyi bu mo gang la la 'chi med rnga sgra'i rgyal po zhes bya ba'i gzungs 'di skad bstan pa de bzhin du kha ta na byed pa des gos gtsang ma bgos te phyogs gtsang zhing dri ma med par de bzhin gshegs pa tshe dpag med la me tog dang spos kyis mchod par bya'o / /
byang chub kyi snying po padmo'i gnas dang byang chub kyi shing phun suM tshogs pa yang yid la bya'o / /
de la 'dod pa bskyed par byas te /
'dod pa dang dad pa byas na de bzhin gshegs pa tshe dpag med de'i sangs rgyas kyi zhing du skye bar 'gyur ro / /
dge slong dag de bzhin gshegs pa tshe dpag med kyi shing gi rgyal po ni rin po che'i padma rnam par snang ba zhes bya ba shing de me tog dang 'bras bu phun sum tshogs pa'o / /
padma'i gdan ni dag cing gsal la bzang zhing bkra ba'i 'od zer can zhes bya ste /
rin po che du mas bskor ba la de bzhin gshegs pa tshe dpag med bzhugs so / /
g.yas na ni byang chub sems dpa' spyan ras gzigs dbang phyug go /
g.yon na ni byang chub sems dpa' mthu chen po thob pa ste /
byang chub sems dpa'i tshogs grangs med pas bskor te /
dad pa'i rigs kyi bu 'am rigs kyi bu mo gang la la mos pa dang dad pa dang gus pa mang ba de der skye bar 'gyur te /
gser gyis gzhi chen po la rin po che sna bdun gyi padma chen po dag las rdzus te skye bar 'gyur ro / /
dge slong dag dge slong pha 'am /
dge slong ma 'am /
dge bsnyen pha 'am /
dge bsnyen ma gang la la bcom ldan 'das de bzhin gshegs pa tshe dpag med de'i mtshan yang dag par 'dzin pa de la ma'i 'jigs pa mi 'byung /
chu'i 'jigs pa mi 'byung /
dug gi 'jigs pa mi 'byung /
mtshon cha'i 'jigs pa mi 'byung /
gnod sbyin gyi 'jigs pa mi 'byung /
srin po'i 'jigs ba mi 'byung ngo / /
sngon gyi rnam par smin pa ni gang la yang ma gtogs so / /
bcom ldan 'das kyis de skad ces bka' stsal nas dge slong de dag dang /
thams cad dang ldan pa'i 'khor de dag dang /
lha dang /
mi dang /
lha ma yin dang /
dri zar bcas pa'i 'jig rten yi rangs te /
bcom ldan 'das kyis gsungs pa la mngon par bstod do / /
'phags pa tshe dang ye shes dpag tu med pa'i snying po zhes bya ba'i gzungs rdzogs so / / / /
na mo Ar+ya tA ra ye /
'phaD @# / /
pa spyan ras gzigs dbang phyug thugs rje'i gter la phyag 'tshal lo / /
oM rje btsun ma 'phags ma sgrol ma la phyag 'tshal lo / /
phyag 'tshal sgrol ma myur ma dpa' mo / /
spyan ni skad cig glog dang 'dra ma / /
'jig rten gsum mgon chu skyes zhal gyi / /
ge sar bya ba las ni byung ma / /
phyag 'tshal ston ka'i zla ba kun tu / /
gang ba brgya ni brtsegs pa'i zhal ma / /
skar ma stong phrag tshogs pa rnams kyis / /
rab tu phye ba'i 'od rab 'bar ma / /
phyag 'tshal ser sngo chu nas skyes kyi / /
padmas phyag ni rnam par brgyan ma / /
sbyin pa brtson 'grus dka' thub zhi ba / /
bzod pa bsam gtan spyod yul nyid ma / /
phyag 'tshal de bzhin gshegs pa'i gtsug tor / /
mtha' yas rnam par rgyal bar spyod ma / /
ma lus pha rol phyin pa thob pa'i / /
rgyal ba'i sras kyi shin tu bstan ma / /
phyag 'tshal tu t+tA ra hUM yi ges / /
'dod dang phyogs dang nam mkha' gang ma / /
'jig rten bdun po zhabs kyis mnan te /
lus pa med par 'gugs par nus ma / /
phyag 'tshal brgya byin me lha tshangs pa / /
rlung lha sna tshogs dbang phyug mchod ma / /
'byung po ro langs dri za rnams dang / /
gnod sbyin tshogs kyis mdun nas bstod ma / /
phyag 'tshal trad ces bya dang phaD kyis / /
pha rol 'khrul 'khor rab tu 'joms ma / /
g.yas bskums g.yon brkyang zhabs kyis mnan te / /
me 'bar 'khrug pa shin tu 'bar ma / /
phyag 'tshal tu re 'jigs pa chen po / /
bdud kyi dpa' bo rnam par 'joms ma / /
chu skyes zhal ni khro gnyer ldan mdzad / /
dgra bo thams cad ma lus gsod ma / /
phyag 'tshal dkon mchog gsum mtshon phyag rgya'i / /
sor mos thugs kar rnam par brgyan ma / /
ma lus phyogs kyi 'khor lo brgyan pa'i / /
rang gi 'od kyi tshogs rnams 'khrug ma / /
phyag 'tshal rab tu dga' ba brjid pa'i / /
dbu rgyan 'od kyi phreng ba spel ma / /
bzhad pa rab bzhad tu t+tA ra yis / /
bdud dang 'jig rten dbang du mdzad ma / /
phyag 'tshal sa gzhi skyong ba'i tshogs rnams / /
thams cad 'gugs par nus ma nyid ma / /
khro gnyer g.yo ba yi ge hUM gis / /
phongs pa thams cad rnam par sgrol ma / /
phyag 'tshal zla ba'i dum bus dbu brgyan / /
brgyan pa thams cad shin tu 'bar ma / /
ral pa'i khrod na 'od dpag med las / /
rtag par shin tu 'od rab mdzad ma /
phyag 'tshal bskal pa'i tha ma'i me ltar / /
'bar ba'i phreng ba'i @# / /
dbus na gnas ma / /
g.yas brkyangs g.yon bskums kun nas bskor dga'i / /
dgra yi dpung ni rnam par 'joms ma / /
phyag 'tshal sa gzhi'i ngos la phyag gi |mthel gyis bsnun cing zhabs kyis brdung ma / /
khro gnyer spyan mdzad yi ge hUM gis / /
rim pa bdun po rnams na 'gems ma / /
phyag 'tshal bde ma dge ma zhi ma / /
mya ngan 'das zhi spyod yul nyid ma / /
swA hA oM dang yang dag ldan pas / /
sdig pa chen po 'joms pa nyid ma / /
phyag 'tshal kun nas bskor rab dga' ba'i / /
dgra yi lus ni rnam par 'gems ma / /
yi ge bcu pa'i ngag ni bkod pa'i / /
rig pa hUM las sgrol ma nyid ma / /
phyag 'tshal tu re zhabs ni brdabs pas / /
hUM gi rnam pa'i sa bon nyid ma / /
ri rab man+d+ha ra dang 'bigs byed / /
'jig rten gsum rnams g.yo ba nyid ma / /
phyag 'tshal lha yi mtsho yi rnam pa'i / /
ri dags rtags can phyag na bsnams ma / /
tA ra gnyis brjod phaD kyi yi ges / /
dug rnams ma lus pa ni sel ma / /
phyag 'tshal lha yi tshogs rnams rgyal po / /
lha dang mi 'am ci yis bsten ma / /
kun nas go cha dga' ba'i brjid kyis / /
rtsod dang rmi lam ngan pa sel ma / /
phyag 'tshal nyi ma zla ba rgyas pa'i / /
spyan gnyis po la 'od rab gsal ma / /
ha ra gnyis brjod tut+tA ra yis / /
shin tu drag po'i rims nad sel ma / /
phyag 'tshal de nyid gsum rnam bkod pas / /
zhi ba'i mthu dang yang dag ldan ma / /
gdon dang ro langs gnod sbyin tshogs rnams / /
'joms pa tu re rab mchog nyid ma / /
rtsa ba'i sngags kyi bstod pa 'di dang /
phyag 'tshal ba ni nyi shu rtsa gcig /
lha mo la gus yang dag ldan pas / /
blo ldan gang gi rab dad brjod de / /
srod dad tho rangs langs par byas nas / /
dran pas mi 'jigs thams cad rab ster / /
sdig pa thams cad rab tu zhi bas / /
ngan 'gro thams cad 'joms pa nyid 'thob / /
rgyal ba bye ba phrag bdun rnams kyis / /
myur du dbang ni bskur bar 'gyur la / /
'di las che ba nyid ni thob cing / /
sangs rgyas go 'phang mthar thug der 'gro / /
de yis dug ni drag po chen po / /
brtan gnas pa 'am gzhan yang 'gro ba / /
zos pa dang ni 'thus pa nyid kyang / /
dran pas rab tu sel ba nyid 'thob / /
gdon dang rims dang dug gis gzir ba'i / /
sdug bsngal tshogs ni rnam par spangs te / /
sems can gzhan pa rnams la yang ngo / /
gnyis gsum bdun du mngon par brjod na / /
bu 'dod pas ni bu thob 'gyur zhing / /
nor 'dod pas ni nor rnams nyid @# / /
'thob / /
'dod pa thams cad thob par 'gyur la / /
bgegs rnams med cing so sor 'dzoms 'gyur / /
rje btsun sgrol ma la yang dag par rdzogs pa'i sangs rgyas rnam par snang mdzad chen pos bstod pa gsungs pa rdzogs so / / / /
rje btsun 'phags ma sgrol ma dang / /
phyogs bcu dus gsum bzhugs pa yi / /
rgyal ba sras bcas thams cad la / /
kun nas dang bas phyag bgyi'o / /
me tog bdug spos mar me dri / /
zhal zas rol mo la sogs pa / /
dngos bshams yid kyis sprul nas 'bul / /
'phags ma'i tshogs rnams bzhes su gsol / /
thog ma med nas da lta'i bar / /
mi dge bcu dang mtshams med lnga / /
sems ni nyon mongs dbang gyur bas / /
bgyis pa thams cad bshags par bgyi / /
nyan thos rang rgyal byang chub sems / /
so so skye bo la sogs pas / /
dus gsum dge ba ci bsags pa'i / /
bsod nams la ni bdag yi rang / /
sems can rnams kyi bsam pa dang / /
blo yi bye brag ji lta bar / /
che chung thun mong theg pa yi / /
chos kyi 'khor lo bskor du gsol / /
'khor ba ji srid ma stongs bar / /
mya ngan mi 'da' thugs rje yis / /
sdug bsngal rgya mtshor bying ba yi / /
sems can rnams la gzigs su gsol / /
bdag gis bsod nams ci bsags pa / /
thams cad byang chub rgyur gyur nas / /
ring por mi thogs 'gro ba yi / /
'dren pa'i dpal du bdag gyur cig /
rje btsun bcom ldan 'das ma thugs rje can / /
bdag dang mtha' yas sems can thams cad kyi / /
sgrib gnyis byang zhing tshogs gnyis myur rdzogs nas / /
rdzogs pa'i sangs rgyas thob par mdzad du gsol / /
de ma thob kyi tshe rabs kun tu yang / /
lha dang mi yi bde ba mcho ga thob nas / /
thams cad mkhyen pa sgrub par byed pa la / /
bar chad gdon bgegs rims dang nad la sogs / /
dus min 'chi bar gyur pa sna tshogs dang / /
rmi lam ngan dang mtshan ma ngan pa dang / /
'jigs pa brgyad sogs nye bar 'tshe ba rnams / /
myur du zhi zhing med par mdzad du gsol / /
'jig rten 'jig rten las ni 'das pa yi / /
bkra shis bde legs phun sum tshogs pa rnams / /
'phal zhing rgyas pas don rnams ma lus pa / /
'bad med lhun gyis grub par mdzad du gsol / /
sgrub la brtson zhing dam chos 'phel ba dang / /
rtag tu khyod sgrub zhal mchog mthong ba dang / /
stong nyid don rtogs byang sems rin po che / /
yar ngo'i @# / /
zla ltar 'phel zhing rgyas par mdzod / /
rgyal ba'i dkyil 'khor bzang zhing dga' ba dang / /
padmo dam pa shin tu mdzes las skyes / /
snang ba mtha' yas rgyal bas mngon sum du / /
lung bstan pa yang bdag gis der thob shog /
bdag gis tshe rabs sngon nas bsgrubs pa'i lha / /
dus gsum sangs rgyas kun gyi 'phrin las ma / /
sngo ljang zhal gcig phyag gnyis myur zhi ma / /
yum gyur ut+pal bsnams pa'i bkra shis shog /
rgyal yum sgrol ma khyed sku ci 'dra dang / /
'khor dang sku tshe'i tshad dang zhing khams dang / /
khyed kyi mtshan mchog bzang po ci 'dra ba / /
de 'dra kho nar bdag sogs 'gyur bar shog /
khyed la bstod cing gsol ba btab pa'i mthus / /
bdag sogs gang du gnas pa'i sa phyogs der / /
nad dang dbul phongs 'thab rtsod zhi ba dang / /
chos dang bkri shis 'phel bar mdzad du gsol / / / /
'phags pa spyan ras gzigs dbang phyug la phyag 'tshal lo / /
legs bris dpal gyi bdag po gser gyi mngal / /
lha yi bla ma glang gdong dpal gyi mgrin / /
padmo'i gnyen sogs lha brgya'i gtsug rgyan gyis / /
zhabs pad gus mchod sgrol ma'i zhabs la 'dud / /
thugs rje chen po'i thugs rje'i rnam 'phrul gyis / /
dus gsum rgyal ba'i mkhyen brtse nus pa rnams / /
rab mdzes phrin las lha mo'i skur bstan nas / /
phongs pa kun skyob sgrol ma'i zhabs la 'dud / /
dbyings rig rnam dag pad zla'i gdan steng na / /
mar gad mdog can zhal gcig phyag gnyis ma / /
lang tsho rang rgyas g.yas brkyangs g.yon bskum zhabs / /
thabs shes zung 'brel ma la phyag 'tshal lo / /
nu 'bur rab rgyas zag med bde ba'i gter / /
zhal ras zla ba rgyas pa'i 'jum dkar can / /
zhi ba'i nyams ldan thugs rje'i spyan yangs ma / /
seng ldeng nags kyi mdzes ma khyod la 'dud / /
g.yu yi ljon shing yal ga brkyangs 'dra ba'i / /
'jam mnyen phyag g.yas mchog sbyin phyag rgya ni / /
mkhas rnams dngos grub mchog gi dga' ston la / /
mgron du 'bod 'dra khyod la phyag 'tshal lo / /
phyag g.yon dkon mchog gsum mtshon skyabs sbyin gyis / /
'jigs pa brgya phrag mthong ba'i skye bo rnams / /
ma 'jigs nga yis myur du bskyab bo zhes / /
gsal bar mtshon pa khyed la phyag 'tshal lo / /
phyag gnyis ut+pal sngon pos mtshan pa ni / /
'gro kun srid pa'i bde la ma chags par / /
thar pa chen po'i grong du zhugs shig ces / /
brtson pa'i lcag gis bskul 'dra khyed la 'dud / /
padma rA ga'i mdangs ldan 'od dpag med / /
@# / /
mnyam gzhag bdud rtsis gang ba'i lhung bzed bsnams / /
'chi med dngos grub stsol bas spyi bor brgyan / /
bdag gi 'chi bdag 'joms pa khyod la 'dud / /
tshogs gnyis mtho ris bzo bo'i 'du byed kyis / /
gzhal med lha yi yid bzhin nor bu rnams / /
mdzes mdzes gcig tu bsdus pa'i y-id 'phrog brgyan / /
kun gyis brgyan pa khyod la phyag 'tshal lo / /
mar gad ri bos 'ja' tshon gyon pa bzhin / /
sku stod lha rdzas gos kyi ga sha can / /
phra zhing ldem la mdzes pa'i rked skabs ni / /
pany+ca li ka'i sham thabs 'dzin la 'dud / /
g.yas na mya ngan med pa'i 'od zer can / /
zhi ba'i nyams ldan gser mdog nyi 'od 'phro / /
g.yon na ral gcig namkha'i mdzes pa 'phrog /
khro chags brjid pas mdzes pa de la 'dud / /
drug ldan glu dang mdzes pa'i gar la mkhas / /
gdugs dkar rnga yab pi wang gling bu sogs / /
rab 'byams mchod rdzas 'dzin pa'i lha mo'i tshogs / /
namkha' gang bas mchod la phyag 'tshal lo / /
dpal mo legs brjod ma dang ri skyes sogs / /
yid 'ong 'chi med bu mo stong dag gis /
khyod drung bran mo tsam yang thob dka' ba / /
mdzes sdug lha mo'i sku la phyag 'tshal lo / /
thugs rje'i chu 'dzin rgyas pa'i klong yangs nas / /
gsung snyan tshangs dbyangs sprin gyi rnga sgra can / /
gdul bya'i 'dzin mar yan lag brgyad chos char / /
kun tu 'bebs mkhas ma la phyag 'tshal lo / /
shes bya kun gzigs yon tan rgya mtsho'i gter / /
ji bzhen ma lus brjod par su yis nus / /
blo gros thogs med stobs bcu mnga' ba'i thugs / /
mkhyen rab mthar phyin ma la phyag 'tshal lo / /
zhi ba brnyes kyang thugs rje'i gzhan dbang gis / /
sdug bsngal rgya mtshor bying ba'i 'gro ba rnams / /
thugs rje'i phyag gis myur du 'dren mdzad ma / /
brtse ba mthar phyin ma la phyag 'tshal lo / /
zhi rgyas dbang dang drag po'i 'phrin las rnams / /
rgya mtsho'i rlabs bzhin dus las mi 'da' bar / /
lhun grub rgyun mi 'chad par 'jug mdzad ma / /
mdzad pa mthar phyin ma la phyag 'tshal lo /
'jigs chen sdug bsngal brgyad dang 'byung po'i gdon / /
nyon mongs shes bya'i sgrib pa'i 'jigs pa rnams / /
khyed zhabs dran pa'i mod la skyob mdzad ma / /
nus pa mthar phyin ma la phyag 'tshal lo / /
de ltar skyabs 'os khyod kyis lus can rnams / /
nad rims gdon bgegs dus min 'chi ba dang / /
rmi lam ngan dang mtshan ma ngan pa sogs / /
'jigs pa kun las myur du bskyab tu gsol / /
'jig tshogs lta ba'i ri sul gnas bcas te / /
gzhan las mchog tu 'dzin pas sems khengs shing / /
pha rol khyad du gsod pa'i @# / /
spar khyim can / /
nga rgyal seng ge'i 'jigs pa bskyab tu gsol / /
dran shes lcags kyu rnon pos ma btul zhing / /
'dod yon myos chu 'thungs bas 'thoms pa'i mthus / /
log pa'i lam zhugs gnod 'tshe'i mche ba gtsigs / /
gti mug glang po'i 'jigs pa bskyab tu gsol / /
tshul min yid byed rlung gis bskul ba las / /
nyes spyong dud sprin 'khrug pa'i klong dkyil na / /
dge ba'i nags tshal bsreg pa'i nus pa can / /
zhe sdang ma ya 'jigs pa bskyab tu gsol / /
ma rig 'thibs po'i khung du mngon zhen cing / /
gzhan 'byor phun tshogs mthong tshe mi bzod par / /
gdug pa'i dug gis myur du khyab byed pa'i / /
phyag dog sbrul gyi 'jigs pa bskyab tu gsol / /
brtul zhugs dman pa'i 'brog dgon 'jigs rung dang / /
rtag chad myaM ngam thang la rab rgyu zhing / /
phan bde'i grong dang dgon pa kun 'joms pa'i / /
flta ngan rkun po'i 'jigs pa bskyab tu gsal / /
ma bzod srid pa'i btson khang ra ba ru / /
lus can rang dbang med par 'ching byed cing / /
sred pa'i sgo lcags dbye dkas 'khyud pa yi / /
ser sna'i lcags sgrog 'jiD pa bskyab tu gsol / /
shin tu brgal dka'i srid pa'i rgyun phyags khyer / /
las rlung drag po'i rkyen dang nye ba las / /
skye rgan 'chi'i rab klong rab 'khrug pa'i / /
'dod chags chu bo'i 'jigs pa bskyab tu gsol / /
kun tu rmongs pa'i mkha' la rab rgyu zhing / /
nges pa don du gnyer la lhag par 'tshe / /
thar pa'i srog la rgol ba'i gdug pa can / /
the tshom sha za'i 'jigs pa bskyab tu gsol / /
khyod la bstod cing gsol ba btab pa'i mthus / /
dam chos sgrub pa'i 'gal rkyen zhi ba dang / /
tshe dang bsod nams dpal dang 'byor ba sogs / /
mthun pa'i rkyen rnams yid bzhin 'grub par mdzad / /
zhing mchog bde ba can der 'gro ba kun / /
'dren pa 'od dpag med pas rjes bzung nas / /
dka' ba brgya phrag spyad pa med par yang / /
myur du sangs rgyas sa la reg gyur cig /
bdag kyang rtag tu tshe rabs dran pa dang / /
byang chub sems dang nam yang mi 'bral zhing / /
rgyal sras spyod pa rlabs chen chol ba la / /
brtson 'grus chu 'o'i rgyun bzhin bsten par shog /
rang don sgrub la nam yang mi re zhing / /
gzhan don 'ba' zhig sgrub la gzhal ba dang / /
spyan dang mngon shes smra mkhas bzod pa sogs / /
gzhan don byed pa'i rkyen rnams tshang bar shog /
rab 'byams zhing du rgyal ba'i dam chos kun / /
rgyas par byed la nam yang mi zhum zhing / /
rtag tu sems can kun don bsgrub pa'i phyir / /
rgyal ba'i go 'phang bde blag thob gyur cig /
rje btsun bcom ldan 'das ma seng ldeng nags kyi sgrol ma la bstod pa mkhas pa'i gtsug rgyan zhes bya ba 'di ni /
shAkya'i dge slong dge 'dun grub pa dpal @# / /
bzang pos yun ring du gsol ba btab ste /
byang chub chen po'i dben gnas theg chen pho brang du legs par sbyar ba'i / / / /
na mo Ar+yatA ra ye /
mkhyen brtse dri med rgyas pa'i rang bzhin gyi / /
pad dkar bsil zer can gyi gdan steng na / /
lhag pa'i lha mo gangs ri'i mdangs 'phrog ma / /
rab mdzes lang tsho'i dpal yon can der 'dud / /
zhal gcig phyag gnyis rdo rje skyil krung bzhugs / /
bde chen rab rgyas zla ba'i rgyab yol can / /
shin tu sgeg cing zhi ba'i nyams dang ldan / /
gzhon nu nu 'bur rgyas pa khyod la 'dud / /
phyag g.yas sgrub la mchog sbyin phyag rgya ni / /
zhi sogs rab 'byams las dang grub chen brgyad / /
rgyal ba'i go 'phang mchog kyang bde blag tu / /
legs par sbyin mdzad ma la phyag 'tshal lo / /
phyag g.yon ut+pal bsnams pa'i skyabs sbyin gyis / /
seng ge glang chen me dang dug sbrul soD /
'jigs pa kun skyob dus gsum sangs rgyas kyi / /
yum gyur dge ma khyod la phyag 'tshal lo / /
phyag zhabs mthil la mnga' ba'i stong nyid sogs / /
rnam thar sgo bzhi'i spyan gyis 'gro ba kun / /
bde chen thar pa'i gling du 'khrid mdzad ma / /
kun gyi skyabs gnas khyod la phyag 'tshal lo / /
yid 'ong ston ka'i zla ba 'bum phrag gi /
rab tu mdzes pa gcig tu bsdus ba'i zhal / /
'gro la dgyes pa'i 'dzum dkar 'phro ba can / /
thugs rje'i spyan yangs ma la phyag 'tshal lo / /
dran pas tshe dang ye shes kun stsol ba'i / /
tshe dpag med mgon mnyam gzhag phyag rgya can / /
'tshi med bdud rtsis gang ba'i bum pa ni / /
legs par bsnams pas spyi bor brgyan la 'dud / /
mthon mthing dbu skra phyed bcings thor cog gi /
lhag ma sil bur phabs pas sku stod khebs / /
spyi gtsug nyi zla'i mdangs 'phrog gtsug rgyan gyis / /
kun nas mdzes par byas la phyag 'tshal lo / /
gzhan yang lha dang mi las phul byung rgyan / /
dbu rgyan snyan rgyan mgul rgyan do shal dang / /
dpung rgyan phyag zhabs gdu bu ske rags sogs / /
bkod legs rin chen 'bar bas brgyan la 'dud / /
shel gyi ri bo sna tshogs dbang po'i gzhus / /
kun nas 'khyud pa ji bzhin khyod kyi sku / /
rnam bkra lha rdzas gos kyi ga sha dang / /
sna tshogs dar gyi sham thabs 'dzin la 'dud / /
dbang po'i dbang phyug skabs gsum dbang po dang / /
lha chen lha las rgan dang sngon gyi lha / /
mi dang mi min mi'am ci la sogs / /
kun gyis zhabs pad mchod la phyag 'tshal lo / /
gang gis khyod zhabs padmo gus mchod nas / /
tA re la sogs rig sngags zlos tsam gyis / /
'chi med tshe dang ye shes bsod nams sogs / /
ci 'dod dngos grub stsol la phyag 'tshal lo / /
rgyal ba kun gyi mkhyen brtse 'phrin las rnams / /
rab mdzes lha mo'i @# / /
gzugs su shar ba khyod / /
skyabs su bsten nas gus pas gsol 'debs na / /
bar chad zhi zhing bon kun grub par mdzod / /
bdag gi byang chub sgrub pa'i mi mthun phyogs / /
'jigs chen brgyad dang nad dang gdon la sogs / /
phyi dang nang gi nye bar 'tshe ba rnams / /
zhi ba'i 'phrin las myur du grub par mdzod / /
tshe dang bsod nams dmigs med snying rje dang / /
thos bsam sgom pa'i shes rab de med dang bslab ba gsum sogs legs pa'i yon tan rnams / /
rgyas pa'i 'phrin las myur du grub par mdzod / /
lha mi gnod sbyin la sogs 'gro kun gyis / /
gus pas 'dud cing ji ltar bsams pa'i don / /
thams cad 'dod dgur myur du 'gugs byed pa'i / /
dbang gi 'phrin las myur du grub par mdzod / /
rgyal ba'i bstan dang bstan pa 'dzin pa la / /
log par 'khu ba'i gdon dang bgegs rigs kun / /
ji ltar 'cham pa'i chad pas tshar gcod pa'i / /
drag po'i 'phrin las myur du grub par mdzod / /
ral gri mig sman rkang mgyogs ri lu dang / /
bum pa bzang po la sogs dngos grub dang / /
phyag rgya chen po mchog gi dngos grub kyang / /
dka' ba med par myur du grub par mdzod / /
mdor na deng nas byang chub snying po'i bar / /
khyod zhabs gus pas mchod pa ma gtogs par / /
skyabs mgon res gzhan nas mi 'tshol bas / /
brtse bas dgongs la myur du bskyab tu gsol / /
bsod nams 'di yis tshe rabs kun tu bdag /
bcom ldan rje btsun sgrol mas mngon sum du / /
rab tu dgyes bzhin rjes su 'dzin pa dang / /
skad cig tsam yang 'bral bar ma gyur cig /
'gro kun bde ba can gyi zhing mchog der / /
drang srong tshe dpag med pa'i zhabs drung du / /
skyes nas rgyal sras spyad pa spyod pa la / /
spyan ras gzigs dbang de dang mtshungs par shog /
mdo dang rgyud sde rgya mtsho'i dam chos kun / /
legs par rtogs nas gzhan la 'doms pa dang / /
tshul bzhin sgrub pa'i rgyal mtshan 'dzin pa la / /
'khor ba ma stong bar du brtson par shog /
ces rgyal ba'i yum mchog rje btsun sgrol ma dkar mo la bstod pa /
tshe dang ye shes spel bar byed pa'i rin po che zhes bya ba 'di ni shAkya'i dge slong dge 'dun grub pa dpal bzang pos dpal byang chub chen po'i dben gnas theg chen pho brang du sbyar ba'o / / / /
oM bde legs su gyur cig /
thams cad mkhyen pa la phyag 'tshal lo / /
gang la brten na bde blag tu / /
thar pa'i grong du bgrod pa'i thabs / /
bde gshegs bstan pa'i snying po mchog /
so sor thar ces grags pa gang / /
ngo bo dang ni rab dbye dang / /
so so'i ngos 'dzin skye ba'i rten / /
gtong ba'i rgyu dang phan yon te / /
rnam pa drug gis @# / /
ji bzhin bshad / /
nges 'byung bsam pas rgyu byas nas / /
gzhan gnod gzhi dang bcas pa las / /
ldog pa de yang lus ngag las / /
gzugs can yin zhes 'dod pa dang / /
spong ba'i sems pa rgyun chags pa / /
sa bon dang bces yin no zhes / /
'dod pa'i tshul ni rnam pa gnyis / /
rang gi sde pa gong 'og smra / /
bsnyen gnas dge bsnyen pha ma dang / /
dge tshul pha ma dge slob ma / /
dge slong ma dang dge slong ste / /
so sor thar pa rigs brgyad do / /
khyim pa'i sdom pa dang po gsum / /
rab byung sdom pa tha ma lnga / /
rtsa ba bzhi dang yan lag bzhi / /
brgyad spong bsnyen gnas sdom pa'o /
mi tshangs spyod dang ma byin len / /
srog gcod rdzun du smra ba rnams / /
rtsa ba bzhi yin mal che mtho / /
chang 'thung gar sogs phreng sogs dang / /
phyi dro'i kha zas yan lag bzhi / /
gsod rku smra dang log par g.yem / /
myos 'gyur 'thung ba lnga spong ba / /
dge bsnyen gyi ni sngom pa'o / /
sna gcig sna 'ga' phal cher spyod / /
yongs rdzogs spyod dang tshangs spyod dang / /
skyabs 'gro'i dge bsnyen rnam pa drug /
rtsa ba bzhi las gcig gnyis gsum / /
'dod log mi tshangs spyod spong dang / /
skyabs 'gro tsam gyi dge bsnyen du / /
khas len rnams dang go rim bzhin / /
rtsa ba bzhi dang yan lag drug /
bcu spong dge tshul sdom pa'o / /
gar sogs phreng sogs rnam gnyis dang / /
gser dngul len dang rnam pa gsum / /
phye bas yan lag drug tu 'gyur / /
mkhan por gsol ba gdab pa dang / /
khyim pa'i rtags ni spong ba dang / /
rab byung rtags ni len pa las / /
nyams pa rnam gsum bsnan pa yis / /
spang bya bcu gsum dag tu 'gyur / /
dge tshul sdom pa thob rjes su / /
rtsa ba'i chos drug rjes mthun gyi / /
chos drug spong ba'i sdom pa ni / /
dge slob ma yis sdom pa yin / /
gcig pu lam du 'gro mi bya / /
chu bo'i pha rol rkyal mi bya / /
skyes pa la ni reg mi bya / /
skyes pa dang ni 'dug mi bya / /
smyan du 'gyur ba mi bya zhing / /
kha na ma tho 'chab mi bya / /
de dag rtsa ba'i chos drug spang / /
gser la bzung bar mi bya zhing / /
'doms kyi spu ni breg mi bya / /
byin len ma byas za mi bya / /
gsog 'jog byas pa bza' mi bya / /
rtswa sngon mi gtsang 'dor mi bya / /
sa ni brko bar mi bya ba / /
rjes mthun chos ni rnam drug spong / /
pham brgyad lhag ma nyi shu dang / /
spong ba'i ltung byang sum cu gsum / /
ltung byed 'ba' zhig brgya brgyad cu / /
so sor bshags pa bcu gcig dang / /
nyes byas brgya dang bcu gnyis te / /
su brgya drug cu rtsa bzhi rnams / /
spong bar byed pa dge slong ma / /
pham pa bzhi dang lhag ma ni / /
bcu gsum spang ltung sum cu dang / /
ltung byed 'ba' zhig dgu bcu dang / /
sor bshags bzhi dang nyes byas ni / /
brgya @# / /
rtsa bcu gnyis bsdoms pa yi / /
nyis brgya lnga bcu rtsa gsum rnams / /
spong bar byed pa dge slong ngo / /
de ltar so thar rigs brgyad po / /
sgra mi snyan pa ma gtogs pa'i / /
gling gsum skyes pa bud med kyi / /
rten la skya yi za ma dang / /
ma ning mtshan gnyis sogs la min / /
sdom pa gtong ba'i rgyu la gnyis / /
bslab pa phul dang shi 'phos dang / /
mtshan gnyis byung dang lan gsum gyur / /
dge rtsa chad rnams thun mong ngo / /
nyi shu ma lon der shes dang / /
bsten phyir khas blangs nyin zhag 'das / /
rim bzhin dge slong dge slob ma / /
bsnyen gnas rnams kyi thun mong min / /
rtsa ba'i ltung ba byung ba dang /
dam pa'i chos ni nub pa las / /
sdom pa gtong zhes 'dod pa'ang yod / /
kha che bye brag smra ba rnams / /
sdom ldan rtsa ltung byung ba la / /
bu lon nor ldan bzhin du 'dod / /
sdom ba de dag bsrungs ba las /
gnas skabs 'bras bu lha mi dang / /
mthar thug 'bras bu byang chub gsum / /
thob par 'gyur zhes gsungs pa'i phyir / /
brtson ldan rnams kyis so sor thar / /
rtag tu gus pas 'bad da bsrung / /
dag des skye bar lus can rnams / /
rtag tu tshangs spyod la gnas shog /
ces so sor thar ba'i sdom pa gtan la dbab pa 'dul brgya mtsho'i snying po bsdus pa zhes bya ba 'di ni /
yul gangs can gyi mthar skyes pa'i snyan dngags mkhan shar btsong kha pa blo bzang grags pa'i dpal gyis sbyar ba'o / / / /
phun tshogs dge legs bye bas bskrun pa'i sku / /
mtha' yas 'gro ba'i re ba skong ba'i gsung / /
ma lus shes bya ji bzhin gzigs pa'i thugs / /
shAkya'i gtso bo de la mgos phyag 'tshal / /
zla med ston pa de yi sras kyi mchog /
rgyal ba'i mdzad pa kun gyi khur bsnams nas / /
grangs med zhing du sprul pas rnam rol ba / /
mi pham 'jam pa'i dbyangs la phyag 'tshal lo / /
shin tu dpag par dka' ba rgyal ba'i yum / /
ji bzhin dgongs pa 'grel mdzad 'dzam gling rgyan / /
klu sgrub thogs med ces ni sa gsum na / /
yongs su gags pa'i zhabs la bdag phyag 'tshal / /
shing rta chen po gnyis las legs brgyud pa'i / /
zab mo lta ba rgya chen spyod pa'i lam / /
ma nor yongs su rdzogs pa'i gnad bsdus pa'i / /
gdams pa'i mdzod 'dzin mar me mdzad la 'dud / /
rab 'byams gsung rab kun la lta ba'i mig /
skal bzang thar par bgrod pa'i 'jug ngogs mchog /
brtse bas bskyod pa'i thabs mkhas mdzad pa yis / /
gsal mdzad bshes gnyen rnams la gus phyag 'tshal / /
'dzam gling mkhas pa yongs kyi gtsug @# / /
gi rgyan / /
snyan pa'i ba dan 'gro na lhang nge ba / /
klu sgrub thogs med gnyis las rim bzhin du / /
legs brgyud byang chub lam gyi rim pa ni / /
skye rgu'i 'dod don ma lus skong bas na / /
gdams pa rin chen dbang gi rgyal po ste / /
gzhung bzang steng gi chu bo 'du ba'i phyir / /
dpal ldan legs par bshad pa'i rgya mtsho'ang yin / /
bstan pa thams cad 'gal med rtogs pa dang / /
gsung rab ma lus gdams par 'chang ba dang / /
rgyal ba'i dgongs pa bde blag rnyed pa dang / /
nyes spyod chen po'i g.yang sa las kyang srung / /
de phyir rgya bod mkhas pa'i skye bo ni / /
skal ldan du mas bsten pa'i gdams pa mchog /
skyes bu gsum gyi lam gyi rim pa yis / /
yid rab mi 'phrog dpyod ldan su zhig yod / /
gsung rab kun gyi snying po bsdu bsdu ba / /
tshul 'di thun re ston dang nyan pas kyang / /
dam chos 'chad dang thos pa'i phan yon tshogs / /
rlabs chen sdud par nges pas de don bsam / /
de nas 'di phyi'i legs tshogs ji snyed pa'i / /
rten 'brel legs par 'jigs pa'i rtsa ba ni / /
lam ston bshes gnyen dam pa 'bad pa yis / /
bsam dang sbyor bas tshul bzhin bstan pa ru / /
mthong nas srog gi phyir yang mi gtong bar / /
bka' bzhin bsgrub pa'i mchod pas mnyes par byed / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
dal ba'i rten 'di yid bzhin nor las lhag /
'di 'dra rnyed pa da res tsam zhig yin / /
rnyed dka' 'jigs sla nam mkha'i glog dang 'dra / /
tshul 'di bsams nas 'jig rten bya ba kun / /
sbun pa 'phyar ba bzhin du rtogs gyur nas / /
nyin mtshan kun tu snying po len pa dgos / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
shi nas ngan 'gror mi skye'i gdengs med cing / /
de yi 'jigs skyob dkon mchog gsuM du nges / /
de phyir skyabs 'gro shin tu brtan pa dang / /
de yi bslab bya nyams pa med par bya / /
de yang dkar nag las 'bras logs bsams nas / /
blang dor tshul bzhin sgrub pa la rag las so / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
lam mchog sgrub la mtshan nyid tshang ba'i rten / /
ma rnyed bar du sa phyod mi 'ong bas / /
de yi ma tshang med pa'i rgyu la bslab / /
sgo gsum sdig ltung dri mas sbags pa 'di / /
lhag par las sgrib sbyong ba gnad che bas / /
rgyun du stobs bzhi tshang bar bsten pa gces / /
rje btsun bla mas nyams len de ltar @# / /
mdzad / /
thar 'dod bdag kyang de bzhin bskyang 'tshal lo / /
sdug bden nyes dmigs bsam la ma 'bad na / /
thar pa don gnyer ji bzhin mi skye zhing / /
kun 'byung 'khor ba'i 'jug rim ma bsams na / /
'khor ba'i rtsa ba gcod tshul mi shes pas / /
srid las nges 'byung skyo shas bsten pa dang / /
'khor bar gang gis bcings pa shes pa gces / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
sems bskyed theg mchog lam gyi gzhung shing ste / /
rlabs chen spyod pa rnams kyi gzhi dang rten / /
tshogs gnyis kun la gsar 'gyur rtsi lta bu / /
rab 'byams dge tshogs sdud pa'i bsod nams gter / /
de ltar shes nas rgyal sras dpa' bo rnams / /
rin chen sems mchog thugs dam mthil du 'dzin / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
sbyin pa 'gro ba'i re skong yid bzhin nor / /
ser sna'i mdud pa gtsong pa'i mtshon cha mchog /
ma zhum snying stobs bskyed pa'i rgyal sras spyod / /
snyan pa'i grags pa phyogs bcur sgrog pa'i gzhi / /
de ltar shes nas lus dang longs spyod dge /
yongs su gtong ba'i lam bzang mkhas pas bsten / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
tshul khrims nyes spyod dra ma 'khrud pa'i chu / /
nyon mongs tsha gdung sal ba'i zla ba'i 'od / /
skye rgu'i dbus na lhun po lta bur brjid / /
stobs kyis bsdigs pa med par 'gro kun 'dud / /
de ltar shes nas yang dag blangs pa'i khrims / /
dam pa rnams kyis mig bzhin bsrung bar mdzad / /
rje btsun bla mas nyams lan de ltar mdzad / /
thar 'dod bdag kyang de bzhin bskyang 'tshal lo / /
bzod pa stobs ldan rnams la rgyan gyi mchog /
nyon mongs gdung ba'i dka' thub kun gyi phul / /
zhe sdang lag 'gro'i dgra la namkha' lding / /
tshig rtsub mtshon la sra ba'i go cha yin / /
de ltar shes nas bzod mchog go cha la / /
rnam pa sna tshogs tshul gyis goms par mdzad / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
mi bzlog brtan pa'i btson 'grus go bgos na / /
lung rtogs yon tan yar ngo'i zla ba zhin 'phel / /
spyod lam thams cad don dang ldan par 'gyur / /
gang brtsams las kyi mtha' rnams yid bzhin 'grub / /
de ltar shes nas le lo kun sel ba'i / /
rlabs chen brtson 'grus rgyal sras rnams @# / /
kyis brtsams / /
rje btsun bla mas nyams len da ltar mdzad / /
thar 'dod bdag kyang de bzhin bskyed 'tshal lo / /
bsam gtan sems la dbang bsgyur rgyal po ste| |bzhag na g.yo med ri yi dbang po bzhin / /
btang na dge ba'i dmigs pa kun la 'jug /
lus sems las su rung ba'i bde chen 'dren / /
de ltar shes nas rnal 'byor dbang po rnams / /
rnam g.yeng dgra 'joms ting 'dzin rgyun du bstan / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
shes rab zab mo'i de nyid lta ba'i mig /
srid pa'i rtsa ba drungs nas 'byin pa'i lam / /
gsung rab kun las bsngags pa'i yon tan gter / /
gti mug mun sel sgron me mchog tu grags / /
de ltar shes nas thar 'dod mkhas pa yi / /
lam de 'bad pa du mas bskyed par mdzad / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
rtse gcig bsam gtan tsam la 'khor ba yi /
rtsa ba gcod pa'i nus pa ma mthong zhing / /
zhi gnas lam dang bral ba'i shes rab kyis / /
ji tsam dpyad kyang nyon mongs mi ldog pas / /
yin lugs phu thag chod pa'i shes rab de / /
g.yo med zhi gnas rta la bskyon nas ni / /
mtha' bral dbu ma'i rigs pa'i mtshon rnon gyis / /
mthar 'dzin dmigs gtad thams cad 'jig byed pa'i / /
tshul bzhin dpyod pa'i yangs ba'i shes rab kyis / /
de nyid rtogs pa'i blo gros rgyas par mdzad / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
rtse gcig goms pas ting 'dzin 'grub pa ni / /
smos par ci 'tshal tshul bzhin dpyod pa yi / /
so sor rtog pa yis kyang yin lugs la / /
g.yo med shin tu brtan par gnas pa yi / /
ting 'dzin bskyed par mthong nas zhi lhag gnyis / /
zung 'brel sgrub la brtson rnams ya mtshan no / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
mnyam gzhag na mkha' lta bu'i stong nyid dang / /
rjes thob sgyu ma lta bu'i stong pa gnyis / /
bsgoms nas thabs shes zung du 'brel ba yis / /
rgyal sras spyod pa'i pha rol 'gro ba bsngags / /
de ltar rtogs nas phyogs re'i lam gyis ni / /
tshim pa med pa skal bzang rnams kyi lugs / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
de lngar rgyu dang 'bras bu'i theg chen gyi / /
lam mchog @# /
kha /
gnyis kar dgos pa'i thun mong lam / /
ji bzhin bskyed nas mkhas pa'i ded dpon gyi / /
mgon la brten nas rgyud sde'i rgya mtsho cher / /
zhugs nas yongs rdzogs man dag bsten pa des / /
dal 'byor thob pa don dang ldan par byas / /
rje btsun bla mas nyams len de ltar mdzad / /
thar 'dod bdag kyang de bzhin bskyang 'tshal lo / /
rang gi yid la goms par bya phyir dang / /
skal bzang gzhan la'ang phan par bya ba'i phyir / /
rgyal ba dgyes pa'i yongs su rdzogs pa'i lam / /
go sla'i ngag gis bshad pa'i dge ba des / /
'gro ba kun kyang rnam dag lam bzang dang / /
'bral med gyur cig ces ni smon lam 'debs / /
rje btsun bla mas smon lam de ltar btab / /
thar 'dod bdag kyang de bzhin 'debs 'tshal lo / /
'+s+ton pa bla na med pa'i bstan pa dang / /
mjal pa 'di 'dra bla ma'i drin yin pas / /
dge ba 'di yang 'gro ba ma lus pa / /
bshes gnyen dam pas 'dzin pa'i rgyu ru bsngo / /
nga yi bla ma blo bzang grags pa de / /
dga' ldan gnas sam bde ba can la sogs / /
dag pa'i zhing khams gad na bzhugs kyang rung / /
bdag sogs 'khor gyi thog mar skye bar shog /
dang por rgya chen thos pa mang du btsal / /
bar du gzhung lugs thams cad gdams par shar / /
tha mar nyin mtshan kun tu nyams su blangs / /
kun kyang bstan pa rgyas pa'i ched du bsngo / / / /
oM bde legs su gyur cig /
'jig rten mtho ris byang grol lta ba'i mig /
srid lam 'khyams pas dub pa'i ngal so'i gnas / /
bde legs rtsa ba drin can bla ma dang / /
rje btsun mkhyen pa'i gter gyi zhabs la 'dud / /
'bad pa chung dus rlabs chen tshogs sdud la / /
dge la rjes su yi rang mchog tu gsungs / /
khyad par rang gis sngon byas dge ba la / /
rlom sems bral bas dga' ba cher bskyed na / /
sngon byas dge ba gong du 'phel lo zhes / /
rgyal bas gsungs pa'i don de bsgrub phyir dang / /
dgos pa gzhan yang mang du mthong bas na / /
sems khyod dga' ba 'di ltar bskyed na legs / /
dang por rgya chen thos pa mang du btsal / /
bar du gzhung lugs thams cad gdams par shar / /
tha mar nyin mtshan kun tu nyams su blangs / /
kun kyang bstan pa rgyas pa'i ched du bsngos / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
blang dor gnas la kun nas 'thoms pa'i mun / /
yang dag thos pa'i sgron mes ma bsal bar / /
lam mi shes na thar pa'i grong mchog tu / /
'jug @# / /
par 'gyur ba smos kyang ci zhig dgos / /
de nyid phyir na mi pham chos rje dang / /
'dzam gling rgyan drug mchog gnyis zhes grags pa'i / /
gzhung la phyogs re ba dang rags pa res / /
tshim par ma byas kun la zhib tu sbyangs / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
khyad par tshu rol mthong bas dngos po yi / /
de nyid gtan la 'bebs pa'i sgo gcig pu / /
yang dag rigs pa'i gzhung gi dka' gnas la / /
'bad pa du mas yang dang yang du sbyangs / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
mdo sngags gzhung la ngal ba mang byas kyang / /
zab don nyams su len dang smra ba na / /
gang yang ma bslabs ci yang mi shes pa'i / /
lta ba'i tshul las ring du ma song bar / /
mthong nas lhag par klu sgrub gzhung lugs kyi / /
zab mo 'byed pa'i phra ba'i rigs lam nas / /
yang dag lta ba 'dren pa'i gnad kun la / /
legs par sbyangs te the tshom chod par byas / /
tshul 'di bsam shing mdun ma logs nas gda' / /
bka' drin che'o rje btsun mkhyen pa'i gter / /
'di na rdzogs sangs rgyas su bgrod pa la / /
zab mo rdo rje theg dang phar phyin theg /
rnam pa gnyis yod gsang sdags phar phyin las / /
shin tu khyad par 'phags pa yin no zhes / /
nyi ma zla ba lta bur kun tu grags / /
tshig de bden pa'i tshig tu 'dod bzhin du / /
zab mo'i theg de ji lta bu zhig ces / /
tshol bar mi byed mkhas pa'i khur 'dzin pa / /
de 'dra de yang shes rab can yin na / /
de las gzhan pa'i dbang po rtul po gang / /
shin tu phrad dka' gong na med pa'i lam / /
'di 'dra yal bar 'dor ba kye ma'o mtshar / /
de nyid phyir na rgyal ba'i theg pa mchog / /
sangs rgyas las kyang dkon pa'i rdo rje theg /
dngos grub gnyis kyi gter gyur zab mo der / /
zhugs nas 'bad pa mang pos ring du sbyangs / /
tshul 'di bsams shing mdun ma legs nas gda' / /
bka' drin cha'o rje btsun mkhyen pa'i gter / /
rgyud sde 'og ma gsum gyi lam gyi tshul / /
mi shes de yis rnal 'byor bla med rgyud / /
rgyud sde kun gyi mchog tu thag bcad kyang / /
dam bca' tsam du zad par legs mthong nas / /
gsang ba spyi rgyud legs par grub pa dang / /
dpung bzang gis zhus bsam gtan phyi ma sogs / /
bya rgyud rigs gsum spyi dang bye brag gi rgyud sde rnams la ring du 'dris par byas / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i @# / /
gter / /
rgyud sde gnyis pa spyod pa'i rgyud rnams kyi / /
gtso bor gyur pa rnam snang mngon byang gi /
rgyud la sbyangs pas spyod pa'i rgyud kyi phyogs / /
gang yin de yang legs par nges par byas / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
rgyud sde gsum pa rnal 'byor rgyud rnams kyi / /
gtso bo dpal ldan de nyid bsdus pa'i rgyud / /
bshad rgyud rdo rje rtse mo la sogs la / /
sbyangs pas rnal 'byor rgyud kyi dga' ston myong / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
bzhi pa rnal 'byor bla na med pa la / /
'phags yul mkhas pa rnams la nyi zla ltar / /
yongs su grags pa'i pha rgyud 'dus pa dang / /
rnal 'byor ma rgyud kye rdor bde mchog gi / /
rtsa rgyud bshad pa'i rgyud la sogs pa dang / /
mdo rgyud gzhan dang bshad srol mi 'dra ba'i / /
shing rta'i srol chen dus kyi 'khor lo'i rgyud / /
gsal byed dri ma med pa'i 'od la sbyangs / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
dang por rkya chen po mang du thos pa btsal ba'i skabs te dang po'o / / / /
de nas gdul bya'i blo mun sel ba'i mchog /
'jam pa'i dbyangs la shugs drag rgyun ring gi /
dad pa brtan pos gzhung lugs gdams pa ru / /
'char phyir gsol btab rgyu tshogs kun la 'bad / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
de ltar 'bad pas klu sgrub thogs med las / /
rim bzhin brgyud pa'i byang chub lam rim la / /
thun mong min pa'i nges pa rnyed gyur pas / /
zab mo'i gzhung mchog phar phyin gdams par shar / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
byang phyogs 'di na tshad ma'i gzhung lugs la / /
sbyangs dang ma sbyangs du ma mgrin gcig tu / /
mdo dang sde bdun kun la byang chub tu / /
bgrod pa'i nyams len rim pa yod min zer / /
'jam pa'i dbyangs kyis phyogs kyi glang po la / /
dngos su 'di rtsams 'di ni ma 'ongs dus / /
'gro ba kun gyi mig tu 'gyur ro zhes / /
gsung gi gnang ba stsal ba'ang tshad mar byed / /
de ni mi rigs smra ba'i phul byung du / /
mthong nas lhag par tshul der dpyad pa na / /
tshad ma kun las btus pa'i mchod brjod don / /
tshad ma grub par lugs 'byung lugs ldog @# / /
gis / /
rnam grol don du gnyer la bcom ldan 'das / /
tshad mar bsgrubs shing de las de yi ni / /
bstan pa kho na thar 'dod 'jug ngogs su / /
nges pa gting nas rnyed pas thag gnyis kyi / /
lam gyi gnad kun 'dril bar rigs lam nas / /
legs bar thon pas lhag par dga' ba rnyed / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
de nas byang sa mdo snga rgyan gnyis po / /
legs par sbyar te tshul bzhin rab 'bad pas / /
mi pham chos rje'i gzhung dang rjes 'brang gi / /
gzhung kun nyams su len pa'i gdams par shar / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
lhag par zab cing rgya che'i gsung rab tshogs / /
bsgrigs pa'i go rim nyid las lam gyi gnad / /
kun la nges ltar bslab pa kun btus la / /
brten nas mdo sde kun las btus pa sogs / /
klu sgrub lugs kyi gzhung mchog du ma'i don / /
nyams su len pa'i rim pa lags par mthong / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
de nas bsam gtan phyi ma rnam snang ni / /
mngon par byang chub sangs rgyas gsang ba yis / /
legs par bshad pa'+man ngag la brten nas / /
lam gyi gnad kun legs par gdams par shar / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
dpal ldan de nyid bsdus pa'i lam gyi gnad / /
ting 'dzin gsum gyis bsdus par mthong bar ni / /
cung zad sla yang lam der zab mo'i don / /
sgom tshul rtogs par dka' ba paN chen ni / /
sangs rgyas gsang bas rtsa bshad cha mthun rgyud / /
rnam gsum sbyar te tshul bzhin bshad pa dang / /
rgyud sde gsum gyi zab mo'i nyams len rnaMs / /
sgom rim ji bzhin bshad pas blo mun bsal / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
thub pa'i legs bshad kun gyi mthar thug pa / /
dpal ldan rnal 'byor bla na med pa'i rgyud / /
de yi nang nas shin tu ches zab pa / /
dpal ldan gsang ba 'dus pa'i rgyud rgyal la / /
smra ba'i dam pa klu sgrub 'di skad gsung / /
rtsa ba'i rgyud du lam gyi gnad rnams ni / /
mtha' drug tshul bzhi'i rgya yis btab ste gnas / /
de phyir bshad pa'i rgyud kyi rjes 'brangs nas / /
bla ma'i man ngag las ni shes byar gsungs / /
tshul @# / /
de gnad du bzung nas man ngag gi /
mthar thug mdor byas spyod bsdus rnam gzhag sogs / /
'dus pa 'phags pa'i skor gyi phan kun la / /
ring du 'dris par byas te rtsa ba'i rgyud / /
sgron me lta bur gsal bar byed pa la / /
brten nas bshad rgyud chen po lnga dang ni / /
legs par sbyar la 'bad pa chen pos sbyangs / /
sbyangs pas 'das pa'i rim gnyis spyi dang ni / /
khyad par rdzogs pa'i rim pa'i gnad kun rnyed / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
de yi mthu las bde dgyes dus 'khor sogs / /
rgyud sde mang po'i gnad don gdams par shar / /
de dag bdag gis gzhan du bshad pas na / /
'dir ni rnam dpyod can la sgo tsam zhig /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
bar du gzhung lugs thams cad gdams par shar ba'i skabs te gnyis pa'o / / / /
de ltar gdams pa'i gter du gyur pa na / /
theg chen gnyis kyi thun mong lam dang ni / /
thun mong min pa'i lam gyi rim pa gnyis / /
gnad bsdus tshang ba'i lam la 'dres par sbyangs / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
rgyal sras smon lam gang+gA'i klung rnams ni / /
dam chos 'dzin pa'i smon lam nang 'dus par / /
gsungs phyir dge rtsa ji snyed bsags pa ni / /
kun kyang thub bstan rgyas pa'i ched du bsngos / /
tshul 'di bsams shing mdun ma legs nas gda' / /
bka' drin che'o rje btsun mkhyen pa'i gter / /
tha mar nyin mtshan kun tu nyams su blangs pa dang / /
kun kyang bstan pa rgyas pa'i ched du bsngos pa'i skabs te gsum pa'o / / / /
rang gi dge ba rgya cher spel phyir dang / /
rnam dpyod ldan pa'i skal bzang mang bo la / /
'jug sgo ma nor tshul bzhin bstan pa'i phyir / /
rang gi rtogs pa brjod pa 'di byas so / /
de las thob pa'i dge ba'i tshogs rnams kyis / /
rim pa 'di yis 'gro ba ma lus kun / /
thub pa'i brtul zhugs bla na med bzung nas / /
rgyal ba dgyes pa'i lam la 'jug par shog /
ces rang gi rtogs pa mngon par brjod pa mdo tsam du bshad pa 'di ni /
mang du thos pa'i dge slong shar btsong kha pa blo bzang grags pa'i dpal gyis 'brog ri bo che dge ldan rnam par rgyal ba'i gling du sbyar ba'i yi ge pa ni dka' bzhi pa rin chen dpal lo / /
'dis kyang bstan pa rin @# / /
po che phyogs kun tu rgyas par byed nus par gyur cig / / /
gang zhig dag ni gnas skabs dang / /
mthar thug bde legs thams cad ni / /
bde blag nyid du 'grub 'gyur ba'i / /
sdig pa dag pa'i cho ga bshad / /
chos bzhi bstan pa'i mdo las /
stobs bzhi dang ldan na byas shing bsags pa'i sdig pa thams cad 'dag par gsungs pas las kyi sgrib pa sbyang bar 'dod pas ni gnyen po stobs bzhi la 'bad par bya'o / /
de la rten gyi stobs mthar gsungs kyang nyams su blang ba'i rim pa la sngon du blangs na bde la /
de dag bya ba'i rim pa ni 'di'o / /
thog mar gnas shin tu gtsang bar dkon mchog gi rten mang du dkram la / /
de dag la sangs rgyas dang byang chub sems dpa' dngos yin snyam pa'i 'du shes bzhag /
de rnams kyi spyan sngar mchod pa bzang la mang ba bkod pa mdzes par bshams ba blos dpag tu med par sprul nas mchod /
de nas tshe rabs thog ma med pa nas de lta la thug gi bar du dug gsum gyis kun nas bslang ba'i sgo gsum gyi sdig ba rang gis byas pa dang /
gzhan la byed du bcug pa dang /
gzhan gyis byas pa la rjes su yi rang ba bgyis pa rnams kyis spyir 'khor ba dang khyad par du ngan song gsum gyi sdug bsngal drag la yun ring ba bskyed pa'i tshul yang yang bsaMs la shin tu 'jiD pa'i yid kyis dgras gtses pa'i kha nyen po stobs can la skyabs 'cha' ba bzhin du dkon mchog la skyabs 'cha' ba'i bsam pa drag po bskyed la ngag tu 'di skad brjod do / /
gtso bo rgyal ba 'gro ba'i mgon / /
'gro ba skyobs pa'i don brtson pa / /
stobs chen 'jigs pa kun sel la| |de ring nyid nas skyabs su mchi / /
de yi thugs su chud pa'i chos / /
'khor ba'i 'jigs pa sel ba dang / /
byang chub sems dpa'i tshogs la yang / /
de bzhin yang dag skyabs su mchi / /
bdag ni 'jigs pas rnam skrag pas / /
kun tu bzang la bdag nyid dbul / /
'jam pa'i dbyangs la'ang bdag nyid kyis / /
bdag gi lus 'di dbul bar bgyi / /
thugs rjes spyod pa ma 'khrul ba'i / /
spyan ras gzigs mgon de la yang / /
nyam thag nga ros 'o dod 'bod /
sdig ldan bdag la bskyab tu gsol / /
'phags pa namkha'i snying po dang / /
sa yi snying po dag dang ni / /
thugs rje che mgon thams cad la / /
skyabs 'tshol snying nas 'o dod 'bod / /
gang zhig mthong nas gshin rje yi / /
pho nya la sogs sdang ba rnams / /
skrag nas phyogs bzhir 'byer byed pa / /
rdo rje can la @# / /
skyabs su mchi / /
sngon chad khyed kyi bka' las 'das / /
da ni 'jigs pa che mthong nas / /
khyed la skyabs su mchi lags kyi / /
'jigs pa myur du bsal du gsol / /
zhes lan gsum brjod la sangs rgyas dang byang chub sems dpa' rnams kyi bran du bdag nyid phul nas de dag gi skyabs 'og tu chud par bya /
de nas las kyi sgrib pa'i 'bras bu mi 'dod bzhin du nyams su myong ba'i sems can mtha' yas pa rnams dran par byas nas /
bdag gi mar gyur ba'i sems can 'di dag thams cad bde ba thams cad dang ldan par bya /
sdug bsngal thams cad dang bral ba nges par bdag gis bya'o / /
de'i phyir du bdag gis bla na med pa'i sangs rgyas kyi go 'phang ci nas kyang myur du thob par bya'o snyam pa'i byang chub kyi sems yid la dung dung ba mang du bskyed de /
de gnyis ni rten gyi stobs so / /
de nas bdag gis bgyi bar ma 'os pa 'di dang 'di dag byas pa thams cad rgyal ba sras bcas kyi spyan sngar mi gsang bar bsgrag par bya'o snyam du bsams la /
nyes pa thams cad bsgrag cing rang nyid nyes can du khas blangs pa'i sgo nas smod pa'i rnam pa can gyi rnam par sun 'byin pa'i stobs sgom pa ni tshigs su bcad pa 'di dag brjod la bya ste /
sangs rgyas rkang gnyis dam pa dag /
thugs brtse thugs rje ldan pa'i thugs / /
gang dag phyogs bcu'i 'jig rten na / /
bzhugs pa bdag la dgongs su gsol / /
bdag gi sngon chad sdig pa'i las shin tu mi bzad gang bgyis pa / /
stob bcu'i spyan sngar mchis nas ni / /
de dag thaMd bshaD par bgyi / /
pha ma dag tu mi 'dzin dang / /
sadyas rnams su mi 'dzin dang / /
dge ba dag tu mi 'dzin pas / /
sdig pa bdag gis gang bgyis dang / /
phyug po'i rgyags pas dregs pa dang / /
rigs dang longs spyod dregs pa dang / /
gzhon pa'i rgyags pas dregs pa yis / /
bdag gis sdig pa gang bgyis dang / /
nyes pa dmigs su ma mthong bas / /
nyes par bgyis pa'i las dang ni / /
nyes par bsams shing nyes smras pa'i / /
sdig las bdag gis gang bgyis dang / /
byis pa'i blo yis 'jug pa dang / /
mi shes mun pa'i sems dang ni / /
sdig pa'i grogs po'i dbang gyur dang / /
nyon mongs rnam par 'khrug sems dang / /
rtsed mo dga' ba'i dbang nyid dang / /
mya ngan dang ni nad dbang dang / /
nor gyis mi chog nyes pa yis / /
bdag gis sdig pa gang bgyis dang / /
'phags min skye bo 'dre ba dang / /
phrag dog ser sna'i rgyu dang ni / /
g.yo dang dbul ba'i nyes pa yis / /
bdag gis sdig pa @# / /
gang bgyis dang / /
phongs dang rgud pa'i dus kyi tshe / /
'dod pa rnams kyis 'jigs rgyu dang / /
phyug po ma yin gyur pa yis / /
bdag gis sdig pa gang bgyis dang / /
g.yo ba'i sems kyi dbang nyid dang / /
'dod dang khro ba'i dbang dag dang / /
bkres dang skom pas nyen pa yis / /
bdag gis sdig pa gang bgyis dang / /
bud med rgyu dang gos kyi phyir / /
nyon mongs gdung ba sna tshoD kyis / /
bdag gis sdig pa gang bgyis dang / /
lus dang ngag dang yid kyi sdig /
nyes par spyad pa rnam gsum dag /
'di 'dra'i tshul gyis gang bgyis pa / /
de dag thams cad bdag 'chags so / /
sangs rgyas rnams dang chos rnams dang / /
de bzhin nyan thos rnams la yang / /
gus pa ma lags gang bgyis pa / /
de dag thams cad bdag 'chags so / /
gang yang rang sangs rgyas rnams dang / /
byang chub sems dpa' rnams la yang / /
gus pa ma lags bgyis pa rnams / /
de dag thams cad bdag 'chags so / /
dam chos smra ba rnams la yang / /
gus pa ma lags bgyis pa dang / /
chos la'ang gus pa ma bgyis pa / /
de dag thams cad bdag 'chags so / /
bdag gis rtag tu mi shes pas / /
dam pa'i chos ni spangs pa dang / /
pha ma rnams la ma gus gang / /
de dag thams cad bdag 'chags so / /
blun pa dang ni byis pa dang / /
'dod chags zhe sdang gti mug dang / /
nga rgyal dregs pas bsgribs bgyis pa / /
de dag thams cad bdag 'chags so / /
bdag gis phyogs bcu'i 'jig rten du / /
stobs bcu rnams la mchod par bgyi / /
bdag gis phyogs bcu'i sems can rnams / /
sdug bsngal kun las gdon par bgyi / /
sems can bsam gyis mi khyab kun / /
sa bcu la ni dgod par bgyi / /
sa bcu la ni gnas nas kyang / /
thams cad de bzhin gshegs gyur cig /
ji srid sdug bsngal rgya mtsho las / /
de kun thar 'gyid nus srid du / /
sems can re re'i phyir yang ni / /
bskal pa bye bar spyad par bgyi / /
gser 'od dam pa zhes bgyi ba / /
las rnams thams cad byang bgyis pa / /
zab mo dag ni ston pa 'di / /
sems can de dag bstan par bgyi| |gang gi bskal pa stong rnams su / /
sdig pa shin tu mi bzod bgyis / /
lan cig rab tu bshags pa yis / /
de dag thams cad byang bar 'gyur / /
gang gi las kyi sgrib pa rnams / /
myur du yang dag zad 'gyur ba / /
gser 'od dam pa dag pa yi / /
bshags pa 'di dag bshags nas ni / /
rin chan 'byung gnas mchog bcu po / /
sa bcu la ni gnas par bgyi / /
sangs rgyas yon @# / /
tan snang bar bgyi / /
srid pa'i mtsho las bsgral bar bgyi / /
sangs rgyas rgya mtsho chu bo dang / /
yon tan rgya mtsho zab mo de / /
sangs rgyas yon tan bsam yas kyis / /
thams cad mkhyen du rdzogs par bgyi / /
ting 'dzin brgya stong rnams dang / /
gzungs rnams bsam gyis mi khyab dang / /
dbang stobs byang chub yan lag gis / /
stobs bcu dam par 'gyur bar bgyi / /
dgongs pa'i thugs kyi sangs rgyas rnams / /
bdag la rnam par gzigs su gsol / /
thugs rje ldan pa'i thugs kyis ni / /
nongs par rab tu bzung du gsol / /
bdag gis bskal pa brgya rnams su / /
sngon chad sdig pa gang bgyis pa / /
de phyir bdag ni mya ngan sems / /
phongs dang mya ngan 'jigs pas gzir / /
sdig pa'i las la 'jigs par bgyid / /
yid ni rtag tu dman par 'gyur / /
gang dang gang du spyod bgyis pa / /
bdag ni gang du'ang dga' ma mchis / /
sangs rgyas thams cad thugs rje ldan / /
'gro ba kun gyi 'jigs sel bas / /
nongs par rab tu bzung du gsol / /
'jigs pa dag las bdag thar mdzod / /
bdag gi nyon mongs las rnams kyi / /
dri ma de bzhin gshegs pas sol / /
sangs rgyas rnams kyis bdag la ni / /
snying rje'i chu yis bkru bar gsol / /
sdig pa thams cad bshags par bgyi / /
sngon chad bdag gis gang bgyis dang / /
de ltar bdag gi sdig pa gang / /
da dag thams cad bdag 'chags so / /
nongs par bgyis pa'i las rnams kun / /
slan chad mi bgyi sdom par bgyi / /
bdag gis nongs pa bgyis pa gang / /
sdig de bcab par mi bgyi'o / /
lus kyi las ni rnam gsum dang / /
ngag gi rnam pa bzhi dag dang / /
yid kyi rnam pa gsum pa rnams / /
de dag thams cad bdag 'chags so / /
lus kyis bgyis dang ngag gi las / /
yid kyis rnam par bsams pa dang / /
las rnams bcu po bgyis pa dag /
de dag thams cad bdag 'chags so / /
mi dge'i las bcu spang nas su / /
dge ba bcu po bsten bgyi ste / /
sa bcu la ni bdag gnas bgyi / /
stobs bcu mchog tu 'gyur bar bgyi / /
bdag gi sdig pa'i las gang dag /
mi 'dod 'bras bu thob bgyid pa / /
sangs rgyas sbyan sngar mchis nas ni / /
de dag thams cad bshags par bgyi / /
'dzam bu'i gling 'dir gang dag dang / /
'jig rten khams ni gzhan dag tu / /
gang rnams dge ba'i las bgyid pa / /
de dag kun la yi rang ngo / /
lus dang ngag dang yid kyis kyang / /
bdag gi bsod nams gang 'grub pa / /
bdag ni dge ba'i rtsa ba @# / /
des / /
byang chub mchog la rig par bgyi / /
srid 'gro nyam ngar byis pa'i blo yis ni / /
shin tu mi zad sdig pa gang bgyis pa / /
stobs bcu mnga' ba'i spyan sngar mchis nas ni / /
sdig pa de kun so sor bshags par bgyi / /
skye ba nyam nga srid pa nyam nga dang / /
'jig rten nyam nga g.yo sems nyam nga bar / /
lus kyi spyod pa nyam nga sna tshogs kyis / /
bdag gis sdig pa gang bsags de 'chags so / /
byis pa blun byas g.yo sems nyam nga dang / /
sdig pa'i grogs dang 'phrad pa'i nyam nga dang / /
sred pa nyam nga 'dod chags nyam nga dang / /
zhe sdang nyam nga gti mug nyam nga dang / /
ngal ba'i nyam nga dus kyi nyam nga dang / /
bsod nams bsgrib pa nyam nga dag gis kyang / /
rgyal ba yang dag mngon sum mchis nas ni / /
sdig pa da kun so sor bshags par bgyi / /
zhes gser 'od dam pa nas gsungs pa 'di yid gzhan du ma yengs par de dag re re nas kyi don dran bzhin pa'i ngang nas rang gis nyes pa byas pa de dag la 'gyod cing nongs pa'i sgo nas sangs rgyas sras bcas mngon sum du zhugs pa'i mdun du nyes pa rnams bsgrag pa lan gsum du bya'o / /
de nas nyes pa las slar bzlog pa'i stobs med na bshags pa stobs chung bar gsungs pas /
nyes pa rnams yid la byas la 'di dang 'di rnams deng nas bzung ste mi bya'o snyam pa'i sdom sems bskyed par bya ste /
dus ring por spong thub pa rnams la dus de tsam du mi bya ba'i bsam pa dang /
dus thung ba las mi thub pa rnams la yang /
'phags pa ka dya ya nas mdzad pa ltar tha na nyin mtshan re rer yang mi bya'o snyam pa'i sdom sems mang du bya'o / /
de nas gnyen po kun tu spyod pa'i stobs ni /
rang dang bshags yul dang bshags pa'i cho ga la sogs pa thams cad sgyu ma dang rmi lam la sogs pa bzhin du rang bzhin med pa'i don dran pa dang /
sdig pa 'dag pa'i thabs su dmigs la shes rab snying po dang bzang spyod sogs kyi mdo sde zab mo gdon cing /
yi ge 'dri ba sogs kyang bya ba dang /
sangs rgyas byang sems mang po'i mtshan brjod pa dang /
de dag la mchod pa mang du dbul ba dang /
tsha tsha la sogs pa'i mchod rten dang sku gzugs ci 'grub gsar du bzhengs /
rnying pa 'chos pa dang /
yi ge brgya pa la sogs pa'i gzungs sngags khyad par can rnams gdon pa ste /
'phags pa zhi ba lhas dngos su gsungs pa drug dang gzhan yang dge ba'i bya ba la brtson par bya'o / / / /
de nas bsags pa'i dge ba rnams bsdo ba dang smon lam rnam par dag pas kha @# / /
bsgyur zhing /
nam yang mi zad par byed pa ni mgon po klu sgrub kyis gsungs pa ltar bya ste /
de ltar bgyis pa'i bsod nams dang / /
bdag gis bgyis dang ma bgyis gar / /
des ni sems can thams cad kyang / /
bla med byang chub sems ldan shog /
sems can thams cad dri med dbang / /
yongs rdzogs mi khom kun 'dus shing / /
spyod pa rang dbang yod pa dang / /
'tsho ba bzang dang ldan par shog /
lus can dag ni thams cad kyang / /
lag na rin chen nyid ldan zhing / /
yo byad thams cad mtha' yas pa / /
'khor ba srid du mi zad shog /
bud med thams cad dus kun tu / /
skyes mchog nyid du 'gyur bar shog /
lus can thams cad rig pa dang / /
rkang par ldan pa nyid du shog /
lus can kha dog ldan pa dang / /
gzugs bzang gzi brjid che ba dang / /
lta na sdug cing nad med dang / /
stobs chen tshe dang ldan par shog /
thams cad thabs la mkhas gyur te / /
sdug bsngal kun las thar ba dang / /
dkon mchog gsum la gzhol ba dang / /
sangs rgyas chos nor cher ldan shog /
byams dang snying rje dga' ba dang / /
nyon mongs btang snyoms gnas pa dang / /
sbyin dang tshul khrims bzod brtson 'grus / /
bsam gtan shes rab kyis brgyan cing / /
tshogs rnams thams cad yongs rdzogs te / /
mtshan dang dpe byed gsal ba dang / /
bsam gyis mi khyab sa bcu dag /
rgyun mi chad par bgrod par shog /
bdag kyang yon tan de dag dang / /
gzhan kun gyis kyang brgyan ldan te / /
nyes pa kun las grol ba dang / /
sems can kun mchog byams pa dang / /
sems can kun gyi bsam pa dang / /
dge ba thams cad rdzogs bgyid cing / /
rtag tu lus can thams cad kyi / /
sdug bsngal sel bar bgyid par shog /
'jig rten kun na skye bo gang / /
su dag 'jigs pas skyo ba de / /
bdag gi ming tsam thos pas kyang / /
shin tu 'jigs pa med par shog /
bdag ni mthong dang dran pa dang / /
ming tsam thos pas skye bo rnams / /
rab dang 'khrug med rnal ma dang / /
rdzogs pa'i byang chub nges pa dang / /
tshe rabs kun tu rjes 'brang ba'i / /
mngon shes lnga po thob par shog /
sems can kun la rnam kun tu / /
rtag tu phan bde bgyid par shog /
'jig rten kun na skye bo gang / /
sdig pa byed par 'dod gyur pa / /
de dag thams cad gnod med par / /
rtag tu cig car bzlog gyur cig /
sa dang chu dang me dang rlung / /
sman dang dgon pa'i shing bzhin du / /
rtag tu sems can thams cad kyis / /
rang dgar dgag med @# / /
spyod par shog /
sems can rnams la srog bzhin phangs / /
bdag la de dag ches phangs shog /
bdag la de dag sdig smin cing / /
bdag dge ma lus der smin shog /
ji srid sems can 'ga' zhig kyang / /
gong du ma grol de srid du / /
de phyir bla na med pa yi / /
byang chub thob kyang gnas gyur cig /
ces de dag gi don dran bzhin bsam yengs par bya ste /
smon pa'i gnas rnams la 'dun pa drag po nyin re bzhin lan gsum gsum bya'o / /
de lta bu'i sdig pa sbyong thabs ni ji srid sdig pa dag pa'i rtags byung byung du bya ste /
rtags ni rmi lam na zas ngan bskyugs pa dang /
zho dang 'o ma la sogs 'thung ba dang /
skyugs pa dang /
nyi ma dang /
zla ba mthong ba dang /
namkha' la 'gro ba dang /
me 'bar ba dang /
ma he dang mi nag po thub pa dang /
dge slong dang dge slong ma'i dge 'dun mthong ba dang /
'o ma 'byung ba'i shing dang /
glang po che dang /
khyu mchog dang /
ri dang seng ge'i khri dang /
khang bzang gi steng du 'dzegs pa dang /
chos nyan pa rmis na sdig pa byang bar shes par bya'o / /
zhes skul byed kyi gzungs las bshad do / /
de dag thun bzhir bcad nas nyi ma re re bzhin rgyun ldan du yun ring po'i bar du bya'o / /
de ltar byed pa'i long skabs ma byung ba'i tshe yang nyin re la stobs bzhi tshang tsam re ma chag na sdig pa mang po 'dag par gsungs so / /
sdig pa'i gnyen po yongs su rdzogs pa ni / /
stobs bzhi yin te de yi cho ga rnams / /
rgyal sras zhi ba lha yi rjes 'brangs nas / /
go bder lag tu blang ba'i rim par bsgrigs / /
tshul 'di mngon mtho'i dpal gyis nyer mdzes shing / /
rgyal ba'i bstan 'dzin rnams la shin tu gus / /
dpal 'byor bzang pos gsol ba btab pa'i ngor / /
blo bzang grags pas byams pa gling du bris / /
de yi dge bas mtha' yas 'gro ba yi / /
las sgrib ma lus dag pas phyi nang gi /
nyer 'tshe kun dang bral nas rgyal ba yi / /
go 'phang mchog tu bde blag bgrod par shog /
'dis kyang rgyal ba'i bstan pa rin po che dar zhing rgyas la yun ring du gnas par gyur cig / / /
na mo| byang chub sems dpa'i ltung ba bshags pa /
bdag ming 'di zhes bgyi ba /
bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo / /
de bzhin gshegs pa rdo rje snying pos rab tu 'joms pa la phyag 'tshal lo / /
de bzhin gshye pa rin chen 'od 'phro la phyag 'tshal lo / /
de bzhin gshegs pa klu dbang gi rgyal po la phyag 'tshal lo / /
de bzhin gshegs pa dpa' bo'i sde la phyag 'tshal lo / /
de bzhin gshegs pa dpal dgyes @# / /
la phyag 'tshal lo / /
de bzhin gshegs pa rin chen me la phyag 'tshal lo / /
de bzhin gshegs pa rin chen zla 'od la phyag 'tshal lo / /
de bzhin gshegs pa mthong ba don yod la phyag 'tshal lo / /
de bzhin gshegs pa rin chen zla ba la phyag 'tshal lo / /
de bzhin gshegs pa dri ma med pa la phyag 'tshal lo / /
de bzhin gshegs pa dpal sbyin la phyag 'tshal lo / /
de bzhin gshye pa tshangs pa la phyag 'tshal lo / /
de bzhin gshegs pa tshangs pas byin la phyag 'tshal lo / /
de bzhin gshegs pa chu lha la phyag 'tshal lo / /
de bzhin gshegs pa chu lha'i lha la phyag 'tshal lo / /
de bzhin gshegs pa dpal bzang la phyag 'tshal lo / /
de bzhin gshegs pa tsan dan dpal la phyag 'tshal lo / /
de bzhin gshegs pa gzi brjid mtha' yas la phyag 'tshal lo / /
de bzhin gshegs pa 'od dpal la phyag 'tshal lo / /
de bzhin gshegs pa mya ngan med pa'i dpal la phyag 'tshal lo / /
de bzhin gshegs pa sred med kyi bu la phyag 'tshal lo / /
de bzhin gshegs pa me tog dpal la phyag 'tshal lo / /
de bzhin gshegs pa tshangs pa'i 'od zer rnam par rol bas mngon par mkhyen pa la phyag 'tshal lo / /
de bzhin gshegs pa padma'i 'od zer rnam par rol pas mngon par mkhyen pa la phyag 'tshal lo / /
de bzhin gshegs pa nor dpal la phyag 'tshal lo / /
de bzhin gshegs pa dran pa'i dpal la phyag 'tshal lo / /
de bzhin gshegs pa mtshan dpal shin tu yongs grags la phyag 'tshal lo / /
de bzhin gshegs pa dbang po'i tog gi rgyal mtshan gyi rgyal po la phyag 'tshal lo / /
de bzhin gshegs pa shin tu rnam par gnon pa'i dpal la phyag 'tshal lo / /
de bzhin gshegs pa g.yul las shin tu rnam par rgyal ba la phyag 'tshal lo / /
de bzhin gshegs pa rnam par gnon pas gshegs pa la phyag 'tshal lo / /
de bzhin gshegs pa kun nas snang ba bkod pa'i dpal la phyag 'tshal lo / /
de bzhin gshegs pa rin chen padma rnam par gnon pa la phyag 'tshal lo / /
de bzhin gshegs pa dgra bcom pa yang dag par rdzogs pa'i sangs rgyas rin po che dang padma la rab tu bzhugs pa ri dbang gi rgyal po la phyag 'tshal lo / /
de dag la sogs pa phyogs bcu'i 'jig rten gyi khams thams cad na de bzhin gshegs pa dgra bcom pa yang dag par rdzogs pa'i sangs rgyas bcom ldan 'das gang ji snyed cig bzhugs te 'tsho zhing gzhes pa'i sangs rgyas bcom ldan 'das de dag thams cad bdag la dgongs su gsol bdag gis skye ba 'di dang /
skye ba thog ma'i tha ma ma mchis pa nas @# / /
'khor ba na 'khor ba'i skye gnas thams cad du sdig pa'i las bgyis pa dang /
bgyid du bstsal ba dang /
bgyid pa la rjes su yi rang ba'am /
mchod rten gyi dkor ram /
dge 'dun gyi dkor ram /
phyogs bzhi'i dge 'dun gyi dkor phrogs pa dang /
'phrog tu bcug pa dang /
'phrog pa la rjes su yi rang ba'am /
mtshams ma mchis pa lnga'i las bgyis pa dang /
bgyid du bstsal ba dang /
bgyid pa la rjes su yi rang ba'am /
mi dge ba bcu'i las kyi lam yang dag par blang ba la zhugs pa dang /
'jug tu bstsal ba dang /
'jug pa la rjes su yi rang ba'am /
las kyi sgrib pa gang gis bsgribs nas bdag sems can dmyal bar mchi ba'am /
dud 'gro'i skye gnas su mchi ba'am /
yi dwags kyi yul du mchi ba'am /
yul mtha' 'khob tu skye ba'am /
kla klor skye ba'am /
lha tshe ring po rnams su skye ba'am /
dbang po ma tshang bar 'gyur ba'am /
lta ba log pa 'dzin par 'gyur ba'am /
sangs rgyas 'byung ba la mnyes par mi bgyid par 'gyur ba'i las kyi sgrib pa gang lags pa de dag thams cad sangs rgyas bcom ldan 'das ye shes su gyur pa /
spyan du gyur pa /
dpang du gyur pa /
tshad mar gyur pa /
mkhyen pas gzigs pa de dag gi spyan sngar mthol lo / /
'chags so / /
mi 'chab po mi sbed do / /
slan chad kyang gcod cing sdom par bgyid lags so / /
sangs rgyas bcom ldan 'das de dag thams cad bdag la dgongs su gsol /
bdag gis skye ba 'di dang /
skye ba thog ma'i tha ma ma mchis pa nas 'khor ba na 'khor ba'i skye gnas gzhan dag tu sbyin pa tha na dud 'gro'i skye gnas su skyes pa la zas khams gcig tsam stsal ba'i dge ba'i rtsa ba gang lags pa dang /
bdag gis tshul khrims bsrungs pa'i dge ba'i rtsa ba gang lags pa dang /
bdag gis tshangs par spyad pa'i dge ba'i rtsa ba gang lags pa dang /
bdag gis sems can yongs su smin par bgyis pa'i dge ba'i rtsa ba gang lags pa dang /
bdag gis byang chub tu sems bskyed pa'i dge ba'i rtsa ba gang lags pa dang /
bdag gi bla na med pa'i ye shes kyi dge ba'i rtsa ba gang lags pa de dag thams cad gcig tu bsdus shing bzlums te bsdoms nas bla na ma mchis pa dang /
gong na ma mchis pa dang /
gong ma'i yang gong ma /
bla ma'i yang bla mar yongs su bsngo bas bla na med pa yang dag par rdzogs pa'i byang chub tu yongs su bsngo bar bgyi'o / /
ji ltar 'das pa'i sangs rgyas bcom ldan 'das rnams kyis yongs su bsngos pa dang /
ji ltar ma byon pa'i sangs rgyas bcom ldan 'das rnams kyis yongs su bsngo bar 'gyur pa dang /
ji ltar da ltar bzhugs pa'i sangs rgyas bcom ldan 'das rnams kyis yongs su bsngo @# / /
bar mdzad pa de bzhin du bdag gis kyang yongs su bsngo bar bgyi'o / /
sdig pa thams cad ni so sor bshags so / /
bsod nams thams cad la ni rjes su yi rang ngo / /
sangs rgyas thams cad la ni bskul zhing gsol ba 'debs so / /
bdag gis bla na med pa'i ye shes kyi mchog dam pa thob par gyur cig /
mi mchog rgyal ba gang dgad ltar bzhugs pa dang / /
gang dag 'das pa dag dang de bzhin gang ma byon / /
yon tan bsngags pa mtha' yas rgya mtsho 'dra kun la / /
thal mo sbyar bar bgyis te skyabs su nye bar mchi'o / /
'phags pa phung po gsum pa zhes bya ba theg pa chen po'i mdo rdzogs so / / / /
' rgya gar skad du /
Ar+ya b+ha dra tsA r+ya praNi d+hA na rA dzA /
bod skad du /
'phags pa bzang po spyod pa'i smon lam gyi rgyal po / /
'phags pa 'jam dpal gzhon nur gyur pa la phyag 'tshal lo / /
ji snyed su dag phyogs bcu'i 'jig rten na / /
dus gsum gshegs pa mi yi seng ge kun / /
bdag gis ma lus de dag thams cad la / /
lus dang ngag yid dang bas phyag bgyi'o / /
bzang po spyod pa'i smon lam stobs dag gis / /
rgyal ba thams cad yid kyi mngon sum du / /
zhing gi rdul snyed lus rab btud pa yis / /
rgyal ba kun la rab tu phyag 'tshal lo / /
rdul gcig steng na rdul snyed sangs rgyas rnams / /
sangs rgyas sras kyi dbus na bzhugs pa dag /
de ltar chos kyi dbyings rnams ma lus pa / /
thams cad rgyal pa dag gis gang bar mos / /
de dag bsngags pa mi zad rgya mtsho rnams / /
dbyangs kyi yan lag rgya mtsho'i sgra kun gyis / /
rgyal ba kun gyi yon tan rab brjod cing / /
bde bar gshegs pa thams cad bdag gis bstod / /
me tog dam pa 'phreng ba dam pa dang / /
sil snyan rnams dang byung pa gdugs mchog dang / /
mar me mchog dang bdug spos dam pa yis / /
rgyal ba de dag la ni mchod par bgyi / /
na bza' dam pa rnams dang dri mchog dang / /
phye ma phur ma ri rab mnyam pa dang / /
bkod pa khyad par 'phags pa'i mchog kun gyis / /
rgyal ba de dag la ni mchod par bgyi / /
mchod pa gang rnams bla med rgya che ba / /
de dag rgyal ba thams cad la yang mos / /
bzang po spyod la dad pa'i stobs dag gis / /
rgyal ba kun la phyag 'tshal mchod par bgyi / /
'dod chags zhe sdang gti mug dbang gis ni / /
lus dang ngag dang de bzhin yid kyis kyang / /
sdig pa bdag gis bgyis pa ci mchis pa / /
de dag thams cad bdag gis so sor bshags / /
phyogs bcu'i rgyal ba kun dang sangs rgyas sras / /
rang rgyal rnams dang slob dang mi slob dang / /
'gro ba kun gyi bsod nams gang la yang / /
de dag kun kyi rjes su bdag yi rang / /
gang rnams phyogs bcu'i @# / /
'jig rten sgron ma dag /
byang chub rim par sangs rgyas ma chags brnyes / /
mgon po de dag bdag gis thams cad la / /
'khor lo bla na med pa bskor bar bskul / /
mya ngan 'da' ston gang bzhed de dag la / /
'gro ba kun la phan zhing bde ba'i phyir / /
bskal pa zhing gi rdul snyed bzhugs par yang / /
bdag gi thal mo rab sbyar gsol bar bgyi / /
phyag 'tshal ba dang mchod cing bshags pa dang / /
rjes su yi rang bskul zhing gsol ba yi / /
dge ba cung zad bdag gis ci bsags pa / /
thams cad bdag gis byang chub phyir bsngo'o / /
'das pa'i sangs rgyas rnams dang phyoD bcu yi / /
'jig rten dag na gang bzhugs mchod gyur cig /
gang yang ma byon de dag rab myur bar / /
bsam rdzogs byang chub rim par sangs rgyas sbyon / /
phyogs bcu ga la'i zhing rnams ji snyed pa / /
de dag rgya cher yongs su dag gyur cig /
byang chub shing dbang drung gshegs rgyal ba dang / /
sangs rgyas sras kyis rab tu gang bar shog /
phyogs bcu'i sems can gang rnams ji snyed pa / /
de dag rtag tu nad med bde gyur cig /
'gro ba kun gyi chos kyi don rnams ni / /
mthun par gyur cing re ba'ang 'grub par shog /
byang chub spyod pa dag ni bdag spyod cing / /
'gro ba kun tu skye ba dran gyur cig /
tshe rabs kun tu 'chi 'pho skye ba na / /
rtag tu bdag ni rab tu 'byung bar shog /
rgyal ba kun gyi rjes su slob gyur te / /
bzang po spyod pa yongs su rdzogs byed cing / /
tshul khrims spyod pa dri med yongs dag pa / /
rtag tu ma nyams skyon med spyod par shog /
lha yi skad dang klu dang gnod sbyin skad / /
grul bum dag dang mi yi skad rnams dang / /
'gro ba kun gyi sgra rnams ji tsam par / /
thams cad skad du bdag gis chos bstan to / /
des shing pha rol phyin la rab brtson te / /
byang chub sems ni nam yang brjed ma gyur / /
sdig pa gang rnams sgrib par gyur pa dag /
de dag ma lus yongs su byang bar shog /
las dang nyon mongs bdud kyi las rnams las / /
grol zhing 'jig rten 'gro ba rnams su yang / /
ji ltar padma chus mi chags pa bzhin / /
nyi zla nam khar thogs pa med ltar spyad / /
zhing gi khyon dang phyogs rnams ji tsam bar / /
ngan song sdug bsngal rab tu zhi bar byed / /
bde ba dag la 'gro ba kun dgod cing / /
'gro ba thams cad la ni phan par spyad / /
byang chub spyod pa yongs su rdzogs byed cing / /
sems can dag gi spyod dang mthun par 'jug /
bzang po spyod pa dag ni rab ston cing / /
ma 'ongs bskal pa kun tu spyod gyur cig /
bdag gi spyod dang mtshungs par gang spyod pa / /
de dag dang ni rtag tu 'grogs par shog /
lus dang ngag rnams dang ni sems kyis kyang / /
spyod pa dag dang smon lam gcig tu spyad / /
bdag la phan par 'dod pa'i groD @# / /
pa gang / /
bzang po spyod pa rab tu ston bgyid pa / /
de dag dang yang rtag tu phrad par shog /
de dag bdag gis nam yang yid mi dbyung / /
sangs rgyas sras kyis bskor ba'i mgon po rnams /
mngon sum rtag tu bdag gis rgyal ba blta / /
ma 'ongs bskal pa kun tu mi skyo bar / /
de dag la yang mchod pa rgya cher bgyi / /
rgyal ba rnams kyi dam pa'i chos 'dzin cing / /
byang chub spyad pa kun tu snang bar byed / /
bzang po spyod pa rnam par sbyang ba yang / /
ma 'ongs bskal pa kun tu spyad par bgyi / /
srid pa thams cad du yang 'khor ba na / /
bsod nams ye shes dag ni mi zad rnyad / /
thabs dang shes rab ting 'dzin rnam thar dang / /
yon tan kun gyi mi zad mdzod gyur cig /
rdul gcig steng na rdul snyed zhing rnams te / /
zhing der bsam gyis mi khyab sangs rgyas rnams / /
sangs rgyas sras kyi dbus na bzhugs pa la / /
byang chub spyad pa spyod cing blta bar bgyi / /
de ltar ma lus thams cad phyogs su yang / /
skra tsam khyon la dus gsum chang snyed kyi / /
sangs rgyas rgya mtsho zhing rnams rgya mtsho dang / /
bskal pa rgya mtshor spyod cing rab tu 'jug /
gsung gcig yan lag rgya mtsho'i sgra skad kyis / /
rgyal ba kun dbyangs yan lag rnam dag pa / /
'gro ba kun gyi bsam pa ji bzhin dbyangs / /
sangs rgyas gsung la rtag tu 'jug par bgyi / /
dus gsum gshegs pa'i rgyal ba thams cad dag /
'khor lo'i tshul rnams rab tu bskor ba yi / /
de dag gi yang gsung dbyangs mi zad la / /
blo yi stobs kyis bdag kyang rab tu 'jug /
ma 'ongs bskal pa thams cad 'jug par yang / /
skad cig gcig gis bdag kyang 'jug par bgyi / /
gang yang bskal pa dus gsum tshad de dag /
skad cig cha shas kyis ni zhugs par spyod / /
dus gsum gshags pa ma yi seng ge gang /
de dag skad cig gcig la bdag gis blta / /
rtag tu de dag gi ni spyod yul la / /
sgyu mar gyur pa'i rnam thar stobs kyis 'jug /
gang yang dus gsum dag gi zhing bkod pa / /
de dag rdul gcig steng du mngon par bsgrub / /
de ltar ma lus phyogs rnams thams cad du / /
rgyal ba dag gi zhing rnams bkod la 'jug /
gang yang ma byon 'jig rten sgron ma rnams / /
de dag rim par 'tshang rgya 'khor lo bskor / /
mya ngan 'das pa rab tu zhi mtha' ston / /
mgon po kun gyi drung du bdag mchi'o / /
kun tu myur ba'i rdzu 'phrul stobs rnams dang / /
kun nas sgo yi thag pa'i stobs rnams dang / /
kun tu yon tan spyod pa'i stobs rnams dang / /
kun tu khyab pa byams pa dag gi stobs / /
kun nas dge ba'i bsod nams stobs rnams dang / /
chags pa med par gyur pa'i ye shes stobs / /
shes rab thabs dang ting 'dzin stobs @# / /
dag gis / /
byang chub stobs rnams yang dag sgrub par byed / /
las kyi stobs rnams yongs su dag byed cing / /
nyon mongs stobs rnams kun tu 'joms par byed / /
bdud kyi stobs rnams stobs med rab byed cing / /
bzang po spyod pa'i stobs ni rdzogs par bgyi / /
zhing rnams rgya mtsho rnam par dag byed cing / /
sems can rgya mtsho dag ni rnam par sgrol / /
chos rnam rgya mtsho rab tu mthong byed cing / /
ye shes rgya mtsho rab tu rtogs par byed / /
spyod ba rgya mtsho rnam par dag bgyid cing / /
smon lam rgya mtsho rab tu rdzogs par byed / /
sangs rgyas rgya mtsho rab tu mchod bgyid cing / /
bskal pa rgya mtshor mi skyo spyad par bgyi / /
gang yang dus gsum gshegs pa rgyal ba yi / /
byang chub spyod pa'i smon lam bya brag rnams / /
bzang po spyod pas byang chub sangs rgyas nas / /
de kun ma lus bdag gis rdzogs par bgyi / /
rgyal ba kun gyi sras kyi thu bo pa / /
gang gi ming ni kun tu bzang zhes bya / /
mkhas pa de dang mtshungs par spyad pa'i phyir / /
dge ba 'di dag thams cad rab tu bsngo / /
lus dang ngag dang yid kyang rnam dag cing / /
spyod pa rnam dag zhing rnams yongs dag par / /
bsngo ba bzang po mkhas pa ci 'dra ba / /
de 'drar bdag kyang de dang mtshungs par shog / /
kun nas dge ba bzang po spyad pa'i phyir / /
'jam dpal gyi ni smon lam spyad par bgyi / /
ma 'ongs bskal kun tu mi skyo bar / /
de yi bya ba ma lus rdzogs par bgyi / /
spyod pa dag ni tshad yod ma gyur cig / /
yon tan rnams kyang chad gzung med par shog /
spyod pa tshad med pa la gnas nas kyang / /
de dag 'khrul ba thams cad 'tshal bar bgyi / /
nam mkha'i mthar thug gyur pa ji tsam pa / /
sems can ma lus mtha' yang de bzhin te / /
ji tsam las dang nyon mongs mthar gyur pa / /
bdag gi smon lam mtha' yang de tsam mo / /
gang yang phyogs bcu'i zhing rnams mtha' yas pa / /
rin chen brgyan te rgyal ba rnams la phul / /
lha dang mi yi bde ba mchog rnams kyang / /
zhing gi rdul snyed bskal par phul ba bas / /
gang gis bsngo ba'i rgyal po 'di thos nas / /
byang chub mchog gi rjes su rab mos shing / /
lan cig tsam yang dad pa bskyed pa ni / /
bsod nams dam pa'i mchog tu 'di 'gyur ro / /
gang gis bzang spyod smon lam 'di btab pas / /
des ni ngan song thams cad spangs par gyur / /
des ni grogs po ngan pa spangs pa yin / /
snang ba mtha' yas de yang des myur mthong / /
de dag rnyed par ba rnyed bde bar 'tsho / /
mi tshe 'dir yang de dag legs par 'ong / /
kun tu bzang po de yang ci 'dra bar / /
de dag ring por mi thogs de bzhin 'gyur / /
mtshams med lnga po dag gi sdig pa rnams / /
gang gis mi shes dbang gis byas pa dag /
de yis bzang po @# / /
spyod pa 'di brjod na / /
myur du ma lus yongs su byang bar 'gyur / /
ye shes dang ni gzugs dang mtshan rnams dang / /
rigs dang kha dog rnams dang ldan par 'gyur / /
bdud dang mu steD mang pos de mi thub / /
'jig rten gsum po kun na'ang mchod par 'gyur / /
byang chub shing dbang drung du de myur 'gro / /
song nas sems can phan phyir der 'dug ste / /
byang chub sangs rgyas 'khor lo rab tu bskor / /
bdud rnams sde dang bcas pa thams cad btul / /
gang yang bzang po spyod pa'i smon lam 'd-i / /
'chang ba dang ni ston tam klog na yang / /
de yi rnam par smin pa'ang sangs rgyas mkhyen / /
byang chub mchog la som nyi ma byed cig /
'jam dpal dpa' bos ji ltar mkhyen pa dang / /
kun tu bzang po de yang de bzhin te / /
de dag kun gyi rjes su bdag slob phyir / /
dge ba 'di dag thams cad rab tu bsngo / /
dus gsum gshegs pa'i rgyal ba thams cad kyis / /
bsngo ba gang la mchog tu bsngags pa des / /
bdag gis dge ba'i rtsa ba 'di kun kyang / /
bzang po spyod phyir rab tu bsngo bar bgyi / /
bdag ni 'chi ba'i dus byed gyur pa na / /
sgrib pa thams cad dag ni phyir bsal te / /
mngon sum snang ba mtha' yas de mthong nas / /
bde ba can gyi zhing der rab tu 'gro / /
der song nas ni smon lam 'di dag kyang / /
thaMd ma lus mngon du 'gyur par shog /
de dag ma lus bdag gis yongs su gang / /
'jig rten ji srid sems can phan par bgyi / /
rgyal ba'i dkyil 'khor bzang zhing dga' ba der / /
padmo dam pa shin tu mdzes las skyes / /
snang ba mtha' yas rgyal bas mngon sum du / /
lung bstan pa yang bdag gis der thob shog / /
der ni bdag gis lung bstan rab thob nas / /
sprul pa mang po bye ba phrag brgya yis / /
blo yi stobs kyis phyoD bcu rnams su yang / /
sems can rnams la phan pa mang po bgyid / /
bzang po spyod pa'i smon lam btab pa yi / /
dge ba cung zad bdag gis ci bsags pa / /
des ni 'gro ba'i smon lam dge ba rnams / /
skad cig gcig gis thams cad 'byor par shog /
bzang po spyod pa'i smon lam bsdos pa yis / /
bsod nams dam pa mtha' yas gang thob des / /
'gro ba sdug bsngal chu bor bying ba rnams / /
'od dpag med pa'i gnas rab thob par shog /
smon lam rgyal ba 'di dag mchog gi gtso / /
mtha' yas 'gro ba kun la phan byed cing / /
kun tu bzang pos brgyan pa'i gzhung grub ste / /
ngan song rgyud rnams ma lus stobs par shog /
'phags pa bzang po spyod pa'i smon lam gyi rgyal po rdzogs so / / / /
rgya gar skad du /
A r+ya mai tri pra Ni d+ha na rA dzA /
bod skad du /
'phags pa byams pa'i smon lam gyi @# / /
rgyal po /
sangs rgyas dang byang chub sems dpa' thams cad la phyag 'tshal lo / /
kun dga' bo ji ltar byang chub sems dpa' sems dpa' chen po byams pas dam bcas pas sngon byang chub sems dpa'i spyad pa spyod pa'i tshe nyin lan gsum mtshan lan gsum du bla gos phrag pa gcig tu gzar nas pus mo g.yas pa'i lha nga sa la btsugs te thal mo sbyar nas tshig 'di skad ces smon lam btab bo / /
sangs rgyas kun la phyag 'tshal lo / /
drang srong lha mig ldan pa yi / /
byang chub sems dpa' rnams dang yang /
nyan thos rnams la phyag 'tshal lo / /
ngan 'gro'i lam ni bzlog ba bgyid cing / /
mtho ris lam ni rab ston la / /
rga shi med par 'dren bgyid pa'i / /
byang chub sems la phyag 'tshal lo / /
sems kyi dbang du gyur pas na / /
bdag gis sdig po ci bgyis pa / /
sangs rgyas spyan sngar mchis nas su / /
bdag gi de dag bshags par bgyi / /
bdag las rnam pa gsum gang gis / /
bsod nams tshogs ni bskyed pa de / /
bdag gi kun mkhyen sa bon te / /
bdag la byang chub mi zad shog /
phyogs bcu dag gi zhing rnams su / /
sangs rgyas mchod pa gang byung ba / /
sangs rgyas mkhyen pa yi rang ba / /
de la bdag ni yi rang ngo / /
sdig pa thams cad bshags par bgyi / /
bsod nams kun la yi rang ngo / /
sangs rgyas kun la phyag 'tshal lo / /
bdag ni ye shes mchog thob shog /
phyogs bcu dag gi phyogs rnams su / /
sa bcu dag la gnas pa yi / /
byang chub sems dpa' byang chub mchog / /
'tshang rgya bgyid par skul ma 'debs / /
byang chub dam par sangs rgyas shing / /
sdo dang bcas pa'i bdud btul nas / /
srog chags kun la sman slad du / /
chos kyi 'khor lo bskor gyur cig /
chos rnga chen po'i sgra yas ni / /
sems can sdug bsngal thar bgyid shog /
bskal pa bya ba bsam yas su / /
chos ston mdzad cing bzhugs gyur cig /
'dod pa'i 'dam du bying gyur cing / /
sred pa'i srad bus dam bcings pa / /
'ching bkun gyis bcings dag la / /
rkang gnyis mchog rnams gzigs su gsol / /
sems kyi dri mar gyur pa la / /
sangs rgyas rnams ni smod mi mdzad / /
sems can rnams la byams thugs ldan / /
srid pa'i mtsho las sgrol bar shog /
rdzogs pa'i sangs rgyas gang bzhugs dang / /
gang dag 'das dang ma byon pa / /
de dag rjes su bdag slob cing / /
byang chub spyad pa spyod gyur cig / /
pha rol phyin drug rdzogs bgyis pa'i / /
'gro drug sems can thar bgyid shog /
mngon shes drug po mngon bgyis nas / /
bla med byang chub reg gyur cig /
ma skyes pa dang mi 'byung dang / /
rang bzhin nam mchis gnas ma mchis / /
rnam rig ma mchis dngos ma mchis /
stong pa'i chos ni rtogs par shog /
sangs @# / /
rgyas drang srong chen po ltar / /
sems can ma mchis sro ma mchis / /
gang zag ma mchis gso ma mchis / /
bdag ma mchis kyi chos rtogs shog /
bdag 'dzin bdag gir 'dzin pa yi / /
dngos po kun la mi gnas par / /
sems can kun la sman slad du / /
ser sna ma mchis sbyin gtong shog /
dngos po dngos po ma mchis pa'i / /
bdag gi longs spyod lhun grub shog /
dngos po thams cad rnam 'jig bas / /
sbyin pa'i pha rol phyin rdzogs shog /
khrims kyi tshul khrims skyon med cing / /
tshul khrims rnam par dag dang ldan / /
rlom sems med pa'i tshul khrims kyis / /
tshul khrims pha rol phyin rdzogs shog /
sa 'am yang na chu 'am me / /
rlung gi khams ltar mi gnas shing / /
bzod pa'am khro ba ma mchis pa'i / /
bzod pa'i pha rol phyin rdzogs shog / /
brtson 'grus brtsams pa'i brtson 'grus kyis / /
brtan spro le lo ma mchis shing / /
stobs dang ldan pa'i lus sems kyis / /
brtson 'grus pha rol phyin rdzogs shog sgyu ma lta bu'i ting 'dzin dang / /
dpa' bar 'gro ba'i ting 'dzin dang / /
rdo rje lta bu'i ting 'dzin gyis / /
bsam gtan pha rol phyin rdzogs shog /
rnam par thar pa'i sgo gsum dang / /
dus gsum mnyam pa nyid dang ni / /
rig gsum mngon sum bgyis pa yis / /
shes rab pha rol phyin rdzogs shog /
sangs rgyas kun gyis bsngags pa dang / /
'od dang gzi brjid 'bar ba dang / /
byang chub sems dpa'i brtson 'grus kyis / /
bdag gzhan bsam brdzogs gyur cig /
de ltar spyad pa spyod byad cing / /
byams pa grags dang ldan pa yis / /
pha rol phyin drug rdzogs byas nas / /
sa bcu'i spo la rab tu gnas / / / /
'di nas shi 'phos gyur ma thag /
dga' ldan skye gnas yid dga' bar / /
myur du byams mgon mnyes byas nas / /
byang chub lung bstan thob par shog / / /
' bdag gis byang chub spyod pa la / /
'jug pa rnam par brtsams pa yi / /
dge ba gang des 'gro ba kun / /
byang chub spyod la 'jug par shog /
phyogs rnams kun na lus dang sems / /
sdug bsngal nad pa ji snyed pa / /
de dag bdag gi bsod nams kyis / /
bde dga' rgya mtsho thob par shog /
de dag 'khor ba ji srid du / /
nam yang bde las nyams ma gyur / /
'gro bas bla na med pa yi / /
bde ba rgyun mi 'chad thob shog / /
'jig rten khams na dmyal bdag / /
gang dag ji snyed yod pa rnams / /
de dag tu ni lus can rnams / /
bde can bde bas dga' bar shog /
grang bas nyam thag dro thob shog /
byang chub sems pa'i sprin chen las / /
byung ba'i chu bo mtha' yas kyis / /
che bas nyam thag bsil thob shog /
ral gri lo ma'i nags tshal yang / /
de la dga' tshal sdug gur shog /
shal ma li yi sdong po yang / /
dpag bsam shing du 'khrungs par shog /
mthing @# / /
ril ngur pa dag dang ngang pa dang / /
bzhad sogs skad snyan 'byin pas mdzes gyur cig /
padma dri bsung che ldan mtsho dag gis / /
dmyal ba'i sa phyogs dag ni nyams dgar shog /
sol phung de dag rin chen phung por gyur / /
sa bsregs shel gyis gzhi bstar bar shog /
bsdus 'joms ri bo rnams kyang mchod pa yi / /
gzhal med khang gyur bde gshegs gang bar shog /
mdag ma rdo bsregs mtshon gyi char pa dang / /
deng nas bzung ste me tog char par gyur / /
phan tshun mtshon gyis 'debs pa de yang ni / /
deng nas brtse phyir me tog 'phen par shog /
chu bo rab med me dang 'dre nang bying ba dag /
sha kun zhig gyur rus gong me tog kun da'i mdog /
bdag gi dge pa'i stobs kyis lha yi lus thob nas / /
lha mo rnams dang lhan cig dal gyis 'bab gnas shog /
ci phyir 'di ni gshin rje'i mi dang khwa dang bya rgod mi bzad rnaMs skrag byed / /
kun nas mun bsal bde dga' skyed pa'i mthu bzang 'di ko su yi mthu snyam ste / /
gyen du bltas na nam mkha'i dkyil na phyag na rdo rje 'bar ba bzhugs mthong nas / /
rab tu dga' ba'i shugs kyis sdig dang bral nas de dang lhan cig 'gro bar shog / /
me tog char pa spos chu dang 'dres 'bab pa yis / /
dmyal ba'i me dag chil chil gsod pa mthong gyur nas / /
glo bur bde bas tshim pa 'di ci bsam pa dang / /
sems dmyal rnams kyis phyag na padmo mthong bar shog /
grogs dag 'jigs pa bor la rings par tshur shog 'u bu'i thad du ni / /
gang gis mthu yis sdug bsngal thams cad dang bral dga' ba'i shugs phyin la / /
'gro ba kun nas yongs skyob byang chub sems dpa' brtse ba skyes gyur pa / /
gzhon nu zur phud can 'bar 'jigs pa med par byed pa ci zhig phyin / /
khyod kyi lha brgya'i cong pa na dag gis zhabs kyi padma la mchod cing / /
thugs rjes brla na spyan dbu la me tog du ma'i tshogs kyi char 'bab pa / /
khang brtseD yid 'ong lha mo stong phrag bstong dbyangs sgrog ldan 'di ltos zhes / /
'jaM dbyangs de 'dra mthong nas da ni seMs dmyal ca co 'don par shog /
de ltar bdag gi dge rtsas kun tu bzang la sogs / /
byang chub sems dpa' sgrib pa med sprin bde ba dang / /
bsil zhing dri zhim dang ldan char pa 'babs mthong nas / /
se ni dmyal ba de dag mngon par dgar gyur cig /
dud 'gro rnams ni gcig la gcig /
za ba'i 'jigs dang bral bar shog /
sgra mi snyan pa'i mi bzhin du / /
yi dwags rnams ni bde bar gyur / /
'phags pa spyan ras gzigs dbang gi / /
phyag nas 'bab pa'i 'o rgyun gyi / /
yi dwags arnams ni tshim byas shing / /
khrus byas rtag tu bsil bar shog / /
long ba rnams kyis mig mthong zhing / /
'on pas rtag tu sgra thos shog /
lha @# / /
mo sgyu 'phrul ji bzhin du / /
sgrum ma'ang gnod med btsa' bar shog /
gcer bu rnams kyis gos dag dang / /
bkres pa rnams kyis zas dang ni / /
skom pa rnams kyis chu dag dang / /
btung ba zhim po thob par shog /
bkren pa rnams kyis nor thob shog /
mya ngan nyam thag dga' thob shog /
yid ched rnams kyang yid sos shing / /
brtan pa phun sum tshogs par shog /
sems can nad pa ji snyed pa| |myur du nad las thar gyur cig /
'gro ba'i nad ni ma lus pa / /
rtag tu 'byung ba med par shog /
skrag pa rnams ni 'jigs med shog /
bcings pa rnams ni grol bar gyur / /
mthu med rnams ni mthu ldan zhing| |sems ni phan tshun gnyen gyur cig /
'gron po dag ni thams cad la / /
phyogs rnams thams cad bde bar shog /
gang gi don du 'gro byed pa / /
de 'bad mi dgos grub gyur cig /
gru dang gru chen zhugs pa rnams / /
yid la bsams pa grub gyur te / /
chu yi ngogs su bder phyin nas / /
gnyen dang lhan cig dga' bar shog /
mya ngan lam gol 'khyams pa rnams / /
'gron po dag dang phrad gyur nas / /
chom rkun stag sogs 'jigs med par / /
mi ngal bde blag 'dong bar shog /
dgon sogs lam med nyam nga bar / /
byis pa rgan po mgon med par / /
gnyid log myos shing rab myos rnams / /
lha dag srung bar byed par shog /
ming la kun las thar pa dang / /
dad dang shes rab brtse ldan zhing / /
zas dang spyod pa phun tshogs nas / /
rtag tu tshe rabs dran par shog /
thams cad nam kha' mdzod bzhin du / /
longs spyod chad pa med par shog| rtsod pa med cing 'tshe med par / /
rang dbang du ni spyod par shog /
sems can gzi brjid chung ngu gang / /
de dag gzi brjid chen por shog /
dka' thub can gang gzugs ngan pa / /
gzugs bzang phun sum tshogs gyur cig /
'jig rten bud med ji snyed pa / /
de dag skyes pa nyid gyur cig /
ma rabs rnams ni mtho thob cing / /
nga rgyal dag kyang bcom par shog /
bdag gi bsod nams 'di yis ni / /
sems can thams cad ma lus pa / /
sdig pa thams cad spangs nas ni / /
rtag tu dge ba byed par shog /
byang chub sems dang mi 'bral zhing / /
byang chub spyod la gzhol ba dang / /
sangs rgyas rnams kyis yongs bzung zhing / /
bdud kyi las rnams spangs par shog /
sems can 'di dag thams cad ni / /
tshe yang dpag med ring bar shog /
rtag tu bde bar 'tsho 'gyur zhing / /
'chi ba'i sgra yang grag ma gyur / /
dpag bsam shing gi skyed mos tshal / /
sangs rgyas dang ni sangs rgyas sras / /
chos snyan sgrog pas gang ba yis / /
phyogs rnams thams cad gang bar shog /
thams cad du ni sa gzhi dag /
bseg ma la sogs med pa dang / /
lag mthil mnyam pa baiDU r+ya'i / /
rang bzhin @# / /
'jam por gnas gyur cig /
'khor gyi dkyil 'khor yong dgur yang / /
byang chub sems dpa' mang po dag /
rang gi legs bsa sa steng dag /
brgyan par mdzad pas bzhugs gyur cig /
lus can kun gyis bya dang ni / /
shing dang 'od zer thams cad dang / /
nam mkha' las kyang chos kyi sgra / /
rgyun mi 'chad par thos par shog /
de dag rtag tu sangs rgyas dang / /
sangs rgyas sras dang phrad gyur cig /
mchod pa'i sprin na mtha' yas pas / /
'gro ba'i bla ma mched par shog /
lha yang dus su char 'bebs shing / /
lo tog phun sum tshogs par shog /
rgyal po chos bzhin byed gyur cig /
'jig rten dag kyang dang bar shog |sman rnams mthu dang ldan pa dang / /
gsang sngags bzlas brjod 'grub par shog /
mkha' 'gro srin po la sogs pa / /
snying rje'i sems dang ldan gyur cig /
sems can 'ga' yang sdug ma gyur / /
'jigs dang brnyas par mi 'gyur zhing / /
'ga' yang yid mi bde ma gyur / /
gtsug lag khang rnams klog pa dang / /
kha ton gyis rgyas legs gnas shog /
rtag tu dge 'dun mthun pa dang / /
dge 'dun don yang 'grub par shog /
bslab pa nod pa'i dge slong dag /
dben pa dag kyang thob par shog /
g.yeng ba thams cad spangs nas ni / /
sems ni las rung sgom gyur cig /
dge slong ma rnams rnyed ldan zhing / /
'thab dang gnod pa spangs par shog /
de bzhin rab tu byung ba kun / /
tshul khrims nyams pa med gyur cig /
tshul khrims 'chal bas yid byung nas / /
rtag tu sdig pa zad byed shog /
bde 'gro dag kyang thob gyur nas / /
der yang brtul zhugs mi nyams shog /
mkhas pa rnams ni bkur ba dang / /
bsod snyoms dag kyang rnyed par shog /
rgyud na yongs su dag pa dang / /
phyogs rnams kun tu grags par shog /
ngan song sdug bsngal mi myong zhing / /
dka' bs+p+yad pa med par yang / /
lha bas lhag pa'i lus kyis ni / /
de dag sangs rgyas myur thob shog /
sems can kun gyis lan mang du / /
sangs rgyas thams cad mchod byed cing / /
sangs rgyas bde ba bsam yas kyis / /
rtag tu bde dang ldan gyur cig /
byang chub sems dpa' rnams kyis ni / /
'gro don thugs la dgongs 'grub shog /
mgon po yis ni gang dgongs pa / /
sems cad rnams la de 'byor shog /
de bzhin rang sangs rgyas rnams dang / /
nyan thos rnams kyang bde gyur cig /
bdag kyang 'jam dbyangs bka' drin gyis / /
sa rab dga' ba thob bar du / /
rtag tu tshe rabs dran pa dang / /
rab tu byung ba thob par shog /
bdag ni kha zas gyi nas kyang / /
nyams dang ldan zhing 'tsho bar shog /
tshe rabs kun tu dben gnas pa / /
phun sum ldan pa thob bar shog /
gang tshe lta bar 'dod pa'am / /
cung zad bri bar 'dod na yang / /
mgon @# / /
po 'jam dbyangs de nyid ni / /
gegs med par yang mthong bar shog /
phyogs bcu nam kha'i mthas gtugs pa'i / /
sems can kun don bsgrub pa'i phyir / /
ji ltar 'jam dbyangs spyod mdzad pa / /
bdag gi spyod pa'ang de 'drar shog /
ji srid namkha' gnas pa dang / /
'gro ba ji srid gnas gyur pa / /
de srad bdag ni gnas gyur nas / /
'gro ba'i sdug bsngal sel bar shog /
'gro ba'i sdug bsngal gang ci'ang rung / /
de kun bdag la smin gyur cig /
byang chub sems dpa'i dge 'dun gyis / /
'gro ba'i bde la spyod par shog /
'gro ba'i sdug bsngal sman gcig pu / /
bde ba thams cad 'byung ba'i gnas / /
bstan pa rnyed dang bkur sti dang / /
bcas te yun ring gnas gyur cig /
gang gi drin gyis dge blo 'byung / /
'jam pa'i dbyangs la phyag 'tshal lo / /
gang gi drin gyis bdag dar ba / /
dge ba'i bshes la bdag phyag 'tshal / /
byang chub sems dpa'i spyod pa la 'jug pa las /
bsngo ba zhes bya ba'i le'u ste bcu pa'o / / / /
phyogs bcu'i rgyal ba sras dang bcas pa thams cad la phyag 'tshal lo / /
mtha' yas 'gro ba srid las bsgral bya'i phyir / /
mtha' mad smon lam lhag bsam dag pas gdab / /
slu med dkon mchog gsum dang mthu stobs can / /
drang srong mthu yis bden tshig 'grub gyur cig /
bdag ni skye zhing skye ba thams cad du / /
ngan song ngan 'gro log par ltung ba yi / /
skye gnas rnams su nam yang mi skye zhing / /
dal 'byor tshang ba'i mi lus thob par sho /
skyes ma thag nas srid pa'i bde ba la / /
nam yang ma chags thar pa thob bya'i phyir / /
nges byung bsam pas tshangs spyod tshol ba la / /
brtson 'grus lhod pa med par 'jug par shog /
bdag ni rab tu 'byung bar byed pa la / /
'khor dang nye du longs spyod gang gis kyang / /
gegs byed med par mthun pa'i rkyen rnams kun / /
ji ltar bsams pa ji bzhin 'grub par shog /
rab tu byung nas ji srid 'tsho yi bar / /
mkhan slob spyan sngar ji ltar khas blangs bzhin / /
bcas dang rang bzhin kha na ma tho ba'i / /
nyes pas nam yang gos par ma gyur cig /
changs spyod rten la theg pa chen po yi / /
zab cing rgya che'i chos rnams ji snyed pa / /
ma rnams don du dka' ba du ma yis / /
bskal pa dpag tu med par sgrub par shog /
lung rtogs yon tan du mas rgyud gtams shing / /
dbang po zhi zhing rab dul snying brtser bcas / /
gzhan don skyo med sgrub pa'i snying stobs can / /
bshes gnyen dam pas rjes su 'dzin par shog /
rtag tu du yis chos 'phags bstan pa ltar / /
lus srog longs spyod kun gyis g.yo med par / /
bshes gnyen dam pa legs par mnyes byas nas / /
mi mnyes @# / /
skad cig tsam yang mi byed shog /
zab zhi spros dang bral ba'i sher phyin don / /
log rtog dri ma'i chu yis ma bslad par / /
ji ltar rtag tu du la bsnyad pa ltar / /
de ltar bdag la rtag tu 'dems par shog /
thub pa'i dgongs pa'i don las phyir phyogs pa'o / /
rtag chad lta bston par byed pa po / /
mi dge'i bshes gnyen sdig pa'i grogs rnams kyi / /
dbang du nam yang 'gro bar ma gyur cig /
lhag bsam rnam par dag pa'i dar chen 'phyar / /
brtson 'grus lhod pa med pa'i rlung gis bskyod / /
thos bsam sgom pa'i gru gzings leD bsdams nas / /
lus can 'khor ba'i mtsho las sgrol bar shog /
ji tsam mang du thos dang lhag par gtong / /
rnam dag tshul khrims rnam dpyad shes rab kyis / /
bdag rgyud lhag par gyur ba de tsam du / /
phyi phyir khengs pa kun dang bral bar shog /
rnam dag rigs pa'i stobs kyis gsung rab don / /
ji bzhin 'byed la gzhan dring mi 'jog pa'i / /
mkhas pa'i gam du mtha' yas gsung rab la / /
ngoms pa med pa'i thos pa byed par shog /
ji ltar thos pa'i don la rigs pa bzhis / /
nyin dang mtshan du tshul bzhin rab brtags nas / /
bsam bya'i gnas la bsams las byung ba yi / /
rnam dpyod blo yis the tshom chod par shog /
gang tshe shin tu zab pa'i chos tshul la / /
bsam byung blo yis nges shes rnyed pa'i tshe / /
tshe 'di'i 'khri ba chod pa'i brtson 'grus kyis / /
dben pa bstan nas tshul bzhin sgrub par shog /
de ltar thos bsam sgom pas rgyal ba yi / /
dgongs pa'i gnad rnams rgyud la bskrun pa'i tshe / /
srid la brkam pa'i tshe 'di'i snang ba dang / /
rang bde 'dod pa'i blo rnams mi 'byung shog /
bdag gi bdog pa'i dngos po thams cad la / /
ma chags blo yis ser sna bcom byas te / /
thog mar zang zang sbyin pas sems can rnams / /
'khor du bsdus nas chos kyi tshim byed shog /
ji ltar nod pa'i bslab pa phra ba yang / /
nges byung bsam pas byang chub thob kyi bar / /
srog gi phyir yang gtong bar mi byed pa'i / /
thar pa'i rgyal mtshan rtag tu 'dzin par shog /
bdag la brdeg 'tshog mtshang 'bru'i sems can rnams / /
mthong ngam thos sam yid la dran pa'i tshe / /
khong khro bral zhing slar yang de dag gi /
yon tan brjod cing bzod pa sgom par shog /
dkar po'i chos rnams ma thob thob pa dang / /
thob rnams gong nas gong du 'phel ba las / /
nyams par byed pa'i le lo rnam pa gsum / /
kun nas spangs te brtson 'grus rtsom par shog /
sring mtha' gnon pa'i lhag mthong stobs dang bral / /
zhi mtha' gnon pa'i snying rje'i rlan gyis dpe na / /
phal cher srid par 'phen par byed pa yi / /
zhi gnas spangs te zung 'brel sgom par shog /
gnas lugs zab @# / /
mo'i don la skrag gyur nas / /
blos byas nyi tshe'i stong pa mchog 'dzin pa'i / /
log pa'i lta ngan mtha' dag rab spangs te / /
chos kun gdod nas stong par rtogs par shog /
rnam dag bslab pa khrel med sems kyis dral / /
dam pas smad pa'i las la 'jigs mi byed / /
khrims 'chal dge sbyong sha tshugs can rnams kyang / /
bdag gis skyon med khrims la sbyor bar shog /
yang dag lam dor log pa'i lam ngan zhugs / /
mi dge'i bshes gnyen sdig grogs dbang du song / /
gang yin de yang bdag gis bde blag tu / /
rgyal bas bsngags pa'i lam la 'god par shog /
bdag gis 'chad rtsod rtsom pa seng ge'i sgras / /
log smra'i wa tshogs spobs pa 'phrogs byas nas / /
gang gis 'dul ba'i thabs kyis rjes bzung ste / /
mi nub bstan pa'i rgyal mtshan 'dzin par shog /
bdag ni gang du skyes nas thub pa yi / /
gsum gi bdun rtsi 'thung ba de yi tshe / /
rigs gzugs 'byor dang dbang phyug shes rab dang / /
tshe ring nad med bde dang ldan par shog /
bdag gi lus dang srog dang longs spyod la / /
rgyun du 'tshe ba'i bsam pa dang ldan zhing / /
bdag la mi snyan brjod pa de dag la'ang / /
bdag ni lhag par ma bzhin byams gyur cig /
bdag gis de dag ring por mi thogs par / /
bdag pas gzhan gces sgom pa'i byang chub sems / /
lhag bsaM dag pa rgyu de la bskyed byas nas / /
bla med byang chub go 'phang ster bar shog /
smon lam 'di dag gang gis mthong ngam thos / /
yid la dran par byed pa de dag kyang / /
rgyal sras rnams kyi smon lam rlabs po che / /
ma lus sgrub la zhum pa med par shog /
lhag bsam dag pa'i stobs kyis legs bsgrubs pa'i / /
rgya chen smon lam btab pa 'di yi mthus / /
smon lam pha rol phyin pa yongs rdzogs nas / /
lus can kun gyi re ba skong bar shog /
ces thog ma dang bar ma dang tha mar dge ba'i smon lam 'di ni mang du thos pa'i rgyal khams pa blo bzang grags pa'i dpal gyis gzho stod dpal gyi 'bri gung thal du sbyar ba'o / / / /
hul byung mdzad pas 'gro la mi zad dpal ster zhing / /
lan cig dran pas 'chi bdag 'jigs pa ring du dor /
rtag tu brtse bas 'gro la bu bzhin dgongs gyur pa / /
lha mi'i ston pa tshe dpag med la phyag 'tshal lo / /
thub pa'i dbang pos lan grangs du ma ru / /
legs par yongs su bsngags pa'i zhing gi mchog /
bde ba can du skye ba'i smon lam 'ga' / /
brtse ba'i dbang gis ji ltar nus bzhin brjod / /
blang dor gnas rnams ma rig 'thug pos bsgribs / /
khong khro'i mtshon gyis mtho ris srog 'phrog cing /
'dod sred zhags pas 'khor @# / /
ba'i brtson rar bcings / /
las kyi chu bos srid pa'i rgya mtshor khyer / /
na rga'i sdug bsngal rba rlabs mang pos g.yengs / /
mi bzod 'chi bdag chu srin khar chud pas / /
mi 'dod sdug bsngal khur gyis non gyur pa / /
mgon med bdag gi nyam thag nga ro yis / /
yid la smon pa 'grub pa'i dbang po ru / /
phongs pa'i gnyen gcig 'dren pa 'od dpag med / /
spyan ras gzigs dbang rgyal sras mthu chen thob / /
'khor dang bcas la gus pas gsol 'debs na / /
dpag med bskal par bdag cag rnams kyi phyir / /
thugs mchog bskyed pa'i dam bca' ma mnyel bar / /
'dab bzang g+r+tso bo lha yi lam la bzhin / /
rdzu 'phrul stobs kyis brtse bas 'dir gshegs shig /
bdag dang gzhan gyi dus gsum dang 'brel ba'i tshogs gnyis kyi rgya mtsho rnams phyogs gcig tu bsdoms pa'i mthu la brten nas /
bdag 'chi ba'i dus nye bar gnas pa na 'dren pa 'od dpag tu med pa sras kyi thu bo gnyis la sogs pa'i 'khor gyis bskor ba mngon sum du mthong zhing /
de'i tshe rgyal ba 'khor dang bcas pa le dmigs pa'i rab tu dang ba drag po skyes te /
gnad gcod kyi sdug bsngal med pa dang /
dad pa yul dang bcas pa ma brjed pa'i dran pas shi 'phos ma thag tu rgyal ba'i sras po brgyad rdzu 'phrul gyis lhags te bde ba can du 'gro ba'i lam ji lta ba bzhin du bstan pa la brten nas bde ba can gyi zhing du rin po che'i padma las theg pa chen po'i rigs can dbang po rnon bo sha stag tu skye bar gyur cig /
skyes ma thag tu gzungs dang /
ting nge 'dzin dang /
dmigs pa med pa'i byang chub kyi sems dang /
zad mi shes pa'i spobs pa la sogs pa yon tan gyi tshogs dpag tu med pa thob pa dang /
ston pa bla na med pa 'od dpag tu med pa la sogs pa phyogs bcu'i rgyal ba sras dang bcas pa thams cad mnyes par byas nas theg pa chen po'i bka' lung yang dag par nod par gyur cig /
de rnams kyi don ji lta ba bzhin du khong du chud nas skad cig re re la'ang sangs rgyas kyi zhing rab 'byams su rdzu 'phrul gyis thogs med du bgrod nas byang chub sems dpa'i spyod pa rlabs po che thaMd yong su rdzoD bar byed par gyur cig /
dag pa'i zhing du skyes nas kyang brtse ba shugs drag pos kun nas bslang ste thogs pa med pa'i rdzu 'phrul gyis gtso bor ma dag pa'i zhing du phyin nas sems can thaMd kyi rang rang gi skal pa ji lta ba bzhin du chos bstan pa la brten nas rgyal bas bsngags pa'i lam rnam par dag pa la 'god nus par gyur cig /
spyod pa rmad du byung ba de dag myur du rdzogs par byas pa'i sgo nas mtha' yas ba'i 'gro @# / /
ba'i don du rgyal ba'i go 'phang bde blag tu thob par gyur cig /
nam zhig tshe yi 'du byed gtong ba na / /
'khor tshogs rgya mtshos bskor ba'o 'od dpag med / /
mig gi lam du gsal bar mthong gyur nas / /
dad dang snying rjes bdag rgyud gang bar shog /
bar do'i snang ba shar bar gyur ma thag /
rgyal sras brgyad kyi ma nor lam bstan te / /
bde ba can du skyes nas sprul pa yis / /
ma dag zhing gi 'gro ba 'dren gyur cig /
de lta bu'i go 'phang mchog ma thob pa'i skye ba thams cad du'ang rgyal ba'i bstan pa lung dang rtogs pa la thos pa dang bsam pa dang sgom pa rnam par dag pa sgrub pa'i rten sha stag thob par gyur cig /
rten de yang mtho ris kyi yon tan bdun gyi rgyan dang mi 'bral bar gyur cig /
de lta bu'i gnas skabs thams cad du'ang sngon gyi gnas ji lta ba bzhin du dran pa'i tshe rabs dran pa thob par gyur cig /
skye ba thams cad du srid pa mtha' dag la snying po med par mthong zhing thar pa'i yon tan gyis yid 'phrog pa'i bsam pas kun nas bslang ste /
bcom ldan 'das kyis legs par gsungs pa'i chos 'dul ba la rab tu byung pa byed par gyur cig /
rab tu byung ba'i tshon yang nyes ltung phra mos kyang ma gos par tshul khrims kyi phung po mthar phyin par mdzad pa'i sgo nas byang chub chen po brnyes pa dge slong mi 'khruD pa lta bur gyur cig /
gzhan yang skye ba thams cad du kun nas nyon mongs pa dang rnam par byang ba'i tshul ji lta ba bzhin du khong du chud nas mthar phyin pa'i yan lag chos rnams kyi tshig dang don ma lus pa mi brjed par 'dzin pa'i gzungs phun sum tshogs pa thob par gyur cig /
rang nyid kyis gzungs ba bzhin du gzhan la ston pa la thogs pa med pa'i spobs pa rnam par dag pa thob par gyur cig /
gzhan yang skye ba thams cad du dpa' bar 'gro ba la sogs pa'i ting nge 'dzin gyi sgo rnams dang /
sha'i mig la sogs pa'i spyan rnams dang /
rdzu 'phrul gyi yul shes pa la sogs pa'i mngon par shes pa rnams thob pa dang mi 'bral bar gyur cig /
gzhan yang skye ba thams cad du blang dor gyi gnad rnams rang stobs kyis 'byed nus pa'i shes rab rlabs che ba thob par gyur cig /
kun nas nyon mongs pa dang rnam par byang ba'i cha shas phra zhing phra ba rnams ji lta ba bzhin du ma 'dres par 'byed nus pa'i shes rab gsal ba thob par gyur cig /
ma rtogs pa dang log par rtog pa dang the tshom gyi bsam pa skyes ma thag tu ma lus par 'gog nus pa'i shes rab myur ba thob par gyur cig /
gzhan gyis tshad gzung mi nus pa'i gsung rab kyi tshig don la gtogs pa med @# / /
par 'jug pa'i shes rab zab pa thob par gyur cig /
mdor na 'chal pa'i shes rab kyi skyon thams cad dang bral ba'i shes rab kyi gsung rab kyi tshig don 'byed pa la thabs mkhas pa'i shes rab kyi sgo nas byang chub sems dpa'i spyod pa thams cad kyi mthar son pa rje btsun 'jam pa'i dbyangs lta bur gyur cig /
de ltar shes rab che ba gsal ba myur ba zab pa bde blag tu rnyed nas skal ldan rjes su 'dzin pa dang log smra tshar gcod pa dang /
mkhas pa mgu ba bskyed pa'i yan lag rgyal ba'i gsung rab mtha' dag la dmiD pa'i 'chad pa dang rtsod pa dang rtsom pa la mkhas pa'i pha rol tu phyin pa thob par gyur cig /
gzhan yang skye ba thams cad du rang gi don gtso bor 'dzin pa'i yid la byed pa dang /
byang chub sems dpa'i spyod pa rlabs po che la sgyid lug cing zhum pa'i bsam pa thams cad bkag nas gzhan gyi don lhur len cing snying stobs mchog gi pha rol tu son pa la thabs mkhas pa'i byang chub kyi sems kyi sgo nas byang chub sems dpa'i spyod pa thams cad kyi mthar son pa rje btsun spyan ras gzigs dbang phyug lta bur gyur cig /
gzhan yang skye ba thams cad du rang dang gzhan gyi don la 'jug pa na bdud dang mu stegs dang phas kyi rgol ba thams cad 'joms par byed pa la thabs mkhas pa'i nus pa'i sgo nas byang chub sems dpa'i spyod pa thams cad kyi mthar son pa rje btsun gsang ba'i bdag po lta bur gyur cig /
skye ba thams cad du le lo spangs pa'i brtson 'grus kyis byang chub kyi spyod pa yongs su rdzogs par byed pa la dang po thugs bskyed pa nas skad cig kyang g.yel ba med par rlabs po che'i brtson 'grus kyi sgo nas byang chub chen po brnyes pa mnyam med shAkya'i rgyal po lta bur gyur cig /
skye ba thams cad du byung chub sgrub po lta bur gyur cig /
gzhan yang skye ba thams cad du ji ltar 'dod pa bzhin tshe mthar phyin pa la mchan nas smos pa gsum gyi zug rngu thams cad zhi par byed nus pa bde bar gshegs pa sman pa'i rgyal po lta pur gyur cig /
gzhan yang skye ba thams cad du ji ltar 'dod pa bzhin tshe mthar phyin pa la mchan nas smos pa tsam gyis dus ma yin pa'i 'chi ba thams cad 'joms par byed nus pa rgyal ba tshe dpag tu med pa lta pur gyur cig /
tshe'i bar chad 'byung du nye ba na skyob pa tshe dpag tu med pas 'phrin las bzhi gang gis 'dul ba dang rjes su mthun pa'i sku'i snang ba rab tu bstan pa mthong zhing /
mthong ma thag tu tshe'i bar du gcod ba ma lus pa nye bar zhi bar gyur cig /
gang gis 'dul ba dang 'tsham par sku'i snang @# / /
ba bstan pa de yang mgon po tshe dpag tu med pa yin par ngo shes nas bcos ma ma yin pa'i dang pa brtan po skyes shing /
de'i mthu la brten nas skye ba thams cad du rgyal ba tshe dpag med kyis dge ba'i ba shes gnyen dngos su mdzad pa dang mi 'bral bar gyur cig /
gzhan yang skye ba thams cad du 'jig rten dang 'jig rten las 'das pa'i yon tan thams cad kyi rtsa ba theg pa chen po'i dge ba'i bshes gnyen mtshan nyid dang ldan pas mnyes bzhin du rjes su 'dzin bar gyur cig /
rjes su ba zung ba'i tshe na yang dge ba'i bshes gnyen la mi phyed pa'i dad pa brtan po thob ste sgo thams cad nas mnyas pa kho na byed par gyur cig /
mi mnyes pa skad cig tsam yang mi sgrub par gyur cig /
dge ba'i bshes gnyen gyis gdams pa dang /
rjes su bstan pa thams cad ma tshang ba med par 'dems par gyur cig /
de'i don thams cad ji lta ba bzhin du khong du chud nas sgrub pas mthar phyin par byed nus par gyur cig /
mi dge ba'i bshes gnyen dang sdig pa'i grogs po'i dbang du skad cig tsam yang mi 'gro bar gyur cig /
skye ba thams cad du las 'bras la yod ches pa'i dad pa dang /
nges 'byung dang /
byang chub kyi sems dang /
lta ba rnam par dag pa mtha' dag pa khong du chud nas rtso la ba med pa'i myong ba rgyun mi 'chad du 'jug par gyur cig /
skye ba thams cad du lus dang ngag dang yid kyi sgo nas dge ba'i rtsa ba ji snyed cig byas pa thams cad gzhan don dang byang chub rnam bar dag pa kho na'i rgyur gyur cig / / /
ji srid thub mchog go 'phang dam pa du / /
bdag gi mngon du byas de sred du / /
rnam dag lam bzang sgrub pa'i rtan rnyed cing / /
rab tu 'byung zhing tshe rabs dran par shog /
gzungs spobs ting 'dzin mngon shes rdzu 'phrul sogs / /
mtha' yas yon tan du ma'i mdzod 'dzin cing / /
mkhyen brtse nas pa zla dang bral thob nas / /
byang chub spyod pa myur du mthar phyin shog /
dus min 'chi ba'i mtshan ma mthong ba na / /
de yi mod la tshe dbag med mgon sku / /
gsal bar mthong nas 'chi bdag dpa' bcom ste / /
'chi med rig 'dzin myur du thob par shog /
tshe rabs kun tu tshe dpag med pa yis / /
thig mchog bshes gnyen dngos su mdzad pa'i mthus / /
rgyal bas bsngags pa'i lam bzang de nyid las / /
skad cig tsam yang ldog phar ma gyur cig /
sems can yal bar dor nas rang don la / /
re ba'i blo ni nam yang mi skye zhing / /
gzhan don sgrub pa'i tshul la ma rmongs ba'i / /
thabs la mkhas pas gzhan don lhur len shog /
bdag gi ming tsam @# / /
brjod dang dran bas kyang / /
sdig pa'i las kyi 'bras bus mnar ba kun / /
phun tshogs bde ba'i dpal rab 'byor gyur nas / /
theg mchog bgrod pa'i them skas 'dzeg gyur cig /
rgyal ba'i sras kyi rnam thar phyogs tsam zhig /
mtshon par byas pas rgyal sras spyod pa'i gegs / /
ma lus zhi zhing mthun pa'i tshogs chas kun / /
yid la bsam pa tsam gyis 'grub par shog /
shAkya'i dbang po 'dren pa 'od dbag med / /
mi pham 'jam dbyangs gsang bdag spyan ras gzigs / /
bde gshegs 'khor bcas rten 'brel mi bslu ba'i / /
bdan pas smon lam 'di dag myur 'grub shog / / /
byams ba'i sku g+thugs phul byung bzhengs pha la / /
mthun skyen sgrub par byed pa'i lus can rnams / /
rje btsun byams pa mgon po'i zhabs drung du / /
theg mchog chos kyi dpal la spyod par shog /
nam zhig rdo rje'i gdan gyi ri bo'i spor / /
byams mgon nyin byed dbang po shar ba'i tshe / /
bdag gi blo gros padmo kha phye nas / /
skal bzang bung ba'i tshogs rnams tshim byed shog /
de tshe rgyal ba byams pa rab tu dgyes / /
phyag g.yas bdag gi mgo la bzhag bzhin du / /
bla med byang chub mchog tu lung bstan nas / /
'gro kun don du sangs rgyas myur thob shog /
byang chub sgrub pa'i tshe rabs kun tu yang / /
dus gsum rgyal ba sras bcas thams cad kyi / /
rlabs chen spyod pa ji snyed mchis pa kun / /
gcig tu bsdus nas tshul bzhin 'doms par shog /
legs bshad ri mo bkra ba'i lung gi gos / /
rnam dbyod gser kyi yu ba la brten cing / /
bslab gsum nor bu'i tog gis rab mtshan pa'i / /
bstan pa'i rgyal mtshan phyogs bcur tshugs par shog /
phan bde'i 'byung gnas bstan pa dar zhing rgyas / /
bstan 'dzin skyes bu thams cad sku khams bzang / /
lus can kun la bde skyid 'byung ba'i gnas / /
bkra shis lhun po rtag tu rgyas gyur cig /
rtag tu byams pa rnam gsum goms pa'i mthus / /
bdud sde byams pa'i b+pung gis 'joms pa dang / /
'gro kun byams pa'i stobs kyis skyong mdzad pa'i / /
rgyal ba byams pa mgon po'i bkra shis shog /
ces pa rje thams cad mkhyen pa dge 'dun grub kyis mdzad pa'o / / / /
bde chen lhun grub chos sku'i na mkha' las / /
byams brtse'i sprin gyis 'jig rten khyab mdzad cing / /
rgyun mi chad du mdzad pa'i char 'bebs pa / /
mi pham rgyal ba'i dbang por gus phyag 'tshal / /
grangs med gdul bya'i khams dang bsam pa kun / /
ji bzhin gzigs pa'i ye shes rnam rol las / /
dad pa'i @# / /
dbang gis chu nang zla gzugs bzhin / /
gnas 'dir thogs pa med par gshegs su gsol / /
rab mdzes gser zhun brtsegs pa'i lhun po la / /
rnam mang rin chen tshogs kyi phra bkod ltar / /
lta bas mi ngoms sku gzugs mchog 'di la / /
srid mtha'i bar du brtan par bzhugs su gsol / /
yid 'ong byams pa'i sku gzugs bzhengs pa la / /
mthun rkyen sgrub par byed pa'i skye bo kun / /
mgon khyod thugs rje'i phyag gis nyer bzung nas / /
dga' ldan gnas su nges par drang du gsol / /
khyod zhal mig gi bdud rtsir mi 'bral zhing / /
theg mchog gsung gis rtag tu 'tsho ba dang / /
rgyal sras spyod pa'i gnas kun mthar phyin nas / /
myur du sangs rgyas thob par byin gyis rlobs / /
gnas skabs su yang bsams pa'i don kun 'grub / /
mtha' dag 'gro 'di byams pa'i sems dang ldan / /
rgyal ba'i bstan pa phyogs bcur dar zhing rgyas / /
'gro kun phan bde'i dpal la spyod par shog /
bslab pa gsum ldan ngur smrig 'dzin pa yi / /
'dus pa'i tshogs kyis gnas 'di yongs gang zhing / /
rtag tu bshad sgrub bya bas srid mtha'i bar / /
thub bstan phyogs bcur rgyas pa'i bkra shis shog /
bslu med dkon mchog gsum gyi bden pa dang / /
mi pham rgyal ba'i dbang po'i byin rlabs dang / /
mthu ldan chos skyong srung ma'i 'phrin las kyis / /
rnam dag smon pa'i gnas 'di 'grub par shog /
ces mchog tu grub pa'i bden tshig smon lam 'di /
bi shwa karma'i rnam 'phrul dben mo che nyi ma dpal gyis bskul ba'i ngor chos smra ba'i btsun pa dge 'dun rgya mtsho'i dpal gyis chos 'khor rgyal gyi gtsug lag khang du nye bar sbyar ba'o / / / /
'dren pa mnyam med zas gtsang sras / /
de sras mkhyen dang brtse ba'i bdag /
'jam pa'i dbyangs dang mi pham mgon / /
gsol ba 'debs so byin gyis rlobs / /
lnga brgya'i gtsug rgyan thams cad mkhyen / /
'od dpag med mgon mar me mdzad / /
spyan ras gzigs dbang rgyal ba 'brom / /
zag med bdud rtsi'i mchod pa bzhes / /
rgyal ba'i yab gcig 'jam pa'i dbyangs / /
dge slong tshul bzung btsong kha pa / /
byin rlabs thugs rje'i sprin dkrigs nas / /
bde chen bdud rtsis tshim par mdzod / /
yab gcig yab gcig 'jam pa'i dbyangs / /
gtan gyi skyabs gnas rin po che / /
'bral med snying ga'i padmor bzhugs / /
dpag med bdud rtsi'i mchod pa bzhes / /
rang lus lha sku'i ngo po nyid / /
ro brgya bdud rtsi'i sred bral yang / /
'dod dgur spyad pas bde ba che / /
e ma'o rmad byung @# / /
skal ba bzang / /
rje btsun bla ma sku tshe rab brtan cing / /
rnam dkar 'phrin las phyogs bcur rgyas pa dang / /
blo bzang bstan pa'i sgron me sa gsum gyi / /
'gro ba'i mun sel rtag tu gnas gyur cig /
chos kyi rgyal po btsong kha pa'i / /
chos tshul rnam par 'phel ba la / /
gegs kyi mtshan ma zhi ba dang / /
mthun rkyen ma lus tshang bar shog /
bdag sogs 'khor bcas tshe rabs thams cad du / /
dkon mchog gsum dang nam yang mi 'bral zhing / /
dkon mchog gsum po rgyun du mchod pa dang / /
dkon mchog gsum gyi 'phrin las 'jug par shog / / /
' thams cad mkhyen pa la phyag 'tshal lo / /
'di ltar sangs rgyas bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas bcom ldan 'das rig pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba'i kha lo sgyur ba /
bla na med pa /
lha dang mi rnams kyi ston pa sangs rgyas bcom ldan 'das so / /
de bzhin gshegs pa de na bsod nams dag gi rgyu mthun pa /
dge ba'i rtsa ba rnams chud mi za ba /
bzod pas rab tu brgyan pa /
bsod nams kyi gter rnams kyi gzhi /
dpe byad bzang po rnams kyis spras pa /
mtshan rnams kyi me tog rgyas pa /
spyod yul ran par mthun pa /
mthong na mi mthun pa med pa /
dad pas mos pa rnams la mngon par dga' ba /
shes rab zil gyi mi non pa /
stobs rnams la brdzi ba med pa /
sems can thams cad kyi sngon pa /
byang chub sems dpa' rnams kyi yab /
'phags pa'i gang zag rnams kyi rgyal po / /
mya ngan las 'das pa'i grong khyer du 'gro ba rnams kyi ded dpon /
ye shes dpag tu med pa /
spobs pa bsam gyis mi khyab pa /
gsung rnam par dag pa /
dbyangs snyan pa /
sku byad blta bas chog mi shes pa /
sku mtshungs pa med pa /
'dod pa dag gis ma gos pa /
gzugs dag gis nye bar ma gos pa /
gzugs med pa dag dang ma 'dres pa /
sdug bsngal las rnam par grol ba /
phung po dag las rab tu rnam par grol ba khaMs rnams dang mi ldan pa /
skye mched rnams bsdams pa /
mdud pa rnams shin tu bcad pa /
yongs su gdung ba dag las rnam par grol ba /
srid pa las grol ba /
chu bo las brgal ba /
ye shes yongs su rdzogs pa /
'das pa dang ma byon pa dang da ltar byung ba'i sangs rgyas bcom ldan 'das rnams kyi ye shes la gnas pa /
mya ngan las 'das pa la mi gnas @# / /
pa yang dag pa nyid kyi mtha' la gnas pa /
sems can thams cad la gzigs pa'i sa la bzhugs pa ste /
'di dag ni sangs rgyas bcom ldan 'das rnams kyi sku tshe ba'i yon tan yang dag pa rnams so / /
dam pa'i chos ni thog mar dge ba /
bar du dge ba /
tha mar dge ba /
don bzang po /
tshig 'bru bzang po /
ma 'dras pa /
yongs su rdzogs pa /
yongs su dag pa /
yongs su byang ba /
yang dag par mthong ba /
nad med pa /
dus chad pa med pa /
nye bar ston pa /
'di mthong ba la don yod pa /
mkhas pa rnams kyis so sor rang gis rig par bya ba /
bcom ldan 'das kyis legs par gsungs pa'i chos 'dul ba la legs par ston pa /
nges par 'byung ba /
rdzogs pa'i byang chub tu 'gro bar byed pa /
mi mthun pa med cing 'dus pa dang ldan pa /
brten pa yod pa /
rgyu ba bcad pa'o / /
theg pa chen po'i dge 'dun ni legs par zhugs pa /
rigs par zhugs pa /
drang por zhugs pa /
mthun par zhugs pa /
thal mo sbyar ba'i 'os su gyur pa /
phyag bya ba'i 'os su gyur pa /
bsod nams kyi dpal gyi zhing /
yon yongs su sbyong ba chen po /
sbyin pa'i gnas su gyur pa /
kun tu'ang sbyin pa'i gnas su gyur pa chen po'o / /
rgyal bas bdud bcom byang chub sangs rgyas te / /
rgyal ba'i sku la sgribs skyems mi mnga' yang / /
bdag cag bsod nams zhing du 'gyur slad du / /
bshes dang zhal zas sbyar ba 'di phul bas / /
dus kun dge ba'i lo tog 'phel rgyas nas / /
bde ba can du padmo las skyes te / /
ting 'dzin zas dang chos la longs spyod shog /
sangs rgyas yon tan bsam mi khyab / /
dam pa'i chos kyang bsam mi khyab / /
'phags pa'i dge 'dun bsam mi khyab / /
bsam mi khyab la dad byas pa'i / /
rnam par smin pa'ang bsam mi khyab / /
rnam dag zhing la spyod par shog / / /
mgon po thugs rje che ldan pa / /
thams cad mkhyen pa ston pa po / /
bsod nams yon tan rgya mtsho'i zhing / /
de bzhin gshegs la phyag 'tshal lo / /
dag pas 'dod chags bral bar gyur / /
dge bas ngan song las grol cing / /
gcig tu don dam mchog gyur pa / /
zhi gyur chos la phyag 'tshal lo / /
grol nas grol ba'i lam yang ston / /
bslab pa dag la rab tu gnas / /
zhing gi dam pa yon tan ldan /
dge 'dun la yang phyag 'tshal lo / /
sangs rgyas gtso la phyag 'tshal lo / /
skyob pa chos la phyag 'tshal lo / /
dge 'dun che la phyag 'tshal lo / /
gsum la rtag tu gus phyag 'tshal / /
sangs @# / /
rgyas yon tan bsam mi khyab / /
chos kyi yon tan bsam mi khyab / /
dge 'dun yon tan bsam mi khyab / /
bsam mi khyab la dad byas pa'i / /
rnam par smin pa'ang bsam mi khyab / /
rnam dag zhing la spyod la shog /
ston pa bla med sangs rgyas rin po che / /
skyob pa bla med dam chos rin po che / /
'dren pa bla med dge 'dun rin po che / /
bla med dkon mchog gsum la mchod pa 'bul / /
zhal zas ro brgya ldan pa'i yid 'phrog pa / /
legs sbyar 'di ni rgyal ba sras bcas la / /
dad pas phul bas 'gro ba 'di dag kun / /
'byor ldan ting 'dzin zas la spyod par shog /
oM gu ru badzra nai widya AHhUM /
phud bla ma la dbul /
oM sarba bud d+ha bo d+h-i satwe b+h+yo badzra nai widya AHhUM /
sangs rgyas byang sems la dbul /
oM kA ma de wa maN+Da la badzra nai wi dya AHhUM /
yi dam lha tshogs la dbul /
oM shrI d+harma pA la badzra nai wi dya AHhUM /
chos skyong la dbul /
de nas chang bu dang po la /
oM ha ri te swAha /
'phrog ma la dbul /
oM ha ri te mahA badzra la k+Shi Ni ha ra ha ra sarba pA paM mi k+ShaM swAhA /
'phrog ma'i bu lnga brgya la dbul /
oM a gra piN+Da a shi b+h+yaHswAhA /
phud la dbang ba'i 'byung po la dbul /
oM u ts+cha Sh+Ta biN+Da a shi b+h+yaHswAhA /
lhag ma la dbang ba'i 'byung po la dbul /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen 'od kyi rgyal po me 'od rab tu gsal ba la phyag 'tshal lo / /
na maHsaman+ta pra b+ha rA dzA ma /
ta thA ga tA ya /
ar+ha te samyak+saM bud d+ha ya /
na mo many+dzu shri ye /
kun mA ra b+hU tA ya /
bo d+hi satwa ya /
mahA satwa ya /
mahA ka ru Ni ka ya /
tadya thA /
oM ni rA la m+b+he ni rA b+ha se /
ja ye /
dza ye /
lab d+he /
mahA ma te /
dak+She dak+Shi N-i me pa ri sho d+ha ye swAhA /
gang gis bdag la kha zas byin pa de dag nye bar zhi ba'i bde ba thob par gyur cig /
gang gis bdag la skom blud pa dang /
rim gro byas pa dang /
bkur bsti byas pa dang /
bsti stang byas pa dang| mchod pa byas pa de dag thams cad nye bar zhi ba'i bde ba thob par gyur cig /
gang dag bdag la gshe bar byed pa dang /
mi bde ba byed pa dang /
rdeg pa dang /
mtshon gyis 'debs pa dang| rnam pa thams cad du srog gcod pa'i bar du byed pa de dag thams cad byang chub kyi bde ba thob cing /
bla na med pa yang dag par rdzogs pa'i byang chub tu mngon par rdzogs par 'tshang rgya bar gyur cig /
bza' ba phul ba'i bsod nams kyis / /
kha dog stobs dang ldan gyur cig /
ro brgya ldan pa'i zas rnyed cing / /
bsam gtan zas kyis 'tsho bar shog /
btung ba phul ba'i bsod nams @# / /
kyis / /
nyon mongs bkris skom zhi gyur cig /
sbyin sogs yon tan ldan pa dang / /
skom nad med par skye bar shog /
gang gis sbyin pa gang la sbyin / /
sbyin pa ji ltar mi dmigs pa / /
sbyin pa mnyam pa de nyid kyis / /
sbyin bdag la ni yongs rdzogs shog /
klu rgyal dga' bo nye dga' bo / /
bstan la dad pa'i lha rnams dang / /
rgyal po sbyin bdag nyid dang ni / /
sems can phongs pa gzhan dag kyang / /
tshe ring nad med phun sum tshogs / /
gtan du bde ba thob par shog / / /
b+h+yoH rab 'byams rgyal ba kun gyi 'phrin las la / /
dmag zor rgyal mo zhes byar mtshan gsol ba / /
rtse gcig mos pa'i dbang gis spyan 'dren na / /
thogs pa med par myur du gshegs su gsol / /
mdun gyi namkhar rlung nag 'tshub ma'i dbus / /
be con thod khrag 'dzin pa srin mo'i gzugs / /
dre'u'i steng bzhugs gdug pa tshar gcod sku / /
ji srid dran pa de srid rtag tu bzhugs / /
phyi yi spyan gzigs namkha'i khyon gang zhing / /
nang gi dam rdzas sa gzhi ma lus khyab / /
yid kyis sprul pa'i mchod sprin zhing khams kun / /
rgyas par 'gengs pa 'khor dang bcas la 'bul / /
dpal ldan thub pa'i bka' srung mthu rtsal can / /
khyod nyid bsnyen cing sgrub dang rtse gcig tu / /
gsol ba 'debs pa'i rnal 'byor dpon slob kyi / /
'gal rkyen kun sel mthun rkyen ma lus sgrubs / /
sha khrag la sogs bdud rtsi lnga dang sbyar / /
'bru sna lnga dang sbyar ba'i gter ma 'di| |dpal ldan dmag zor rgyal mo la 'bul gyi / /
rgyal ba'i bstan pa bsrung phyir bzhes su gsol / /
sku gsum lhun grub thugs rje mthar phyin kyang / /
srid gsum gdug pa 'dul phyir khros pa'i sku / /
dus gsum rgyal ba'i bstan srung chen mo la / /
sgo gsum gus pa chen pos phyag 'tshal lo / /
bdag sogs rnams kyi chos dang mthun pa'i don / /
ji ltar bsams pa yid bzhin 'grub pa dang| |nad gdon bgegs dang bar du gcod pa'i tshogs / /
nye bar zhi bar byin gyis brlab tu gsol / /
grub pa'i dbang phyug dpal ldan bla ma dang / /
bslu ba med pa'i skyabs gnas dkon mchog gsum / /
mthu ldan srung ma gnas gsum mkha'gro'i tshogs / /
dbyer med zhabs kyi padmo'i bka' drin dang / /
sras bcas rgyal ba'i rnam dkar dge tshogs bcas / /
tshul bzhin sgrub la 'dun pa'i bsams pa yis / /
thub bstan rgya mtsho'i dpal du yun ring du / /
gnas shing 'phrin las phyogs bcur rgyas gyur cig /
bslab pa gsum ldan ngur smrig 'dzin pa yi / /
'dus pa'i tshogs kyis @# / /
gnas 'di yongs gang zhing / /
rtag tu bshad sgrub bya bas srid mtha'i bar / /
thub bstan phyogs bcur rgyas pa'i bkra shis shog / / /
oM badzra a mr-i ta kuND li ha na ha na hUM phaD /
oM swa b+hA wa shud d+haH sarba d+harma |swa b+hA wa shud d+honyahaM /
stong pa nyid du gyur /
stong pa'i ngang las b+hUM las rin po che'i snod yangs shing rgya cha ba rnams kyi nang du gtor ma dkar gsum mngar gsum ye shes kyi bdud rtsi'i rgya mtsho chen por gyur /
oM AHhUM /
lan gsum brjod /
na maHsarba ta thA ga tA a wa lo ki te oM saM b+ha ra saM b+ha ra hUM /
lan gsum brjod /
de bzhin gshegs pa rin chen mang la phyag 'tshal lo / /
de bzhin gshegs pa gzugs mdzes dam pa la phyag 'tshal lo / /
de bzhin gshegs pa sku 'byams klas la phyag 'tshal lo| |de bzhin gshegs pa 'jigs pa thams cad dang bral ba la phyag 'tshal lo / /
bdud rtsi rgya mtsho'i gtor ma 'di nyid sa bdag sa'i lha mo / /
'dzam gling skyong ba spyi dang khyad par bod khams skyong ba'i bstan ma bcu gnyis /
yul lha gzhi bdag /
stod mnga' ris skor gsum /
smang mdo khams sgang gsum /
bar dbus gtsang ru bzhi /
sa phyogs /
yul rigs /
dgon gnas 'di nyid la gnas pa'i gzhi bdag dkar phyogs la mngon par dga' ba rnams la 'bul lo / /
bdag cag dpon slob 'khor dang bcas pa rnams kyi 'gal rkyen sel la mthun rkyen sgrubs / /
bsams pa'i don rnams yid bzhin du 'grub par mdzad du gsol / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis| |don rnams gang dag bsams pa kun / /
de dag thams cad ci rigs par / /
thogs pa med par 'byung gyur cig /
shis brjod ni /
rgyal mtshan rtse mo dbang gi rgyal po ltar / /
lhag pa'i lha yi gtsug gi rgyan gyur pa / /
sgrub pa po la dngos grub mchog stsol ba'i / /
dpal ldan bla ma rnams kyi bkra shis shog /
nyin mo bde legs mtshan bde legs / /
nyin ma'i gung yang bde legs shing / /
nyin mtshan rtag tu bde legs pa'i / /
dkon mchog gsum gyi bkra shis shog /
thabs mkhas thugs rjes shAkya'i rigs su 'khrungs / /
gzhan gyis mi thub bdud kyi dpung bcom pa / /
gser gyi lhun po lta bur brjid pa'i sku / /
shAkya'i rgyal po'i dpal gyi bkra shis shog /
chos sku namkha' bzhin du dbyer med kyang / /
gzugs su 'ja' tshon bzhin du so sor gsal / /
thabs dang shes rab mchog la mnga' @# / /
brnyes pa / /
rigs lnga bde bar gshegs pa'i bkra shis shog /
thugs rjes 'gro ba'i don mdzad bcom ldan 'das / /
mtshan tsam thos pas ngan 'gro'i sdug bsngal sel / /
dug gsum nas sel sangs rgyas sman gyi bla / /
bai DUr+ya yi 'od kyi bkris shog /
mtshan legs rin chen gser bzang mya ngan med / /
chos bsgrags mngon mkhyen sman bla shAkya thub / /
rgya chen smon lam yongs su rdzogs pa yi / /
bde bar gshegs pa brgyad kyi bkra shis shog /
'jig rten 'dren pa'i gtso bo tshe dpag med / /
dus min 'chi ba ma lus 'joms mdzad cing / /
mgon med sdug bsngal gyur pa rnams kyis skyabs / /
sangs rgyas tshe dpag med kyi bkra shis shog /
mthun pa'i dge tshogs smon lam rmad byung zhing / /
spyad pa spyad tshe na yang mched gyur la / /
bskal bzang 'di la mdzad pa mthar phyin pa'i| |rdzogs pa'i sangs rgyas stong gi bkra shis shog /
gdul bya'i khams dang dbang por 'tsham pa yi / /
thabs mkhas mdzad pa mchog gis 'gro ba rnams / /
phan dang bde ba'i dpal la 'god mdzad pa'i / /
phyogs bcu'i sangs rgyas rnams kyi bkra shis shog /
thub pa'i bstan la shing rta'i srol btod nas / /
skye rgu rnams la legs pa'i lam ston pa / /
'dzam gling mdzes byed rgyun drug mchog gnyis sogs / /
'phags yul paN chen rnams kyi bkra shis shog /
za hor rgyal po'i rigs su sku 'khrungs shing / /
thams cad yod smra'i sde la rab tu byung / /
nyes ltung dri mas ma gos btsun pa'i mchog /
bo d+hi satwa' zhabs kyi bkra shis shog /
rgyal ba'i mdun na rgyal sras bzang po skyong / /
kha ba can 'dir dpal ldan mar me mdzad / /
dga' ldan gnas nan mkha' dri ma med / /
yid bzhin nor bu lta bur gzhan don mdzad / /
dpaldan a ti sha yi bkra shis shog /
yongs kyi dge ba'i bshes gnyen yongs kyi mgon / /
rgyal ba'i gdung 'tshab gyur pa rgyal ba'i sras / /
rang gzhan don gnyis 'byung gnas rin po che / /
bshes gnyen ston pa'i zhabs kyi bkra shis shog /
bskal pa du mar tshogs gnyis goms pa'i mthus / /
gnas gsum don la mkhyen pa'i dkyil 'khor rgyas / /
kha ba can 'dir bstan pa'i sgron me sbar| |a ti sha yi sras kyi thu bo pa / /
legs pa'i shes rab zhabs kyi bkra shis shog /
gsur rab rgya mtsho'i mthar son po to ba / /
bdag pas gzhan gces sgom pa'i spyan snga ba / /
sgrub pa snying por mdzad pa'i bu chung ba / /
rgyal sras sku mcheng gsum gyi bkra shis shog /
dpal ldan phag mo gru yi nags khrod du / /
skal ldan gdul bya mang po smin mdzad cing / /
bsam gyis mi khyab cho 'phrul sna @# / /
chogs ston / /
'gro mgon rin po che yi bkra shis shog /
byang chub thugs kyis 'gro kun bu bzhin gzigs / /
lhag pa'i lha yis rjes gzung byin gyis brlabs / /
snyigs dus 'gro ba 'dren pa'i bshes gnyen mchog /
nam mkha' rgyal mtshan zhabs kyi bkra shis shog /
rig gnas kun la kun mkhyen lo tsA ba / /
blo gros mkha' ltar yangs pa'i red mda' ba / /
yongs rdzogs bstan pa'i mnga' bdag btsong kha pa / /
mtshungs med bla ma gsum gyi bkra shis shog /
dmigs med brtse ba'i gter chen spyan ras gzigs / /
dri mad mkhyen pa'i dbang po 'jam dpal dbyangs / /
gangs can mkhas pa'i gtsug rgyan btsong kha pa / /
blo bzang grags pa'i zhabs kyi bkra shis shog /
bde bar gshegs pa'i gsung rab padmo'i tshal / /
legs par 'byed pa'i blo gros 'od stong can / /
srid gsum mkhas pa'i gtsug rgyan rin po che / /
rgyal tshab chos rje'i zhabs kyi bkra shis shog /
'dul ba 'dzin pa thub pa'i rgyal chab ces / /
snyan pa'i grags pas sa steng kun khyab cing / /
phyogs dus kun tu bstan pa'i rgyal mtshan 'dzin / /
grags pa rgyal mtshan zhabs kyis bkra shis shog /
phun tshogs dge legs lung rtogs nor bu'i dpal / /
'phrin las bzang pos bstan pa rgyas mdzad cing / /
thar lam gsal bar ston pa'i thugs rje can / /
mkhas grub chos rje'i zhabs kyi bkra shis shog /
bkra shis rab brtan yid 'ong mdzes pa'i sku / /
dpal ldan chos sgra snyan par sgrog pa'i gsung / /
gsung rab ma lus mkhyen pa'i thugs mnga' ba / /
'jam dbyangs chos rje'i zhabs kyi bkra shis shog /
byams pa chen pos 'gro kun bde la 'god / /
thugs rje chen pos 'jigs pa kun las skyob| |yon tan chen pos bshes gnyen mchog gyur pa / /
byams chen chos rje'i zhabs kyi bkra shis bkra shis shog /
dgos 'dod kun 'byung nor bu bsam 'phel khyod / /
yon tan thams cad ma bslabs thugs su chud / /
thos bsam sgom pa mthar phyin grub pa brnyes / /
'phrin las rgyun mi 'chad pa'i bkra shis shog /
bsod nams ye shes tshogs gnyis goms pa'i mthus / /
lung rtogs yon tan du ma'i mdzod 'dzin cing / /
snyan pa'i grags pas nor 'dzin kun tu khyab / /
rje btsun bla ma'i zhabs kyi bkra shis shog /
rje btsun chos kyi rgyal po btsong kha pa'i / /
bshad sgrub bstan pa'i rgyal mtshan 'dzin pa la / /
dpal ldan 'phrin las bzang po'i ba dan can / /
rje btsun bla ma'i zhabs kyi bkra shis shog /
rgya chen bsod nams mchog gis bskrun pa'i sku / /
legs bshad chos kyi sgra dbyangs sgrog pa'i gsung / /
shes bya ma @# / /
lus thogs med mkhyen pa'i thugs / /
mkhas grub rgya mtsho'i mgon gyi bkra shis shog /
mthong ba don ldan slar yang bstan pa'i dpal / /
'gro ba'i don la 'gran zla ma mchis pa| |snying nas dran pas spyi bor legs bsgoms te / /
yon tan rgya mtsho'i zhabs kyi bkra shis shog /
dge legs yon tan ma lus 'byung ba'i gnas / /
dri med blo bzang bstan pa'i khang bzang rtser| |chos kyi rgyal mtshan 'dzin pa'i dpal yon can / /
dpal ldan bla ma'i zhabs kyi bkra shis shog /
dpal 'byor tshogs gnyis nam mkha'i khyon yangs shing / /
bslab gsum rim gnyis 'bras bus mngon par brjid / /
lhun grub 'phrin las bzang po'i mdzad pa can / /
dpal ldan bla ma'i zhabs kyi bkra shis shog /
dkon mchog gsum dngos rje btsun btsong kha pa'i / /
mdo sngags dam chos yar ngo'i zla ba ltar / /
'phel mdzad 'gro ba'i 'dren pa chos kyi rje / /
yongs 'dzin dam pa'i zhabs kyi bkra shis shog /
blo bzang rgyal ba kun gyi thugs rje ni / /
gcig tu bsdus pa yon tan rgya mtsho'i dpal / /
lhun grub 'phrin las bzang po'i mdzad pa can / /
rje btsun bla ma'i zhabs kyi bkra shis shog /
gang gis bdag la rig pa bslabs pa dang / /
mdo rgyud bstan bcos man ngag rjes bstan dang / /
bslab bstsal dang dbang bskur byin brlabs pa'i / /
dngos kyi bla ma rnams kyi bkra shis shog /
rab 'byams gsung rab kun la blta ba'i mig /
skal bzang thar par bgrod ba'i 'jug ngogs mchog /
brtsebs bskyod pa'i thabs mkhas mdzad pa yis / /
gsal mdzad bshes gnyen rnams kyi bkra shis shog /
smra bsam brjod med shes rab pha rol phyin / /
ma skyes mi 'gag nam mkha'i ngo bo nyid / /
so so rang rig ye shes spyod yul pa / /
dus gsum rgyal ba'i yum gyi bkra shis shog /
dpal ldan lha mo ston ka'i zla ba'i mdog /
zhal gsum phyag brgyad rab mdzes zhi ba'i sku / /
ye shes dpag yas tshe yi mchog stsol ma / /
rnam par rgyal ma'i zhabs kyi bkra shis shog /
gzhon nu'i cha lugs 'chang ba po / /
shes rab sgron mes rab tu brgyan / /
'jig rten gsum gyi mun sel ba / /
'jam pa'i dbyangs kyi bkra shis shog /
skyon gyis ma gos sku mdog dkar / /
rdzogs sangs rgyas kyis dbu la brgyan / /
thugs rje'i spyan gyis 'gro la gzigs / /
spyan ras gzigs kyi bkra shis shog /
lcang lo can gyi gnas mchog dam pa na / /
gsang sngags rig sngags kun gyi bdag po ste / /
log 'dren bgegs kyi tshogs rnams 'joms mdzad pa'i / /
bcom ldan @# / /
rdo rje bsnams pa'i bkra shis shog /
bdag gis tshe rabs sngon nas bsgrubs pa'i lha / /
dus gsum sangs rgyas kun gyi 'phrin las ma / /
sngo ljang zhal gcig phyag gnyis myur zhi dpa' / /
yum gyur ut+pal bsnams pa'i bkra shis shog /
bcom ldan 'das kyi spyan snga ru / /
sgrub pa mdzad pa'i gang zag la / /
bu bzhin skyong bar zhal bzhes pa'i / /
chos skyong srung ma'i bkra shis shog /
ston pa 'jig rten khams su byon pa dang / /
bstan pa nyi 'od bzhin du gsal ba dang / /
bstan 'dzin bu slob shin tu mthun pa yis / /
bstan pa yun ring gnas pa'i bkra shis shog /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
lhas kyang dus su char 'babs shing / /
lo tog phun sum tshogs pa dang / /
rgyal po chos bzhin byed gyur cig /
'jig rten dag kyang dar bar shog /
sman rnams mthu dang ldan pa dang / /
gsang sngags bzlas brjod 'grub par shog / /
mkha' 'gro srin po la sogs pa / /
snying rje'i sems dang ldan gyur cig /
sde 'dir byin rlabs dpal 'byor mi nyams shing / /
bsam sbyor ngan pa'i gdug rtsub zhi ba dang / /
bslab gsum rnam dag bstan pa'i khur 'dzin pa'i / /
dge 'dun tshogs kyis gang ba'i bkra shis shog /
legs bshad ri mo bkra ba'i lung gi gos / /
rnam dpyod gser gyi yu ba la brten cing / /
bslab gsum nor bu'i tog gis rab mtshan pa'i / /
bstan pa'i rgyal mtshan phyogs bcur chugs par shog /
bstan pa'i dpal gyur bla ma'i zhabs pad brtan / /
bstan 'dzin skyes bus sa steng kun tu khyad / /
bstan pa'i sbyin bdag mnga' thang 'byor pa rgyas / /
bstan pa yun ring gnas pa'i bkra shis shog /
sangs rgyas rnam gzigs gtsug tor thams cad skyob / /
'khor ba 'jig dang gser thung 'od srung dang / /
shAkya thub pa go'u taM lha yi lha / /
sangs rgyas dpa' bo bdun la phyag 'tshal lo / /
sems can don du bdag gis sngon / /
dka' ba gang zhig spyad gyur dang / /
bdag gi bde ba btang ba yis / /
bstan pa yun ring 'bar gyur cig /
ngas sngon nad pa'i ched dag tu / /
rang gi 'tsho ba yongs btang bas / /
sems can phongs pa bskyab pa'i phyir / /
yun ring bstan pa 'bar gyur cig /
bu dang bu mo chung ma dang / /
nor dang glang chen shing rta dang / /
rin chen byang chub phyir btang bas / /
bstan pa yun ring 'bar gyur cig /
bdag gis sangs rgyas rang sangs rgyas / /
nyan thos pha dang ma dang ni / /
drang srod dag la mchod @# / /
byas pas / /
bstan pa yun ring 'bar gyur cig /
bskal pa bye ba du mar bdag /
sdug bsngal sna tshogs myong gyur cing / /
byang chub don du thos btsal bas / /
bstan pa yun ring 'bar gyur cig /
bdag gis tshul khrims brtul zhugs dang / /
dka' thub yun ring bsten byas shing / /
phyogs bcu'i sangs rgyas ngas mchod pas / /
bstan pa yun ring 'bar gyur cig /
bdag sngon brtson 'grus dang ldan pas / /
rtag tu brtan cing pha rol gnon / /
sems can thams cad bsgral don du / /
bdag bstan yun ring 'bar gyur cig /
bzod brtul rtag tu bsten byas shing / /
sems can nyon mongs snyigs ma yi / /
sems can ngan bzod byas gyur pas / /
bstan pa yun ring 'bar gyur cig /
bsam gtan rnam thar gzugs med dang / /
ting 'dzin gang gla'i ji snyed pa / /
bsgoms pas de mthus bdag gi ni / /
bstan pa yun ring x ye shes don du bdag gis sngon / /
bka' thub nags dag bsten byas shing / /
bstan bcos du ma nyer bstan pas / /
bdag gi bstan pa 'bar gyur cig /
brtse ba'i rgyu yis sha khrag dang / /
'tsho ba yongs su btang gyur cig /
yan lag nying lag btang ba yis / /
chos tshul rnam par 'phel gyur cig /
bdag sngon sdig pa'i sems can rnams / /
byams pas gsal bar smin byas shing / /
theg pa gsum la rab bkod pas / /
chos kyi mchod sbyin rgyas gyur cig /
bdag sngon thabs shas gyur pa na / /
sems can lta ngan las bsgral cing / /
yang dag lta la bkod byas pas / /
chos ni rnam par 'phel gyur cig /
bdag gis sems can bsdu dngos bzhis / /
nyon mongs me las thar byas shing / /
bdag gis 'phel sdig pham byas bas / /
bdag 'kher yun ring gnas gyur cig /
bdag gis mu stegs can gzhan dag /
lta ba'i chu las bsgral byas te / /
yang dag lta la bkod gyur pas / /
bdag 'khor rtag tu gus gyur cig / / /
' yun ring bstan pa 'bar gyur cig /
chos kyi rgyal po btsong kha pa'i / /
chos tshul rnam par 'phel ba la / /
gegs kyi mtshan ma zhi ba dang / /
mthun rkyen ma lus tshang bar shog /
phan bde 'byung ba'i gnas gcig pu / /
bstan pa yun ring gnas pa dang / /
bstan 'dzin skyes bu dam pa rnams / /
sku tshe'i rgyal mtshan brtan gyur cig / / /
' oM sra sti /
rnam kun mkhyen pa'i stobs kyis bskul ba'i dbyangs / /
chos phung brgyad khri'i nges pa yongs rdzogs pa'i / /
dam chos bdud rtsis nyer 'tsho bsod nams kyis / /
zhing mchog dge 'dun @# / /
'dus grwa che gsum sogs / /
nar mar mdzad pa'i chos spyod nor bu'i 'phreng / /
rab gsal kun tu dge ba'i 'od 'gyed gang / /
'dzad med gzhan la phan pa'i byed po ru / /
par du bskrun pa'i bsod nams 'di yi mthus / /
mi mjed zhig gi dbang phyug zas gtsang sras / /
legs gsungs mdo sngags bstan pa'i rgyal mtshan rtser / /
dga' ldan ring lugs bsam 'phel nor bu'i tog /
rtag tu gzi 'od 'bar bas mdzes gyur cig /
nyes mang dug sbrul mtshang gyur khyim gnas las / /
rab byung ngur smig rgyal mtshan 'dzin pa kun / /
bag yod bdud rtsi'i gnas la legs brten nas / /
bshad sgrub bstan pa'i bya bar rtag 'grus shog /
grangs med skye bar phan pas bdag bskyangs pa'i / /
mar gyur 'gro rnams sdug bsngal rgya mtsho las / /
myur grol srid dang zhi ba'i mtha' spangs pa'i / /
byang chub bde ba mchog la longs spyod shog / / /
ces pa 'di ni grwa sa chen po gsum la sogs pa'i chos sde rnams kyi zhal 'don chos spyod rab gsal gyi par de snga bskyangs pa 'gro don shin tu che stabs gsal min la dgongs bzhed khyad par can gyi 7gong sa rnam 'dren 7rgyal ba'i dbang po thams cad mkhyen gzigs chen po blo bzang bskal bzang rgya mtsho'i sku thog rnying du ma 'thus ba deng sang grwa sa chen po rnams su 'don chos mdzad pa'i gsol 'debs smon lam grags che ba kha shas kyang gsar bsnan dang bcas chos sbyin rgya cher spel slad gsar bskrun mdzad zin na'ang /
slar yang lo mang bskul bar bgres skyon gyi zhal kha gsal min la brten pa'i dgos pa khyad par can dang /
'jam dpal mtshan brjod par rnying du rab gsung ma phan yon dang bcas phun sum tshogs pa mchis kyang phal mo che'i tshogs 'don du glu blangs bar mdzad cing dar cha cha bas bo gsang thugs 'dzin bad khyad glu blang ma gsar 'jug zhus pa las /
de byings le'u tshan go rim smon tshig dang bcas pa sor bzhag gis byi lo rnam grwa khang gnyer dkon mchog tshe ring nang mi 'dod mthun lhag bsam gyi par gsar bskrun zhus pa'i smon tshigs zhus stsal du / /
' / /
oM sra sti /
bsil ldan 'di na grags pa'i chos sde cher / /
chos spyod rab gsal 'gro don rgya che ba'i / /
par shing lo mang bgres skyon 'dren byed yul / /
btsa' 'os rgyu sbyor dkon mchog tshe ring nas / /
cha tshang gsar du bzhengs pa'i dge ba'i mthus / /
tshe rabs kun tu bza' tsho bu phrug sogs / /
ltos bcas rgyal ba'i bstan pa dang mjal zhing / /
mdo sngags chos tshul rgya mtshor ma rmongs pa'i / /
blo gros stobs @# / /
rgyas dam pa'i mgon rnams kyis / /
mnyes bzhin byang chub bar du rjes 'dzin shog / / /
zhes pa'i par byang smon tshig mchog gsum bla mar mos gus lhur len zhing gtong ba la zhum pa med pa'i blo ldan rgyu sbyor ba rnam grwa khang gnyer pa dkon mchog tshe ring /
ma tshe ring dbyangs can sgrol ma /
bu bskal bzang don grub /
bu mo lha mo tshe ring dang bsam 'grub sgrol ma can gyi rgyu sbyar thog chos drung chos rgyal po nas zhal 'debs Tam srang lnga bcu tham pa phul te bris brkos kyi 'khur len snye yon manga pra d+hes bgyis skabs bskul ba ltar srid skyong de mo bas 'bras spung kun dga' ra ba'i gzim chung du sbyar ba dge legs 'phel / /
bar 'de 'bras spung bar khang du bzhugs / /
sarba mngag laM / / / /
' /
dbyangs can drag khros dmag zor rgyal /
' /
'chi med bdud bcom rnam rgyal rten /
' /
rnang srid sde dpon 'od ldan dkar @# / /
ser smad thos bsam nor gling grwa tshang gi thun mong ma yin pa'i nye mkho chos spyod bzhugs so / / / /
@## / /
dga' ldan lha brgya'i mgon gyi thugs ka nas / /
rab dkar zho gsar spungs 'dra'i chu 'dzin rtser / /
chos kyi rgyal po kun mkhyen blo bzang grags / /
sras dang bcas pa gnas 'dir gshegs su gsol / /
mdun gyi nam mkhar seng khri pad zla'i steng / /
rje btsun bla ma dgyes pa'i 'dzum dkar can / /
bdag blo dad pa'i bsod nams zhing mchog tu / /
bstan pa rgyas phyir bskal brgyar bzhugs su gsol / /
shes bya'i khyon kun yangs pa'i blo gros thugs / /
skal bzang rna ba'i rgyan gyur legs bshad gsung / /
grags pa'i dpal gyis lham mer mdzes pa'i sku / /
mthong thos dran pas don ldan la phyag 'tshal / /
yid 'ong mchod yon sna tshogs me tog dang / /
dri zhim bdug spos snang gsal dri chab sogs / /
dngos bshams yid sprul mchod sprin rgya mtsho 'di / /
bsod nams zhing mchog khyod la mchod par 'bul / /
gang zhig thog med dus nas bsags pa yi / /
lus ngag yid kyi mi dge ci bgyis dang / /
khyad par sdom @## / /
pa gsum gyi mi mthun phyogs / /
snying nas 'gyod pa drag pos mthol lo bshags / /
snyigs ma'i dus 'dir mang thos sgrub la brtson / /
chos brgyad spangs pa'i dal 'byor don yod byed / /
mgon po khyod kyi rlabs chen mdzad pa la / /
bdag cag bsam pa thag pas yi rang ngo / /
rje btsun bla ma dam pa khyed rnams kyis / /
chos sku'i mkha' la mkhyen brtse'i chu 'dzin 'khrigs / /
ji ltar 'tshams pa'i gdul bya'i 'dzin ma la / /
zab rgyas chos kyi char pa dbab tu gsol / /
bdag gis ji snyed bsags pa'i dge ba 'di / /
bstan dang 'gro ba kun la gang phan dang / /
khyad par rje btsun blo bzang grags pa yi / /
bstan pa'i snying po ring du gsal byed shog /
' / /
tshe gling rdo rje 'chang no mi han ho thogs mthu chen po'i 'khrungs rabs gsol 'debs bsdus pa dpal ldan stobs bcu zhes bya ba bzhugs so / / / /
dpal ldan stobs bcu mnga' ba ma lus pa / /
gsang ba gsum gyi sgyu 'phrul rol pa'i gar / /
rje btsun bla ma blo bzang grags pa la / /
gsol ba 'debs so byin gyis brlabs tu gsol / /
bka' drin gsum ldan rje btsun rdo rje'i 'chang / /
gang gi spangs rtogs yon tan mtha' yas phyir / /
bdag blos ji bzhin brjod par mi spob kyang / /
cha shas tsam zhig dad dang gus pas spel / /
khams gsum 'khor ba'i sdug bsngal 'jigs mdzad lha / /
rnam 'dren dang por byon pa'i skyobs pa dang / /
rnam 'dren bzhi pa'i gdan phul nges gsang can / /
sprul pa'i zlos gar mdzad la gsol ba 'debs / /
ba ku la zhes shin shun na bza' can / /
rnam dag bram ze bde ba mchog la bsred / /
lA ba'i na bza' can dang te lo sogs / /
grub dbang du mar sprul la x khams gsum dbang sgyur rdo rje rgyal po dang / /
ri phug pa dang ri mgon rdo ring zhabs / /
rang rang bsam pa'i mos ngo dang mtshungs pa'i / /
sgyu 'phrul rol gar mdzad la x 'jam mgon bla ma'i brlabs chen thugs bskyed stobs / /
nyid kyi dri med shes rab bzang po'i mthus / /
dga' ldan bstan pa spel ba'i 'phrin las can / /
dpal ldan bla ma'i zhabs la x rgyal ba'i bka' dang shing rta chen po'i gzhung / /
rnam dpyod blo gros bstsal gyi legs spyad nas / /
dgongs don bzang po brnyed nas paN chen zhes / /
mchog kun grags pas khyab la x gangs can mgon po'i 'phrin las spel ba la / /
'jam dpal dbyangs ltar thabs mkhas mchog thob pa'i / /
gnas brtan kun gyi gtso bor rab grags pa / /
bstan pa'i gsal byed mchog la x ngag gi dbang phyug @# / /
rje btsun tsong kha pa'i / /
bstan pa'i snying po'i tshul khrims rgyal mtshan 'dzin / /
rgyal ba gnyis pa'i rgyal tshab chos kyi rje / /
rje btsun rdo rje 'chang la x ngag dbang mkhyen gter thugs rje nyer bzhugs pa'i| |'jam dpal snying po'i bstan pa spel ba la / /
tshul khrims nor bu'i bang mdzod 'dzin mdzad pa'i / /
rje btsun mchog gi sprul skur x dad ldan slob ma'i bsod nams zhing mchog tu / /
rgyal ba kun las bla ma lhag go zhes / /
rdo rje 'chang gi zhal gyis bzhes pas na / /
skyabs gsum kun 'dus bla mar x phyogs bcu'i rgyal ba thams cad mchod pa bas / /
bla ma'i ba spu gcig mchod ches lhag shing / /
rgyal ba sras bcas kun gyis mthun par sgrags / /
phul byung zhing mchog dam par x rdo rje gsum la mnga' rnyed mgon khyod kyi / /
thabs mkhas thugs rje'i nus pa cher skyed zhing / /
gang la gang 'dul sprul pa'i mdzad pa yi / /
blo bzang rgyal bstan 'phel bar mdzad du gsol / /
rings nas goms pa'i thugs bskyed smon lam mthus / /
bsil ldan ljongs 'dir gnas pa'i 'gro rnams la / /
mi mthun rgud tshogs mtha' dag zhi ba dang / /
chos srid legs tshogs 'phel zhing rgyas bar mdzod / /
bdag sogs deng nas tshe rabs thams cad du / /
skyabs gsum kun 'dus mgon po khyod nyid kyi / /
'brel ba med par rjes su 'dzin pa dang / /
bka' bzhin sgrub pas sa lam mthar phyin shog /
sras bcas rgyal ba brgya mtsho'i byin rlabs dang / /
rje btsun bla ma mchog gi thugs bskyed stobs / /
bdag sogs mos pas gsol btab bden mthu bcas / /
ji ltar smon pa'i don kun 'grub gyur cig / /
' yang sring mang por bag chags bzang po'i mthus / /
shugs 'byung yangs pa'i blo gros nam mkha' la / /
lugs gnyis nyi zla zung 'brel mi dbang mchog /
sangs rgyas rgya mtsho'i zhabs la gsol ba 'debs / /
bdud bzhi rab bcom gdod nas sangs rgyas kyang / /
snyigs 'gror rjes brtse sdom brtson rgyal po'i tshul / /
ngag dbang blo bzang rgya mtshor drang don du / /
thog med da lta'i bar bsags sdig ltung dang / /
sgrib pa kun sbyangs dgongs bzhed rnam dag gis /
rlabs chen tshogs gnyis zla ba'i cha rdzogs nas / /
'gro la chos 'khor rgyun chad med bskor sogs / /
thugs bskyed smon lam gang mdzad 'grub par shog /
chos srid 'dzin pa sangs rgyas rgya mtsho yang / /
sdig sgrib nyes ltung dri ma'i g.ya' dag nas / /
tshe ring skye kun rje nyid mi 'bral zhing / /
smon lam kun 'grub sangs rgyas myur thob shog /
' / /
rje btsun blo bzang rgyal ba gnyis pa yi / /
bstan pa'i dbang phyug 'jam dpal rgya mtsho'i dpal / /
bzang po'i mdzad pas 'gro ba 'dren mdzad pa / /
skyabs gsum kun 'dus mchog la gsol ba 'debs / /
bsam pa'i re ba skong mdzad bla ma dang / /
dngos grub 'byung gnas yi dam dkyil 'khor lha / /
bde gshegs sras bcas dpa' bo mkha' 'gro dang / /
@# / /
mthu ldan srung ma'i tshogs rnams dgongs su gsol / /
bdag cag rmongs dang bag med dbang gyur cing / /
ma gus nyon mongs gdon gyis brlams pa'i mthus / /
sngon bsags sgo gsum nyes tshogs ci bgyis pa / /
ma lus 'gyod pa drag pos so sor bshags / /
khyad par rang gis khas blangs sdom pa dang / /
dam tshig blang dor gnas las nyer 'das shing / /
gsang ba bsgrags dang nyams grib spags pa sogs / /
nongs ba gang bgyis snying nas 'thol zhing bshags / /
'khor gsum gnas lugs mkha' ltar rnam dag kyang / /
kun rdzob 'gro la rmad byung thugs rje'i chus / /
sdig ltung de 'bras nad gdon sdug bsngal sgrib / /
nye bar khrus nas tshangs pa stsal du gsol / / / /
kun mkhyen ral gri'i rno yis mi shes dgra /
bsad pa'i dpa' rtags mtshams sprin dmar ba 'gebs / /
'jam dbyangs mi yi rnam rol tsong kha pas / /
rtag tu rjes bzung lam bzang bgrod par shog /
blo gros yol go yangs por 'khyil ba'i chab / /
brtul zhugs bzad pos gtsang ba'i ngos gcig tu / /
chos tshul rgyu skar 'bum gyi gzugs rdzogs pa'i / /
'dren mchog skal bzang rgya mtshor gsol ba 'debs / /
phyogs bcur bzhugs pa'i sangs rgyas sras bcas sogs / /
bslu med skyabs gnas rgya mtsho'i byin mthu yis / /
gangs can sa la legs spyod gang de yi / /
sgrib byang tshogs gnyis myur du rdzogs gyur cig /
bdag kyang 'di nas rnam 'dren ma thob par / /
rje btsun pad dkar can gyi zhabs sen nor / /
spyi gtsug 'brel med bsten nas gnas skabs dang / /
mthar thug 'dod pa'i 'bras bu char bsnyil shog /
gang dbang dbyangs kyi rgyal mo'i phang 'gro'i sgra / /
snyan yang nag phyogs rtsa lag sde dpung snying / /
tshal bar 'gas byed srid gsum bdag mo yis / /
byang chub bar du grogs dang 'phrin las mdzod / /
khro gtum 'dzin khri khros pa'i mche ba'i grwar / /
ma rungs sha rus tshem thos khrag rgyun gyis / /
nyer sbags stobs ldan tha 'og chos kyi rgyal / /
'khor dang bcas pas 'gal rkyen ma lus sol / /
smad byung sras bcas xxxx / /
ces pa 'di ni ser smad rab 'byams pa tshul khrims dpal 'bar gyis bskul ba'i ngor 7shAkya'i dge slong blo bzang bskal bzang rgya mtshos sbyar ba'o / /
' / /
blo gros rab yangs nam mkha' lta bu'i dbyings / /
mtshan bzang sgyu 'phrul dra bas 'gengs pa'i lha / /
'jam dbyangs mi yi rnam rol tsong kha pa'i / /
bstan 'degs bskal bzang rgya mtshor gsol ba 'debs / /
dag pa'i rang bzhin khyab bdag rdo rje sems / /
bskal dman snyigs mar spyod pa'i 'gro sgrol slad / /
tha mal bshes gnyen tshul bzung chos kyi rje / /
bskal bzang rgya mtsho'i mgon la gsol ba 'debs / /
mkhyen rab 'jam dbyangs sgeg pa'i lang tsho la / /
mgrin par dbyangs can dgyes bzhugs legs bshad gtam / /
gang 'dul yid kyi gsos su smra mkhas pa'i / /
rdo rje 'chang @# / /
dbang zhabs la gsol ba 'debs / /
rje btsun bla ma'i gsang gsum 'khor lo dang / /
rang sems gnyis med ngo bor byin brlabs nas / /
tshe rabs kun tu mnyes bzhin rjes bzung zhing / /
bka' bzhin sgrub la gzhol bar byin gyis rlobs / /
tshe 'di'i chos brgyad 'khri pa chod pa dang / /
thabs shes byang chub sems gnyis 'byongs pa dang / /
zab gsang lam gyi 'grod pa mthar phyin nas / /
kha sbyor bdun ldan mgon po myur thob shog /
ces pa 'di ni 'phan yul dga' ldan chos 'khor grwa rigs 'tsho byed blo bzang 'jam dbyangs sogs nas dgos zhes bskul ngor sha'+k+ya'i dge slong blo bzang bskal bzang rgya mtshos sbyar ba'o / / / /
grwa tshang gi thun mong ma yin pa'i lam rim gsol 'debs mjug tshig ni /
gangs can mkhas pa'i x dpal ldan bla ma'i zhabs la x bde bar gshegs pa gsung rab padmo'i tshal / /
legs par 'byed pa'i blo gros 'od stong ldan / /
srid gsum mkhas pa'i gtsug rgyan rin po che / /
rgyal tshab chos rje'i zhabs la x phun tshogs dge legs lung rtogs nor bu'i dpal / /
'phrin las bzang pos bstan pa rgyas mdzad pa / /
thal lam gsal bar ston pa'i thugs rje can / /
mkhas grub chos rje'i zhabs la x phun tshogs bslab gsum yongs 'du'i rtsa ba brtan / /
rlabs chen spyod pa'i yal ga khyon yangs shing / /
bsdu dngos 'bras bu brjid pa kun+da'i tshal / /
dpal ldan bla ma'i zhabs la x byams pa chen pos x bla med shAkya'i bstan la rab tu byung / /
nyes ltung dri mas ma gos bsod nams bzang / /
rgyal sras dpa' bo byang sems rin po che / /
shAkya bsod nams zhabs la x mang thos yon tan rgya mtsho'i mthar son cing / /
'chad rtsod rtsam la thogs med sbobs pa can / /
gnas lnga rigs pa'i paN chen chos kyi rje / /
rgyal mtshan bzang po'i zhabs la x rab 'byams gzhung la x nas 'gro 'dren dam pa gsum la x ngag dbang blo gter bskal bzang x ngag gi dbang phyug blo bzang x gnas gsum kun la x nas rang rgyud legs par sbyangs te x bla ma brgyud pa rnams la gsol ba 'debs / /
rab 'byams gsung rab x rtsa brgyud bla ma khyod sku x chos dang bkra shis 'phel bar mdzad du gsol / /
' smra ba zla med x nas thar 'dod thar par 'jug pa'i sgo gcig pu / /
dngos stobs rigs pas rigs pa'i gzhung gi don / /
legs par rtogs nas gzhan la legs 'doms pa'i / /
rgyal tshab chos rje'i zhabs la x gzhung lugs ral pa 'thug pos gnya' khebs shing / /
rigs pa'i gad rgyangs sa gsum 'dar byed pa / /
'jigs med smra ba'i seng+ge dge legs dpal / /
mkhas grub chos rje'i zhabs la x dge legs gting mtha' yangs pa'i chu gter las / /
mkhyen brtse'i 'od 'bar dbang gi rgyal po ltar / /
mkhas mang rgyal mtshan gtsug na mngon mtho ba / /
mi pham bla ma mchog la x shes bya kun la rmongs pa'i dra ba can / /
lus can kun la phan pa'i @# / /
bsam pa can / /
shAkya'i bstan la ye shes mchog gyur pa / /
byams chen chos rje'i zhabs la x shAkya'i dbang po shAkya'i rgyal mtshan 'dzin / /
rnam dkar bsod nams dpal 'byor rab rgyas shing / /
bskal bzang 'gro la byang chub lam ston pa / /
byang sems chen po'i zhabs la x mang thos yon tan rgya mtsho'i x nas gsal mdzad bshes gnyen rnams la gsol ba 'debs / /
yon tan kun gyi nas gong 'phang myur thob shog /
rtsa brgyud bla ma khyod sku x 'phel bar mdzad du gsol / /
mjug tu la ma rim smon lam / / / /
blo bzang rgyal kun ma'i mjug tshig ni /
sprul pa'i 'gro ba 'dren la gsol ba 'debs / /
blo bzang rin chen dbang gi rgyal po ltar / /
snyan grags tshangs dbyangs srid pa gsum na khrol / /
'phrin las rgya mtsho'i gos can khyab mdzad pa'i / /
rje btsun bla ma'i zhabs la x blo bzang rgyal pa gnyis pa'i thugs kyi bcud / /
gcig bsdus bskal bzang rgya mtsho las thon pa'i / /
bgrang yas skye rgu'i re skong yid bzhin nor / /
bsam 'phel dbang gi rgyal por x rje btsun blo bzang rgyal ba gnyis pa yi / /
bstan pa'i dbang phyug 'jam dpal rgya mtsho'i dpal / /
bzang po'i mdzad pas 'gro ba 'dren mdzad pa / /
skyabs gsum kun 'dus mchog la x blo bzang rgyal ba'i bstan pa'i khur chen po / /
'dzin mdzad phan bde'i 'byung gnas ngag gi dbang / /
bslab gsum lung dang rtogs pa'i rgya mtsho che / /
skyabs mchog gangs can mgon por x ngag la dbang 'byor blo bzang rnam dpyod kyi / /
'jam dpal snying po'i bstan 'dzin kun gyi gtso / /
mkhas btsun tshul khrims rgya mtsho'i mnga' bdag mchog /
rje btsun bla ma'i zhabs la x ngag gi dbang phyug bskal bzang rnam 'dren gtso / /
yongs rdzogs bstan pa'i gsal byed sgron me che / /
mkhas grub bstan 'dzin rgya mtsho'i gtsug rgyan mchog /
rje btsun bla ma'i zhabs la x ngag dbang blo bzang bstan pa'i khang bzang rtser / /
ngur smrig rgyal mtshan sgreng la mi 'phrog pa'i / /
mkhyen rab zab mo'i thugs rgyud legs gtams pa / /
'phrin las rgya mtsho'i mgon la x ngag dbang blo gter bskal bzang thub dbang bstan / /
rgya chen dbyar gyi mtsho bzhin spel ba'i slad / /
'jigs bral sa gsum dbang phyug phyogs kun las / /
rnam par rgyal ba'i sde la x ngag gi dbang phyug blo bzang rgyal ba'i bstan / /
'dzin mkhas rgyal ba rgya mtsho gangs ri'i mgon / /
srid gsum dbang bsgyur phan bde bdud rtsi'i mdzod / /
mtshungs pa med pa'i sde la x mkhyen brtse'i bdag nyid x dpal du zhabs brtan shog /
de ltar bstod pa'i dge bas 'gro ba kun / /
mtshan nyid ldan pa'i dam pas rjes bzung te / /
mdo rgyud tshig don kun rtogs thabs shes kyis / /
nyams len mthar son thams cad mkhyen gyur cig /
bla ma yi dam rnams kyi byin rlabs dang / /
bstan srung dmag zor rgyal @# / /
mo'i mthu stabs kyis / /
gangs can mgon po bstan 'dzin rgya mtsho yi / /
sku tshe brtan cing mdzad 'phrin rgyas gyur cig /
sangs rgyas gnyis pa jo bo yab sras dang / /
bstan pa 'dzin pa'i bstan 'dzin skyes bu rnams / /
dpag bsam ljon pa bzhin du khyon yangs shing / /
til gyi gang bu bzhin du 'phel bar shog / / /
blo bzang rgyal gnyis pa'i kha long ni /
blo bzang rgyal ba'i bstan pa'i dbang phyug mgon / /
mkhyen brtse'i gter chen 'jam dpal rgya mtsho dang / /
blo gros bzang po'i bstan pa'i 'byung gnas mchog /
ngag dbang lung rtogs rgya mtshor gsol ba 'debs / / / /
rnam pa kun tu ma'i kha long ni /
snying stobs khyad par phul byung skyabs gcig pu / /
rje btsun rol pa'i rdo rjer gsol ba 'debs / /
rgyal kun mkhyen brtse'i ye shes ba gam rtser / /
lung rtogs bstan pa'i rgyal mtshan rab bsgrengs te / /
rgol ngan lha min dpung tshogs 'joms mdzad pa'i / /
skyabs gcig rje btsun bla mar gsol ba 'debs / /
'jam dpal dbyangs mchog ces sogs sbyor / / / /
thub dbang zhal pad ma'i kha long ni /
dpal ldan bla ma'i zhabs la gsol ba 'debs /
zhes pa'i mjug tu /
blo gros yangs pa'i skal bzang gdul bya'i tshogs / /
gtsug na bsod nams ye shes 'bras bu yis / /
legs dud rlung gi rgyal mtshan ltar bkra ba / /
dpal ldan bla ma'i zhabs la gsol ba 'debs / /
blo gros gzigs pa dri med ke la sha'i / /
sa 'dzin las 'ongs chos bzang gang+ga'i chus / /
yid can dri 'khrud skal ldan shing rta che / /
dpal ldan yi shes dbang bor x 'jam dpal rjo rje'i rnam sprul dge legs dpal / /
blo bzang chos kyi rgyal mtshan 'dzin pa gang / /
ma 'ongs nag phyogs lha min kla klo'i dpung / /
'joms mdzad 'khor los bsgyur la x dpal ldan grags pa'i nyi ma 'dzam gling 'dir / /
phun tshogs mdzad pa'i 'od stong 'gyed pa'i tshe / /
bdag kyang 'khor gyi thog ma nyid gyur te / /
rgyal ba'i 'phrin las tshul bzhin sgrub par shog /
'dor na 'dis mtshon rnam dkar dge ba'i tshogs / /
ji snyed bsags pa de yis myur du bdag /
nor bu'i bang mdzod sham+b+ha lar skyes nas / /
bla med lam gyi rim pa mthar phyin shog /
'dis mtshon dge bas zhes sogs /
dus gsum rgyal ba sras bcas thams cad kyi / /
mkhyen brtse'i bdag nyid blo bzang grags pa'i dpal / /
mgon de'i chos kyi rgyal mtshan mngon mtho ba / /
lhar bcas 'gro ba'i gtsug na rgyal gyur cig /
rje btsun bla ma'i zhes sogs /
gnas skabs su yang sa phyogs 'di dag gi /
'thab rtsod 'khrug long ma lus zhi ba dang / /
sems can kun gyi dge ba'i bsam pa can / /
lhag par 'phel bar byin gyis brlab tu gsol / / / /
pad dkar ltar bsngags 'dren pa shAkya'i rgyal / /
lha mi'i 'jig rten mes po gdong bzhi pa / /
mig stong ldan @# / /
dang padmo'i gnyen la sogs / /
lha ma'i gtsug rgyan gus btud mchod pa 'bul / /
lha dang lha min 'jig rten skyong ba yis / /
mgon po'i cod pa na dag gis legs btud cing / /
phongs pa kun las rnam par sgrol mdzad ma / /
nam mkha'i mdangs 'phrog ma la mchod pa 'bul / /
klu sgrub ar+ya de ba thogs med dang / /
dbyig gnyen phyogs glang chos kyi grags pa'i dpal / /
yon tan 'od dang rgyal sras shAk 'od sogs / /
'dzam gling mdzes byed rnams la mchod pa 'bul / /
bod yul bsil ldan sA la'i sman ljongs 'dir / /
rdo rje'i theg dang zab mo dbu ma yi / /
lta ba spel mdzad blo bzang grags pa zhes / /
sa gsum snyan par grags la mchod pa 'bul / /
blo ldan shes rab legs bshad chu gter las / /
rgya bod mkhas pa'i gzhung lugs 'dren mkhas shing / /
pha rol rgol ngan log lta 'joms mdzad pa'i / /
chos kyi seng+ge'i zhal la mchod pa 'bul / /
deng nas byang chub snying po ma thob par / /
rnam dag lam bzang rig pa'i sgo 'byed cing / /
thos dang bsam pas sgrub pa byed pa la / /
rtse gcig mos pa lhur len byed par shog / / /
rgyal dbang rim byon gyi 'khrungs rabs gsol 'debs nor bu'i phreng ba bzhugs so / /
rmad byung bskal pa 'dzin par sangs rgyas kyang / /
snang mtha'i sras su bde can sems dpa'i tshul / /
lnga bdo'i 'gro 'dren sna tshogs skur ston pa'i / /
kun lhag dpal ldan bla mar gsol ba 'debs / /
sngon goms thugs bskyed chu klung tshad med pas / /
bya dka' spyod pa'i sdong po bskyed bsrings rtser / /
tshogs gnyis smin pa'i 'bras bu yongs dud pa / /
'jig rten dbang phyug zhabs la gsol ba 'debs / /
rgyal khab bzhi mdor don kun grub pa yis / /
phra mo'i las 'bras bstan nas bag yod la / /
sgo gsum legs sbyar bram ze gtsang ma'i rigs / /
gtan bde'i snang ba rgyas la x rig byed rgya mtshor mkhas pa legs skyes kyi / /
sras 'khrungs srid pa me 'obs ltar gzigs nas / /
tshangs spyod btul zhugs blo gros 'jigs med la / /
nyer blangs thar lam gsal bar x sa spyod 'od zer dpal gyi rigs bltams kyang / /
rgyal srid sdug bsngal 'ching rgyar chags med pas / /
chags med bla ma bsten nas bas mtha' ru / /
ting 'dzin rtse gcig bzhugs la x yangs can dga' rab rgyal po'i khab bzung nas / /
'od zer snying po'i zhabs bsnyen log pa'i bshes / /
yongs spangs dge 'dun dkon mchog bsnyen bkur bar / /
'bangs sbyor kun tu dga' la x khyab 'jug dregs rgyas na phra'i pha lam gyis / /
zil mnan lha sras bsod nams 'phel gyi rgyud / /
skyes kyang srid 'byor spangs te thugs rje'i sprin / /
bsten nas byang chub bsgrub la x ' bde spyod rgyal po'i sras 'khrungs dkon mchog @# / /
'bangs / /
dri med bla ma'i lung bzhin ayon yul / /
byon nas ma 'ongs lkog gyur chos gzungs kun / /
mkhyen pa'i me long shar la x b+hang ga'i rigs 'khrungs a shwa kas byin brlabs / /
gdul dka' 'bod grogs btul nas ku sha na / /
spyan drangs mi srun bdud rigs tshar gcod pa / /
sa skyong dad pa brtan par x rgyal srid chos bzhin bde bar bskyangs pa'i mthar / /
rang gi sems las mched pa gces pa'i bu /
phyi nang blon po gnyis la legs gtan nas / /
ma 'ongs mkhyen pa dpal la x blon po dpal gyis kham rda'i srid gtad par / /
byas pa drin bzos legs bskyangs 'dod pa'i lha / /
blon pos sgyu ma'i 'phrul gyis mthar mdzad pa / /
dad pa rab tu brtan la x lcags 'bar sras 'khrungs rnam dag blo gros kyis / /
khri mun nyam thag sems pa yongs 'phel zhing / /
blo ma'i ral gros klu bdud nyer gtubs pas / /
bsil thang bde bar sbyar la x khyim bdag dga' ba'i sras 'khrungs nyer dga' dang / /
chabs cig shAkya bshes gnyen spyan snga ru / /
tshangs spyod khrims blangs 'gro mang bde ba la / /
'god mdzad dga' 'dzin zhabs la x sngon bsags bsod nams yongs 'dzin brgyud las 'khrungs / /
chos kyi mchog gyur paN chen du ma bsten / /
mkhas dang grub pa'i snyan pas sa chen khyon / /
legs khyab dge bsnyen btsun par x sgra 'dzin rigs las nor bzang nges 'byung gis / /
mar me mdzad bsten rnam dag bslab khrims blangs / /
log 'tshos ma gos bcu gnyis sbyang yon la / /
nyer goms rin chen dpal la x ma rig mun sel nye ma'i rjes 'jug par / /
shes rab cha shas nya gang zla ba yis / /
rdzogs sangs rgyas kyi ye shes sa mos kha / /
rab 'byed rgol ngan 'joms la x ' rin chen tshogs kyi snying po yid bzhin nor / /
gsung rab dgongs 'grel 'dod dgu char bsnyil ba'i / /
chos kyi gtam las don med 'chal ba'i tshig /
rtag tu spong bar mdzad la x 'dar bas mi zum smin lam bzang po'i mthus / /
sngon med padmar lus can bcud myang ba'i / /
lhag bsam ris bral 'gror brtse'i lam ston bshes / /
ba su ban d+hus mdzad la x 'od kyi dpal las zer phreng 'phros pa'i mod / /
dug gi mtsho skabs snang mthas rjes su bzung / /
spangs rtogs yon tan mthar phyin rab tu byung / /
gzhan phan rlabs chen spyod la x kun la rab dga'i brtse ldan byams pa'i sems / /
kun bzang bla ma las bskyed sdom brtson can / /
kun la sku yi 'od zer phog pa'i mod / /
kun khyab snying rjes brlan la x yab rje spyod med ri dwags rngon pa'i las / /
gnam lcags lces bzlog seng+ge'i sgra dbyangs rtser / /
yang dag lam kyi nga ro sgrog pa'i bshes / /
'bral med bsten par mdzad la x bde ba'i sras kyi mchog gyur rgyal po yis / /
mi bskyod dge @# / /
slong gtsug gi nor bur bsten / /
gdengs can cho 'phrul stag seng lto 'gro ru / /
bstan pa srog mthar mdzad la x ya mu na yi srid la dbang bsgyur zhing / /
dI baM ka ras rjes bzung yi dam lhas / /
'byung 'gyur lung bstan yid srubs 'che ba kun / /
phyir bzlog lha yi rgyal por x khyim bdag dpal sbas rigs sras dge 'dun 'phel / /
sprul pa'i dge slong drung du ngur smrig blangs / /
ce spyang zas su snying rjes rang gi lus / /
'phangs med gtong bar mdzad la x slob dpon gsum gyis ma 'thul lha min gdon / /
wa ra NA si'i skye dgu nyam thag pa / /
sprul pa'i dge slong spyan drangs thabs kyis btul / /
pho rab rA dzar grags la x gang 'dod slebs lham dmar ser me tog gi /
sgyu ma'i 'phrul gyis 'dab mdzes chab la phab / /
rgyal po ut+pal 'jigs pa'i stobs 'byor rnams / /
slar gtad ge sar zhabs la x lo tog zos pas dbul po 'khrugs pa de / /
thabs mkhas 'phrul gyis sa spyod bu mo dang / /
srin po'i rgyal srid gtad nas re ba kun / /
skong mdzad ri bong gzugs la x ' mkha' 'gro'i lung bzhin ha shang de ba dang / /
rdo rje gzhon nu'i rdzu 'phrul la brten nas / /
mkha' 'gro 'bum sde'i gtso bor mnga' gsol ba / /
lo brgyad byis pa'i tshul la x ngan rkyen mas byas khri mun chud pa la / /
g.yu mthing chu shel reg byas bsil bar byas / /
gdengs can bu mos khab sprul rgyal por gyur / /
rdzi bo'i rnam par bstan la x mchu snyung tshe sngon sa gdon gyis zin par / /
gsum mdo nas drangs dben pa'i gnas su bskyal / /
brtse ba'i sems kyis ya ga bzod mdzad pa / /
bram ze rin chen mchog la x rdzi bo'i ku cos ting 'dzin dkrugs na yang / /
rma yi zug rdu phan pa'i sems gyis bsal / /
byas pa drin mi bzo de bde ba la / /
'god mdzad bsam gtan bzang por x mchu snyung ce spyang gyur nas 'tshe ba la / /
g.yu mthing mi reng dmar po'i mda' bsnun par / /
ma bzod rang sha byin nas gso mdzad pa / /
dur khrod rnal 'byor pa la x 'od stag mtha' 'khob rgyal pos gsal shing rtser / /
skyon tshe nyag phran gyis bsdigs gnod byed bskrad / /
chos dang nor gyi phan pa sgrub mdzad pa / /
gling phran rgyal por gyur la x them skas bcu gsum gtam gyis nyer brid nas / /
dge ba bzang po'i mchis 'brang log g.yem las / /
sna tshogs thabs kyis bsrung ba sprul pa'i bya / /
sro long kun tu rgyu la x skyabs sbyin rnam shes glang po'i ror zhugs tshe / /
kun 'gro'i ngan sems sa bon myur smin pas / /
gtan du ne tso'i gzugs gyur rgyal po'i srid / /
slar yang gzung bar mdzad la x pad 'byung rdzu 'phrul 'od kyis 'khrul rtog mun / /
sangs pas theg pa mchog gi rigs sad nas / /
smin grol lam brnyes shar phyogs b+hang+ga la'i / /
mi bdag gtsug lag 'dzin la x mi dge'i ngan spyod na bun dang bral zhing @# / /
rab dkar lhag bsam kha ba'i rdul brtsegs las / /
bsod nams tshogs chen chu klung rtag 'bab pa / /
chos rgyal dge ba dpal la x ' bu ram shing gseb dwangs ma nyi 'od kyis / /
smin pa rgyal rigs sA la chen po'i rgyud / /
'phags pas byin brlabs gangs can thog ma'i rjer / /
legs byon gnya' khri btsan por x zhing la dor dang 'brog la thul brtsis shing / /
phu chu yur du 'dren sogs mnga' 'bangs rnams / /
mkho dgu'i 'byor pa spel ba'i thabs mkhas sgo / /
'byed mdzad i sho legs la x mchog dman yongs kyi mgo po'i cod paN steng / /
zhabs sen rdul dmar lhung ba'i mod nyid la / /
kun dga'i mdza' ba gsar pa ster nus pa / /
sde 'phrul gnam gzhung btsan la x yongs kyis bkur bar bsnyengs pa mi mnga' yang / /
gzhan rtsal 'jigs pa med pa'i dpa' btul la / /
pur rgyal gangs ri'i rtser 'gying seng gi'i rtsal / /
rdzogs pa sde rgyal zhabs la x chab 'bangs zla bzhin byams brtse'i chu klung gis / /
nyer bkrus bde skyid rin chen rgyan gyis spud / /
ci dgar tshim pa'i rgyang glu le mdzad pa / /
sa spyod sgra dpung btsan la x kun tu bzang po'i 'phrin las zhugs pa'i sgor /
gnyan po gsang ba yum bu gla sgang du / /
babs pas ljongs 'dir bstan pa'i dbu brnyes pa / /
tho ris snyan shal zhabs la x srin mo gan rkyal dbyibs la me btsa' btab / /
yi ge'i srol btod jo shAka pho zang bskrun / /
dge bcu'i khrims bcas thub bstan srol gtod pa / /
lha gcig srong btsan sgam por x rtsal chen blon po bdun gyis khrims kha bsgyur / /
ja dang dkar yol dpyad pa'i gsar srol gtod / /
rnam dkar la brtson phan bde'i rgyun bzang bskyangs / /
'dus srong mang rjer grags la x mkhan slob gnyis sogs lo paN thod du bkur / /
zan g.yang gtsug lag khang bzhengs rab byung dang / /
mdo sngags 'chad nyan bstan pa dar rgyas mdzad khri srong lde btsan rje la x gsar bcad skad kyis chos rnams dag ther mdzad / /
dge 'dun re la mi khyim bdun phul zhing / /
bkra shis dpe med dge 'phel lha khang bskrun / /
mnga' bdag khri ral zhabs la x ' dI baM ka ra'i 'phrin las spel ba la / /
rje btsun 'phags mas lung bstan dge bsnyen che / /
'phrin las ma dros mtsho las bka' gdams klung / /
'bebs mdzad 'brom ston rje la x tshogs gnyis zab mo'i gter gyi sgo 'phar phye| |mkha' 'gros bka' babs dom sgro nag po'i skor / /
rgyal yum mtsho rgyal ma yis dngos su gtad / /
nyi ma 'od zer zhabs la x klu bdud lto ba'i zab chos snying nor sogs / /
bco brgyad gter gyi sgo 'phar gegs med phye / /
khyad par bla ma'i sgrub skor bka' babs pa / /
gu ru chos dbang zhabs la x 'od gsal lha rigs brgyud 'khrungs chos kun gzigs / /
rnam snang klong sgrom mchog zung lhung bzed nas / /
yongs 'dus rnam gsum spyan @# / /
drangs glo bo pa / /
gter chen padma dbang la x tong khun mi nyag rgyud 'khrungs zab mo'i gter / /
spyan drangs sde brgyad bran bkol dgra dpung tshogs / /
phyer btags mkha' 'gro 'phrin las yongs grub stsal / /
chos rgyal dbang po'i sde la x gnam gyi she mong dpung pa'i 'khor lo yis / /
dbang bsgyur shar phyogs gong ma'i rigs kyi bdag /
'khon ston 'jam mgon blo gros rgyal mtshan dpal / /
'phags chen chos kyi rgyal por x nai pa la yi yul 'khrungs sgra tshad dang / /
bzo gso nang don pha mthar yongs son pas / /
mkhas pa'i snyan grags nor 'dzin kun khyab pa / /
padma b+dz+ra zhabs la x mkhyen pa'i pha mtha' mi mngon yangs pa la / /
paN chen 'jigs med grags pa thugs phrogs nas / /
thams cad mkhyen par mtshan gsol kun khyab pa / /
don ldan dge 'dun grub la x rnam dpyod gzhon nur dbyangs can lus phra ma / /
rjes chags bzhad pas bgrang yas gtsug lag la / /
mi 'jigs rdo rje'i spobs pa gzengs mtho ba / /
dge 'dun rgya mtsho'i dpal la x phyogs lhung grub mtha' bral ba'i ris med chos / /
lam du 'gro ba'i lung bstan nyer thob cing / /
mtha' 'khob mun gling dkar por bsgyur mdzad pa / /
bsod nams rgya mtsho'i dpal la x jing gir gnam gyi rgyal po'i rgyud las 'khrungs / /
rtsol med 'phrin las nyi ma'i gzi byin gyis / /
dregs ldan 'byung po'i bya tshogs zil gnon pa / /
yon tan rgya mtsho'i zhabs la x mgon khyod gsang gsum bkod pa'i rol rtsed las / /
sprul pa'i mtha' de bzung ba'i blo ldan su / /
'on kyang las smon dar ba'i gdul bya'i ngor / /
bgrang bya'i sku bkod bstan la x ' de yang b+hang ga la dang ayon gyi / /
yul sogs 'phags yul gsal byed so drug dang / /
gangs can chos rgyal bcu dang paN grub bdun / /
dur smrig 'chang ba rnams la x mang mang gdul byar brtse ba'i spyan ras kyis / /
rtag par gzigs pa'i gzhan don sprul pa'i sku / /
bcu phrag lnga las bdun gyis lhag pa'i gar / /
ngag dbang blo bzang rgya mtshor x gzhan yang b+ho Ta'i chos rgyal mtha' dag dang / /
paN grub la sogs rnam 'phrul bgrang yas kyi / /
snyigs dus smon lam thugs rje'i mchog gyur pa / /
7rgyal dbang thams cad mkhyen par x khyod sku dag zhing gru 'dzin ri bo nas / /
'gro 'dren dus babs sA la chen po lta'i / /
za hor rgyal rigs gzigs nas 'pho mdzad pa / /
ngag dbang blo bzang rgya mtshor x gangs can legs byas skye ba lnga pa'i sgras / /
nyon mongs rims nad 'phrog pa'i mngal 'dzin phyir / /
nam mkha' rgyal po'i tshul du lhums bzhugs pa'i / /
'jigs med go cha btsan la x dmar ser dbyug zla'i lha babs phyi ma'i tshes / /
sa gsum grags pa'i zla ba thub dbang gi /
ya mtshan phra mo'i chas mtshungs bltams gyur pa'i / /
thub bstan lang tsho'i sde la x gzhon nu'i ngang tshul gdol spyod dman @# / /
pa'i las / /
kun dor dam pa'i brtul zhugs rmad byung ba'i / /
kun yid 'dren pa'i khyad 'phags rol rtsed mdzad / /
tshangs sras bzhad pa'i rdo rjer x phas rgol sngags bslad rnam smin dug myos pa'i / /
gya gyu'i dus 'gyur dka' ba spyad pa'i tshe / /
'byung 'gyur ltas su me tog zhal bzhes pa'i / /
gdong drug snyems pa'i lang tshor x ' thugs bskyed nyin mo'i dpal 'byor 'thungs pa'i gzi / /
gdug sems med khyer snang bas mi 'gog pa'i / /
smon lam dgung bdo'i yid ches rtags gsal ba / /
'jam dbyangs dga' ba'i bshes gnyen x yab gzhis skyon ldan duHkha'i rlabs phreng can / /
nyes mang 'dzin khri'i rgya yis yongs gang ba / /
ring spangs rang byung so thar khrir 'gying pa / /
drin can rtsa ba'i bla mar x bag chags legs sad ming tshig yi ge nas / /
dam pa la 'os rig gnas gang+ga'i klung / /
rnam dpyod hub bzhes mkhas pa'i mthar son pa / /
rdo rje thogs med rtsal la x nang du gnyis 'dzin snang ba'i bdud sde'i tshogs / /
btul phyir phyi rol rgyal bstan la rgol ba'i / /
ma rungs gzhan sde bcom pa'i mthu stobs can / /
zil gnon bzhad pa rtsal la x 'tsho ba'i rgyu ba bcad nas rlung sbyor gyis / /
sku lus mthu bskyed rdzu 'phrul dag zhing gshegs / /
rtsa gsum gnang ba thob pas mngon byang chub / /
ngag dbang blo bzang rgya mtshor x rigs stobs 'byor dregs myos pa'i che dgu dang / /
las can zhi ba'i 'bras thob mchog dman 'gror / /
rang rang yul skal mtshungs pa'i chos 'khor bskor / /
ngag dbang blo bzang rgya mtshor x skye rga na 'chi'i 'jigs tshogs bcom pa'i mthus / /
zhabs zung mi 'gyur ri bo ltar g.yo med / /
gnas pa rdo rje snying po'i sku grub pa / /
ngag dbang blo bzang rgya mtshor x snga 'gyur theg pa padma'i rdzing skyes kyang / /
blo bzang grags snyan bstan pa rin chen gyi / /
gdugs dkar mkha' khyab 'gro ba'i grib bsil du / /
'degs mkhas tshangs dbyangs rgya mtshor x bskal bzang rnam 'dren shAkya seng+ge yi / /
mdo sngags bstan pa'i rgya mtsho spel slad du / /
'phags mchog 'jig rten dbang phyug mi yi gar / /
legs mdzad rje btsun bla mar x blo bzang rgyal ba'i bstan pa'i gnyen gcig pu / /
dbang phyug 'jam dpal rgyal ba rgya mtsho'i mgon / /
skyabs gsum kun 'dus gangs ri'i mgon po mchog rje btsun bla ma'i zhabs la x blo mchog bzang po thub dbang bstan pa'i dpal / /
dge legs 'byung gnas kun mkhyen ngag gi dbang / /
rmad byung lung dang rtogs pa'i rgya mtsho che / /
zla med rje btsun bla mar x ngag la dbang 'byor blo bzang rnam dpyod kyi / /
'jam dpal snying po'i bstan 'dzin kun gyi gtso / /
mkhas btsun tshul khrims rgya mtsho'i mnga' bdag mchog /
rje btsun bla ma'i zhabs la x ngag gi dbang phyug bskal bzang rnam 'dren gtso / /
yongs rdzogs bstan pa'i gsal byed sgron med che / /
mkhas grub bstan 'dzin rgya mtsho'i gtsug rgyan mchog /
rje btsun bla ma'i zhabs la x ngag dbang blo bzang bstan @# / /
pa'i khang bzang rtser / /
dur smrig rgyal mtshan sgreng la mi 'phrog pa'i / /
mkhyen rab zab mo'i thugs rgyud legs gtams pa / /
phrin las rgya mtsho'i mgon la x ngag dbang blo gter bskal bzang thub dbang bstan / /
rgya chen dbyar gyi mtsho bzhin spel ba'i slad / /
'jigs bral sa gsum dbang phyug phyogs kun las / /
rnam par rgyal ba'i sde la x ngag gi dbang phyug blo bzang rgyal ba'i bstan / /
'dzin mkhas rgyal ba rgya mtsho gangs ri'i mgon / /
srid gsum dbang bsgyur phan bde bdud rtsi'i mdzod / /
mtshungs pa med pa'i sde la x ' mgon khyod zhabs zung mi 'gyur rdo rje'i khrir / /
g.yo ba med par rtag par legs bzhugs nas / /
zab dang rgya che'i chos 'khor rgyun mi chad / /
bskor cing bskal ba rgya mtsho'i zhabs brtan shog /
rgyal ba'i mdzad pa'i rjes 'gro ngo mtshar gtam / /
ji snyed bstod pa'i chu klung 'jug pa'i gzhi / /
ngag dbang blo bzang rgya mtsho drin can rjer / /
sgo gsum mi phyed dad pas phyag 'tshal lo| |rgyu gsum char gyis brlan pa'i dad pa'i 'bras / /
mi g.yo brtan ldan nor gyi blo gros mas / /
dngos bshams yid sprul mchod sprin snye ma'i khur / /
kun khyab zhing gi mgon po khyod la 'bul / /
mang mang ma rgan 'gro dang bdag nyid kyis / /
mang mang thog med dus nas sgo gsum gyis / /
yang yang bsags pa'i sdig sgrib nyes ltung kun / /
yang yang 'gyod sems drag pos snying nas bshags / /
bdag sogs nyan rang 'phags dang so skye yis / /
dus gsum dang 'brel dge tshogs sin+d+hu'i klung / /
byang chen spyod pa'i rgya mtshor dal 'gro'i rgyun / /
mi zad dbyar gyi dpal der rjes yi rang / /
rgyal rnams thugs rje 'bar ba'i rtag gdong mes / /
'thungs kyang mi zad sems can khams kyi mtsho / /
rdzogs sangs rgyas kyi sa la ma bzhag par / /
dam pa'i chos kyi 'khor lo sgyur bar 'tshal /
' /
srid zhi'i phun tshogs nang na mtshar che zhing / /
gzhan don la dgyes rlung gi bgrod pa can / /
mtshan dpe'i 'od kyis kun gsal gzugs sku'i nyi / /
'char nub med pas 'gro ba'i don mdzod cig /
de ltar lhag bsam zla ba'i ma ma las / /
bsod nams 'ba' zhig sbyin pa'i bsam 'phel dbang / /
tshogs gnyis rgyal mtshan rtser mchod sku gsum gyi / /
'bras bu zag pa med pa thob phyir bsngo / /
mgon khyod snying nas gus pas gsol btab mthus / /
rtag tu dal 'byor rten bzang rab rnyed cing / /
mthar thug rgyu 'bras theg par legs zhugs nas / /
bla med go 'phang 'thob pa'i rgyur gyur cig /
yang srid mang por bag chags bzang po'i mthus / /
shugs 'byung yangs pa'i blo gros nam mkha' la / /
lugs gnyis nyi zla zung 'brel mi dbang mchog /
sangs rgyas rgya mtsho'i dpal la gsol ba 'debs / /
skye kun yab rje khyod dang mi 'bral bar / /
dgyes kun bsgrub cing bstan 'gro'i bde skyid spel / /
mthar thug nges legs lam dkri dge ba'i lung / /
snyan po'i dga' ston dpal la spyod par shog /
mar gyur lus can kun kyang 'khor ba'i mtha' / /
stongs min skye srid 'dab chags bgrod pa'i 'gros / /
mgon khyod dam bca' g.yel med rjes bzung ba'i / /
@# / /
grib gzugs 'brel med phyi bzhin 'brang bar shog /
zhwa ser cod paN 'chang bstan k+r+ti ka /
gangs can smyig ma'i tshal du bsrings pa'i skyed / /
dar drag thub pa'i ring lugs 'chi med kyi / /
'dun sa mdzes pa'i snyan grags 'bar gyur cig ' /
dga' ldan chos srid pho brang skyong ba'i lha / /
mang pos bkur ba'i bka' rtags lung gi ljid / /
dzam+bu br-ik+Shas mtshan pa'i nor 'dzin mngal / /
khur ldan phan bde'i rdul chu 'dzag par shog /
spyi dang khyad par rgya hor bod gsum du / /
cher snyigs lnga bdo'i zug rngu dang bral nas / /
bde skyid ro bda' sbrang rtsi mngar po'i rgyun / /
ci dgar spyod pa'i tshor ba myong bar shog /
bdud bzhi rab bcom gdod nas sangs rgyas kyang / /
snyigs 'gror rjes brtse sdom brtson rgyal po'i tshul / /
ngag dbang blo bzang rgya mtshor drang don du / /
thog med da lta'i bar bsags sdig ltung dang / /
sgrib pa kun sbyangs dgongs bzhed rnam dag gi /
rlabs chen tshogs gnyis zla ba'i cha rdzogs nas / /
'gro la chos 'khor rgyun chad med bskor sogs / /
thugs bskyed smon lam gang mdzad 'grub par shog /
chos srid 'dzin pa sangs rgyas rgya mtsho yang / /
sdig sgrib nyes ltung dri ma'i g.ya' dag nas / /
tshe rabs kun tu rje nyid mi 'bral zhing / /
smon lam kun 'grub sangs rgyas myur thob shog /
7rgyal mchog lnga pa chen po'i gsung la sde srid sangs rgyas rgya mtshos snon ma mdzad pa'o / / / /
' dge ba 'di yis myur du bdag /
sangs rgyas kun gyi kun bdag nyid / /
rdo rje 'chang dbang thob gyur nas / /
'gro bas kyang ni de thob shog /
byang chub phyir ni spyod gang dang / /
rdzogs sangs rgyas kyis gang yin pa / /
byang chub rdo rjes gang gsungs pa / /
spyod de gnyis ka'ang bdag spyod shog /
de ltar sgyu ma ji bzhin rmi lam bzhin / /
snang stong lha skur gsal ba'i ngang nyid nas / /
phyogs bcu'i rgyal ba rab 'byams kun bsdus pa / /
mi bskyod rdo rje'i dkyil 'khor lha tshogs la / /
rmad byung bde bas dgyes pa bskyed pa'i phyir / /
phyi dang nang dang gsang ba'i mchod bstod dang / /
bsgom dang bzlas pa sogs la 'dir 'bad pas / /
bdag gis ji snyed bsags pa'i dge ba 'dis / /
rang nyid srid mtshor lhung ba ji bzhin du / /
mar gyur 'gro ba kun kyang de 'dra bar / /
mthong nas 'gro ba sgrol ba'i khur 'khyer ba'i / /
byang chub sems mchog 'byongs pa nyid gyur cig /
sems tsam bskyed kyang tshul khrims rnam gsum la / /
goms pa med na byang chub mi 'grub par / /
legs par mthong nas rgyal sras sdom pa la / /
brtson pa drag pos slob pa nyid gyur cig /
thun mong lam sbyangs snod du gyur pa na / /
theg pa kun gyi mchog gyur rdo rje'i theg /
skal bzang skye bo'i 'jug ngogs dam pa der / /
bde blag nyid du 'jug pa nyid gyur cig /
bum dbang gang ga'i chu rgyun bskur ba yis / /
tha mal snang zhen dri ma 'khrud par shog /
gsang dbang ye shes bdud rtsi myangs pa yis / /
ngag gnas rlung ni sngags su 'char bar shog /
gsum pa lhan skyes dga' ba'i lcags kyu yis / /
yid ni 'od gsal dbyings su 'dren par shog /
bzhi pa zung 'jug don la ngo sprad pas / /
mthar thu @# / /
don la sgro 'dogs chod par shog /
de tshe dngos grub rnam gnyis 'grub pa'i gzhi / /
rnam dag dam tshig sdom par gsungs pa la / /
bcos ma min pa'i nges pa rnyed gyur nas / /
srog dang sdos te rtag tu bsrung bar shog /
tha mal snang zhen kun rtog spangs pa yi / /
lus kyi g.yo ba ngag gi brjod pa dang / /
yid kyi bsam pa kun gyis 'bad med par / /
rlabs chen tshogs rnams yongs su sdud byed pa'i / /
thun bzhi'i sbyor ba bsnyen sgrub yan lag bzhi / /
rim pa dang po'i rags dang phra ba'i lam / /
ma lus shin tu brtan pa rnyed nas ni / /
gang snang lha yi 'khor lor 'char bar shog /
zhing gi phul byung thugs kyi dkyil 'khor la / /
brten nas 'khor gsum dag pa'i mchod sbyin sogs / /
sbyor ba tshogs bsags cho ga bzhin byas pas / /
rang gi rgyud ni yongs su dag par shog /
dpal ldan zhe sdang rdo rje khro bo bcu'i / /
'khor gyis yongs su bskor ba'i ting 'dzin gyis / /
phyogs bcur rgyu pa'i gdug pa'i bsam pa can / /
ma lus tshar gcod phrin las 'grub par shog /
gang du 'tshang rgya'i zhing kun dag byas nas / /
der ni sku gsum go 'phang mngon 'gyur pa'i / /
thabs kyi dam pa 'chi ba chos sku dang / /
bar do longs sku skye ba sprul pa'i skur / /
tshul bzhin nyams su len pa'i rdo rje mchog /
rim pa ji bzhin rgyud la bskyed pa yis / /
tha mal skye shi bar do'i snang zhen kun / /
sbyong byed dang po'i sbyor ba thob par shog /
rang don phun tshogs de yi myur ba'i lam / /
'dod chags chen po'i tshul gyi ting 'dzin gyis / /
rang rig phyag rgyar gzhol ba'i thabs la mkhas / /
lhan skyes bde bas rgyal rnams mchod par shog /
mkha' dbyings rdo rje sbyar bas sbar ba yi / /
tsaN+Da li yis bzhus pa'i byang chub sems / /
a ba d+hu ti'i rgyun lam nas 'ongs ba / /
shes rab padma'i ze'u 'brur son pa las / /
'khrungs pa'i rten dang brten pa'i dkyil 'khor gyi / /
sprul pa'i sprin gyis nam mkha'i khyon bkang ste / /
snod bcud zhing kun yongs su sbyong mdzad pa'i / /
dkyil 'khor rgyal mchog myur du 'grub par shog /
srog 'dzin thur sel lam gyi sna rtser ni / /
gnas nas 'od zer dra ba 'gyed pa can / /
bde gshegs lnga bdag rin chen kha dog lnga / /
phyag mtshan byang sems phra mo nyung 'bru tsam / /
de nang dkyil 'khor 'khor lo yongs rdzogs shing / /
ma 'dres gsal la ji srid 'dod kyi bar / /
mnyam par bzhag pa'i phra mo'i rnal 'byor dang / /
phyi nang bzlas pa yongs su rdzogs par shog /
des ni rdzas sngags 'khrul 'khor bsam gtan la / /
brten nas grub pa chen po brgyad dang ni / /
zhi sogs rab 'byams las kun 'grub pa yi / /
las kyi rgyal bo mchog ni 'grub par shog /
so sor sdud dang bsam gtan srog rtsol dang / /
'dzin pa rjes dran ting 'dzin yan lag drug /
yongs su sdud pa'i zab lam rims lnga / /
spyod pa gsum dang bcas pa 'grub par shog /
nor bur thig le phra mor sems brtan pas / /
nyi mas zla ba bzhus pa'i bdud rtsi'i rgyun / /
lugs 'byung lugs ldog rim pas drangs pa yi / /
yas babs mas brtan dga' @# / /
bzhi skye bar shog /
de las langs tshe gang shar snang ba kun / /
rigs brgya rigs lnga rigs gsum rigs gcig tu / /
'char ba'i sku yi rdo rje'i ting 'dzin gyis / /
lus dben sor sdud bsam gtan rdzogs par shog /
thig le'i rgyal po sngags kyi thig le mchog /
snying ga'i chu skyes sna rtser goms byas pas / /
gzung dang 'dzin pa'i rnam rtog bskyed pa'i rlung / /
bcu gnyis mi shigs thig ler sdud par shog /
gdong gi sna rtser 'od kyi thig le'i gdangs / /
ma bcos rdo rje gsum du shar ba yi / /
ngag dben gsung gi rdo rje'i ting 'dzin gyis / /
snying kha'i ma rig sgo nga'i sbubs 'byed shog /
thabs shes gsang ba'i rtsa mchog gnyis kyi rtser / /
rdzas kyi thig le srog rtsol bsgoms pa yis / /
kun rtog rlung gi mun pa sangs gyur nas / /
'od gsal nyi ma snying dbus 'char bar shog /
sna rtse gsum du thig le rnam gsum gyi / /
srog rtsol bsgoms pas sprin med nam mkha' la / /
zla nyi'i 'od dang smag gis khyab 'dra yi| |stong pa gsum gyi sems dben skye bar shog /
sgyu ma longs sku 'od gsal chos sku dang / /
sna tshogs sprul sku gsum la re re zhing / /
rnam pa gsum gsum bsre ba rnam pa dgu / /
yongs rdzogs man ngag gnad la mkhas gyur te / /
kun rdzob sgyu lus don dam 'od gsal 'dzin / /
lugs ldog rjes dran zung 'jug ting 'dzin dang / /
spros bcas spros med shin tu spros med kyi / /
spyod mchog rnam gsum yongs su rdzogs par shog /
gal te 'di dang bar dor mchog 'grub pa'i / /
ting 'dzin ma rnyed 'chi ba'i dus byed na / /
gzhi yi 'chi rim stong pa rnam pa bzhi / /
lam gyi stong pa bzhi dang bsre nus shog /
bar do grub tshe sgyu ma'i ting 'dzin dang / /
bsre bar byed cing skye ba len pa'i tshe / /
longs skus sprul sku'i skye ba 'dzin pa bzhin / /
skye gnas mchog tu bsams bzhin skye bar shog /
mdor na skye shi bar do gang shar yang / /
sngon chad bsgoms pa'i lam khyer rnam gsum gyi / /
gsal 'debs dge sbyor bskul mar rtogs gyur nas / /
'chi tshe yid la dga' ba rgyas par shog /
de ltar rmad byung lam gyi mthar thug 'di / /
tshul bzhin bsgrub la bar chod med pa dang / /
phyogs dus kun tu dar zhing rgyas gyur te / /
'gro kun thabs mkhas 'di yis sgrol bar shog /
' / /
rnam dag yid kyi zla shel rtse ngos la / /
bcom ldan rdo rje 'jigs byed dkyil 'khor ni / /
ting 'dzin pir gyis dbang po'i gzhu lta bur / /
rab bkod sgom dang mchod bstod bzlas sogs kyi / /
rnam dkar zla 'od dung dang kun+da ltar / /
mchog tu dkar ba gang zhig bsags pa des / /
dngos grub rtsa ba theg mchog dge ba'i bshes / /
mtshan nyid ldan pas rjes su 'dzin par shog /
tshe 'di'i chos brgyad byis pa'i rol rtsed dang / /
'khor ba'i phun tshogs dug sbrul tshang lta bur / /
rig nas byang chub mchog tu sems bskyed de / /
phyin drug spyod pas rtag tu 'tsho bar shog /
rnam dag dbang bzhi'i chu bos sgo gsum gyi / /
dri ma kun dkrus sku bzhi'i sa bon bzhag /
dam tshig sdom pa mig gi 'bras bu ltar / /
bsrungs pas rim gnyis lam gyi snod gyur cig /
skye shi bar do'i mun pa kun sel @# / /
zhing / /
sku gsum 'od brgya'i dra ba 'gyed byed pa / /
bskyed rim zab mo thun bzhir bsgom pa las / /
rdzogs rim yongs rdzogs skye ba'i rgyud smin shog /
bla ma gshin rje gshed kyi lha yi tshogs / /
nam mkha' gang ba'i bsod nams zhing mchog la / /
'khor gsum rnam par dag pa'i mchod sbyin gyis / /
rang gi rgyud ni yongs su smin par shog /
sngags gnyis don ltar gdod nas dag pa'i dbyings / /
bde chen rang gi sems dang ro gcig pa / /
ye shes tshogs rdzogs 'chi ba'i skyon spangs shing / /
'od gsal lam gyi chos sku thob par shog /
gtum chen gnod mdzes dpal ldan khro bo bcus / /
yongs su bskor ba'i ting 'dzin la gzhol bas / /
bdud dang bgegs rigs nag po'i rtsa lag kun / /
skad cig nyid la drung nas 'byin par shog /
rnam mang rin chen tshogs 'bar gzhal med khang / /
rnam snang rnam par dag pa'i bdag nyid can / /
rnam par bsgom pas ma dag zhing sbyangs te / /
rnam dag ye shes gzhal yas khang 'grub shog /
der ni gur gum lhun po brtsegs pa bzhin / /
rgyu yi rdo rje 'dzin pa'i rnal 'byor gyis / /
bar do'i srid sbyangs sgyur lus snod gyur nas / /
rgyal ba'i longs sku myur du 'grub par shog /
zla nyi sa bon phyag mtshan sku rdzogs pa'i / /
rim pas ye shes lnga yi mngon byang las / /
'bras bu rdo rje 'dzin pa'i rnal 'byor gyis / /
skye srid sbyong zhing sbrul sku 'grub par shog /
'brum phrag nyi 'od spungs pa'i gzi brjid can / /
rang nyid sems dpa' gsum gyi bdag nyid dang / /
rang rigs phyag rgyar sbyor ba'i rnal 'byor gyis / /
sprul pa'i sprin gyis sa gsum khyab byas nas / /
ma dag snod bcud dri ma kun sbyangs te / /
dag pa'i rten dang brten par rtag 'char ba / /
gzhan don phun sum tshogs pa'i bdag nyid can / /
dkyil 'khor rgyal mchog ting 'dzin mthar phyin shog /
phyi nang bzlas brjod mthar phyin bsam gtan dang / /
rdzas sogs rten 'brel 'khrul 'khor rim pa la / /
brten nas zhi sogs rab 'byams kun 'grub pa'i / /
las kyi rgyal po mchog ni 'grub par shog /
zab lam rim pa lnga yi gnad gyi don / /
ma lus bsdus pa rnal 'byor rnam pa bzhi / /
spyod pa gsum dang bcas pa'i lam bzang gis / /
sku gsum go 'phang tshe 'dir thob par shog /
sprul pa'i 'khor lor 'dod lha yab yum la / /
sems gzhol rjes gzhig bsdus rim mchog gis ni / /
zla nyi'i rgyu ba sgra gcan lam bkag pas / /
yas babs mas brtan dga' bzhi skye bar shog /
chos kyi 'khor lor sngags kyi rnal 'byor mchog /
bum pa can dang rdo rje'i bzlas pa yis / /
snying kha'i rtsa mdud ma lus grol byas nas / /
lhan skyes bde bas yid la myos thob shog /
slar yang byin gyis brlab pa'i rnal 'byor gyis / /
nang gi rjes gzhig bsam gtan rim pa dang / /
phyag rgya gnyis dang sbyar ba'i thabs mkhas las / /
sems dben mthar thug ting 'dzin 'dren par shog /
'chi rim ji bzhin rlung rnams ma lus pa / /
nying khar thim pa'i 'od gsal de nyid las / /
dbyibs kyi rnal 'byor mtshan dpe'i @# / /
dra ba can / /
sgyu ma lta bu'i ting 'dzin rdzogs par shog /
dbang po'i gzhu ltar dwangs pa'i sku de nyid / /
nam mkha'i dbyings su chu 'dzin zhu pa bzhin / /
sbyangs pa'i rnam dag ye shes rnal 'byor gyis /
bden par 'dzin pa'i sa bon drungs 'byin shog /
don gyi lhan cig skyes pa de nyid las / /
mtshan dpes brgyan pa'i yongs su dag pa'i sku / /
don dam 'od gsal thugs dang mnyam sbyor ba'i / /
zung du 'jug pa'i rnal 'byor mchog 'grub shog /
nam mkha' ji srid sku lnga'i bdag nyid can / /
mkha' sbyor bdun ldan go 'phang mngon gyur nas / /
mtha' dag 'gro 'di go 'phang de nyid la / /
skad cig nyid la bde blag 'god par shog /
' / /
ser smad grwa tshang gi tshogs 'don spyan 'dren khru gsol bzhugs so / /
thams cad du ni sa gzhi dag /
gseg ma la sogs med pa ltar / /
lag mthil ltar mnyam baiDUr+ya / /
rang bzhin 'jam por gnas gyur cig /
bde ldan 'jig rten bkod pa ltar / /
rin chen sa gzhi me tog gcal / /
ljon shing chu mtsho ma tshang med / /
chos sgra rgya chen ldan par shog /
'jig rten 'das pa'i dge las byung / /
rin chen bdun las grub pa yi / /
tshad med 'od zer 'gyed pa'i gnas / /
rgyal ba sras bcas zhugs gyur cig /
rin chen du ma las grub seng+ge'i khri / /
yid 'od sna tshogs gos kyis bkab pa 'di / /
rgyal ba sras bcas rnams la phul ba yis / /
'gro kun rdo rje'i gdan la bzhugs gyur cig /
lha dang mi yi mchod pa'i rdzas / /
dngos su bshams dang yid kyis sprul / /
kun bzang mchod sprin bla na med / /
nam mkha'i khams kun khyab gyur cig /
' ma lus sems can x ' bcom ldan bskal pa x ' chos rnams kun gyi x ' bcom ldan 'dir ni x ' sku khrus gsol bar zhu /
bcom ldan 'das x ' khrus kyi khang pa x ' ri bo ltar ni mdzes pa yi / /
yon tan dam pa'i rgyan ldan pa / /
mchod gnas rin chen 'di dag la / /
bdag gis khrus 'di gsol bar bgyi / /
ma rig 'joms pa'i nyi ma ste / /
srid pa'i nad ni sel ba'i sman / /
dam chos rin chen 'di dag la / /
bdag gis khrus x bskal ba'i mtha' yi dngos 'joms pa / /
'jigs byed mi yi cha byad can / /
mgon po snying rje'i stobs ldan la / /
bdag gis khrus x ' mchog tu tshims shing bskal bzang ba / /
dam pa'i bdud rtsis mdzes cha byad / /
dpal ldan bla ma'i sku gsung la / /
bdag gis x chos kyi sku yi bdag nyid can / /
mchog gi yon tan gzugs can gyi / /
mchod rten rin chen 'di dag la / /
bdag gis x gdul bya'i sems can gang dag la / /
rgyal ba'i sprul sku mang po yis / /
cha byad lha yi rnam par ni / /
snying rje yis ni nges gang ba / /
rtag tu phan dang bde mdzad pa'i / /
mchog tu dul ba 'di dag la / /
bdag gis x ' sangs rgyas gzugs brnyan gnas dang ni / /
slob pa'i dge 'dun gnas kyi sa / /
gtsug lag khang dang gnas gzhan la / /
bdag gis x ' ji ltar bltams pa x phun tshogs dge legs x rgyal ba'i sku gsung x rgya chen spyod pa'i x bshad sgrub gdams pa'i x blo gros khang bzang x thar 'dod thar par x gzhung @# / /
lugs ral pa x byams pa chen pos x kun mkhyen ye shes x gnas gsum kun la x gru 'dzin mgon dang 'phags bod sa skyongs che / /
mkhas grub lo paN rnam grol ji snyed dang / /
khyad par bkra shis grangs ldan dur smrig 'chang / /
rgyal dbang rims byon rnams la x khyad par 'phags chen rab 'byor nas bzungs te / /
rje btsun blo bzang dpal ldan ye shes par / /
mkhas shing grub pa'i 'khor lo bsgyur mdzad pa'i / /
sku 'phreng rim byon rnams la x skyabs gsum kun 'dus x gang gis bdag la x rab 'byams gsung rab x de dag sku la x mi bskyod rdo rje ye shes che / /
rdo rje dbyings ni mkhas pa che / /
rdo rje gsum mchog dkyil 'khor gsum / /
gsang ba'i x chos dbyings rnam dag ngang las ma g.yos kyang / /
thabs kyi khro bo'i skur ston gdug pa 'dul / /
che ba'i che mchog lha yi lhar gyur pa / /
kun bzang he ru ka la x chos kyi sku la byams sdang x phyogs bcu'i 'gro la x mtshan legs rin chen x mthun pa'i dge tshogs x chos sku nam mkha' bzhin du dbyer med kyang / /
gzugs sku 'ja' tshon bzhin du so sor gsal / /
thabs dang shes rab mchog la mnga' brnyes pa'i / /
rigs lnga bde bar gshegs la x kun 'byung mun pa'i x 'jam dbyangs phyag na x zab mo rten 'brel x spangs dang ye shes x dur khrod brgyad dang x de dag sku la x phyag drug mgon dkar x zhal gcig phyag gnyis x yul 'khor bsrung dang x tshe ring mched lnga x gdings ka nor bu x 'di ni phyin drug x khyed sku rang bzhin x khrus gsol 'os pa x de dag sku la x ' sku mchog rnam dag blta bas mi ngom la / /
ngo mtshar skyon bral mkha' dkyil nyi gsal 'dra / /
chos kyi sku la dri ma mi mnga' yang / /
srid zhu bkur sti rim gro'i tshul tsam du / /
chu gtsang sman spos 'o ma 'dag chal chus / /
'gro ba'i lus sems sdug bsngal nad bsal te / /
nyes pa'i skyon bral 'gro ba'i yid 'ong ba'i / /
dam pa'i sku mchog bdag gis thob par shog ' /
bde gshegs sku gsum dpe dang mtshan mnga' yang / /
'gro ba'i don du gzugs sku cir yang gda' / /
rin chen dbyig ltar nyes pa'i skyon bral yang / /
'jig rten srid zhu gus pa'i tshul tsam du / /
sdig med rgyal ba rnams kyis rab bsngags pa'i / /
ras mchog 'di yis rgyal ba'i sku phyis pas / /
nyon mongs dug gsum dri ma kun byang nas / /
sku gsum ngang du bdag cag 'gyur bar shog ' /
stong gsum kun tu dri ngad ldang ba yi /
nas ye shes thob par shog ' /
zhing khams 'bul bar zhu /
oM badzra b+hu ma AHhUM x yang na lhag bsam rnam par dag pa'i x ' phun tshogs gser 'od x mthun 'gyur ni /
phun sum tshogs pa'i gzi brjid kyi 'od zer phyogs thams cad du rab tu 'phro zhing /
bkra shis pa'i dpal gyis kun nas lham mer gyur pa rin po che sa le sgram las bsgrubs pa'i de bzhin gshegs pa rigs lnga'i dbu rgyan dpa' bo'i dar dpyangs dang bcas pa rin po che sna tshogs pa'i phra bkod pas mdzes par byas pa 'di bcom ldan 'das mnyam med shAkya'i rgyal po'i dbu la phul ba'i dge ba'i rtsa ba la brten nas mdo sngags kyis bsdus pa'i @# / /
bstan pa rin po che sgo thams cad nas phyogs thams cad du dar zhing rgyas la yun ring du gnas par gyur cig /
'jig rten gyi khams thams cad du'ang bkra shis dang dge mtshan rgya chen po rgyun mi chad du 'byung bar gyur cig /
de ltar bsgrubs pa'i sbyin pa'i bdag po rnams dang lha dang mi dang lha ma yin dang dri zar bcas pa'i 'jig rten thams cad kyi gtsug gi gcod paN gyi steng na gang gi zhabs kyi padmo rnam par mdzes pa'i sangs rgyas bcom ldan 'das rnams ji 'dra ba de bzhin du gyur cig ' /
dri med tshan la sgrib sel mi mnga' yang / /
dad pas ngur smig rgyal mtshan phul ba yis / /
nam mkha'i mtha' dang mnyam pa'i 'gro ba rnams / /
sangs rgyas brtul zhugs mchog la spyod par shog ' /
'di ni bsod nams zhing gi dam pa khyod / /
brnyes par bgyid slad lhag bsam dag pa yis / /
dge sbyong rnams la thub pas bsngags pa yi / /
chos gos gsum dang bsil byed drang srong snod / /
zhen med ma chags blo yis dbul bar bgyi /
' /
rgyal ba rgya mtsho'i x yang na bsod nams zhing du x ' rin chen dbang gi x yang na e ma'o mchod pa x ' zhing 'dir 'khor lo rin chen x yang na 'dzam bu gling dang gling gzhan na / /
'khor lo'i x nor bu /
btsun mo /
blon po /
glang po /
rta mchog dmag dpon tshogs kyi gang ba yang / /
stong gsum la sogs ji bzhin du / /
zhum pa med par bcas te 'bul / /
mthun 'gyur ni /
rgyal srid rin po che sna bdun phul ba'i dge ba'i rtsa ba la brten nas sbyin pa'i bdag po rnams bla na med pa'i chos kyi rgyal srid la mnga' '+s+g+yur ba'i chos kyi rgyal po chen por gyur cig /
' rin chen gdugs dang x yang na ji ltar sngon gyi sangs rgyas la / /
dpal gyi be'u g.yung drung 'khyil / /
dge ba'i don du mnga' ba ltar / /
de bzhin bdag gis dbul bar bgyi / /
ji ltar sngon gyi x gser gyi 'khor lo mu 'khyud can / /
tshangs pa chen pos phul ba ltar / /
de bzhin x ji ltar x 'dam gyi skyon gyis ma gos pa'i / /
padma dkar po phul ba ltar / /
de bzhin x ji ltar x nyon mongs bdud las rgyal ba yi / /
chos kyi rgyal mtshan phul ba ltar / /
de bzhin x ji ltar x gdugs dkar gser gyi yu ba can / /
phul ba de bzhin bdag 'bul gyis / /
ci bde bar ni bzhes su gsol / /
ji ltar x re ba thams cad rdzogs mdzad pa'i / /
bum pa bzang po phul x de bzhin x ji ltar x snyan pa phyogs bcur sgrogs pa yi / /
'bud dung g.yas 'khyil phul ba ltar / /
de bzhin x ji ltar x na bza' gser gyi nya ris can / /
phul ba de bzhin bdag 'bul gyis / /
ci bde bar ni bzhes su gsol / /
mthun 'gyur ni /
bkra shis pa'i rtags brgyad phul ba'i dge ba'i rtsa ba la brten nas sbyin pa'i bdag po rnams phyogs dus gnas skabs thams cad du bkra shis dang bde legs kyi dge mtshan rgya chen po rgyun mi chad du 'byung bar gyur cig /
' rin chen mdzes pa'i x ' rnga bo che rnams phul ba'i dge ba yis / /
sems can thams cad tshangs pa'i dbyangs dang ldan / /
sangs rgyas byang chub dam pa mchog reg shog /
chos kyi 'khor lo dge ba bskor gyur cig /
bskal pa bsam @# / /
gyis mi khyab bzhugs par shog /
'gro la phan phyir chos kyang ston gyur cig /
nyon mongs 'jom gyur sdug bsngal sel bar shog /
'dod chags zhe sdang ti mug zhi gyur cig /
mthun 'gyur ni /
rnga bo che phul ba'i dge ba'i rtsa ba la brten nas sbyin pa'i bdag po rnams chos kyi rnga bo che rgyun mi chad du brdung bar gyur cig /
' dkar mdzes 'khyil legs dar gyi cod paN can / /
gdangs snyan skad kyi nga ros phyogs kun 'gengs / /
g.yas 'khyil dung gis nam mkha' bkang ste 'bul / /
'gro bas tshangs dbyangs mchog ni thob par shog /
mthun 'gyur ni /
dung phul ba'i dge ba'i rtsa ba la brten nas sbyin pa'i bdag po rnams chos kyi dung rgyun mi chad du 'bud bar gyur cig /
' khams gsum sems can ma lus pa / /
nyon mongs tsha bas gdung ba la / /
thugs rje'i byang chub sems kyi gdugs / /
phul ba'i bde bas tshims gyur cig /
mthun 'gyur ni /
gdugs phul ba'i dge ba'i rtsa ba la brten nas sbyin pa'i bdag po rnams bla na med pa'i chos kyi rgyal po chen por gyur cig /
' 'khor ba ma stong bar du ni / /
bdud bzhi dag las rab rgyal nas / /
thub pa'i bstan pa zab mo dag /
mi nub rgyal mtshan bsgreng bar shog /
mthun 'gyur ni /
rgyal mtshan phul ba'i dge ba'i rtsa ba la brten nas sbyin pa'i bdag po rnams mi mthun pa'i phyogs thams cad las rgyal ba'i chos kyi rgyal mtshan phyogs bcur bsgreng par gyur cig /
' zhal zas ro brgya ldan pa'i yid 'phrog pa / /
legs sbyar 'di ni rgyal ba sras bcas la / /
dad pas phul bas 'gro ba 'di dag kun / /
'byor ldan ting 'dzin zas la spyod par shog /
yang na rgyal ba'i bdung bcom byang chub sangs rgyas te / /
rgyal ba'i sku la sgrib skyims mi mnga' yang / /
bdag cag bsod nams zhing du 'gyur slad du / /
bshos dang zhal zas sbyar ba 'di phul pas / /
dus kun dge ba'i lo tog 'phel rgyas nas / /
bde ba can du padmo las skyes te / /
ting 'dzin zas dang chos la spyod par shog /
mthun 'gyur ni /
zhal zas ro brgya dang ldan pa 'di nyid phul ba'i dge ba'i rtsa ba la brten nas sbyin pa'i bdag po rnams tinge 'dzin gyi zas la rgyun mi chad du longs spyod par gyur cig /
' de las gzhan yang mchod pa'i tshogs / /
rol mo dbyangs snyan yid 'ong ldan / /
sems can sdug bsngal sel byed pa'i / /
sprin rnams so sor gnas gyur cig /
dam chos dkon mchog thams cad dang / /
mchod rten rnams dang sku gzugs la / /
rin chen me tog la sogs char / /
rgyun mi chad par 'bab par shog /
ji ltar 'jam dbyangs la sogs pas / /
rgyal ba rnams la mchod mdzad pa| |de bzhin bdag gis de bzhin gshegs / /
mgon po sras dang bcas rnams mchod / /
yon tan rgya mtsho rnams la bdag /
bstod dbyangs yan lag rgya mtshos bstod / /
bstod dbyangs snyan sprin de dag la / /
des pa kun tu 'byung gyur cig /
' thos pa rgya mtsho'i mchod yon kun nas 'khyil / /
yon tan me tog tshul khrims bdug spos sprin / /
shes rab sgron me dad pa spos chu'i mtsho / /
ting 'dzin bdud brtsi'i zhal zas dam pa dang / /
bstod dbyangs snyan pa'i sil snyan sgra @# / /
'byin cig /
kun nas snying brtse rnam dpyod spobs pa yi / /
gdugs dang rgyal mtshan ba dan bsgreng byed ba'i / /
bdag lus gzhal med khang brtsegs rab brgyan nas / /
snying dbus chu skyes theg le'i 'dab rgyas la| |brtan par bzhugs pa'i chos rje mchod byed cing / /
nges par 'dun pa'i yid kyis gsol 'debs na / /
'gro ba'i bla ma rtag tu mnyes gyur cig /
chos kyi rgyal po rtag tu rgyas gyur cig ' /
deng nas byang chub snying po'i bar / /
bdag gi lus dang longs spyod dang / /
dus gsum dge ba'i dngos po rnams / /
sems can kun gyi don gyi phyir / /
gus pas khyod la dbul bar bgyi / /
kun nas gzigs pa'i spyan ldan pa / /
yon gnas dam pa khyed rnams kyis / /
bdag la brtse bas nyer dgongs nas / /
bdag gi 'di dag bzhes su gsol / /
bzhes nas byin gyi brlab tu gsol /
' /
skye ba kun tu yang dag xxxx myur thob shog /
ltung bshags 'don /
phyag 'tshal ba dang x byang chub chen por bsngo / /
' / /
ser smad thos bsam nor gling grwa tshang gi thun mong ma yin pa'i bla brgyud gsol 'debs bzhugs so / /
na mo many+dzu g+ho Sha ya /
mkhyen rab rin chen rtsig ngos chos kun la / /
byang chub mtshan dpe'i 'dra gzugs 'bum spros pas / /
mkhas dbang 'chi med yongs kyi dga' ston gter / /
'jer 'jigs 'gro ba'i mgon po rgyal gyur cig /
khams gsum kun las nges 'byung khyod thugs mkhang / /
tshul khrims rta bdun dkyil 'khor gsal rdzogs las / /
gzhan phan zer brgya yongs spro thub bstan gyi / /
pad tshal dpyid du 'phags la gsol ba 'debs / /
rnam g.yeng bser bus bskyod min ting 'dzin mtsho / /
yon tan rin chen 'dod dgu'i 'byung gnas cher / /
dus gsum rnam pa 'char bzod bde chen gyi / /
rang 'od khong nas 'dzum la gsol ba 'debs / /
rnam 'byed nags klung stug por rab yangs dbus / /
mtha' bral chos dbyings rigs pa'i dpal gyi shing / /
phyogs kyi 'khor lo kun rdzogs snying rje'i dris / /
dam 'khyud rgyal ba'i sras por gsol ba 'debs / /
mtho brtan spang rtogs gangs kyi ri bo la / /
gnas te theg gsum chos tshul seng+ge'i sgras / /
sgrib tshogs wa skyes klad pa brgyar 'gems pa'i / /
bshes gnyen gdong lnga'i dbang por gsol ba 'debs / /
de ltar byangX chubX dpal gyi gang+gA ma / /
'bumX phrag tshogs gnyis ral khur yangs paX las / /
'bebs mkhas dpal gyi mgrin can rje btsun cher / /
bstod pa'i rab dkar dge mthus 'gro ba kun / /
'khor lo bzhi ldan rten bzang shing rta cher / /
zhugs nas theg chen chos tshul nor bu'i zong / /
ngom med spyod cing thar pa'i ded dpon gyis / /
mnyes bzhin rjes su 'dzin pa'i rgyur gyur cig ' /
rig grol dgeX 'dunX dbyig gi bang mdzod mtshor / /
bshad sgrub bstanX pa'i gdengs ka bdun paX can / /
yon tan darX ma'i lang tsho rab rgyasX pa'i / /
bshes gnyen klu yi dbang por gsol ba 'debs / /
gang khyod rnam dpyod gom pa gcig gi stobs / /
mtha' yas shes bya'i sa gsum la bkod ces / /
don ldan mkhas pa'i gtam gyi 'dzam @# / /
gling gi /
rgyan mchog dbyig gi sa 'og bag la zha / /
rang bzhin zhi dul mtshar sdug legs brjod mar / /
tshul khrims ha ri tsan dan 'thul ba'i dris / /
bsgos las khams gsum phra rgyas srid pa'i nad / /
sel byed sngon med btsun pa'i dpal khyod 'khrungs / /
kun la lhag bsam bzang po'i sngo sangs ngos / /
gzhan phan chu 'dzin gsar pa 'bum dkrigs pas / /
rang bde 'dod pa'i tsha gdung yongs bcil ba'i / /
rgyal sras rnam thar ma lus bdag gir bzung / /
sde snod dgongs don shin tu sra ba'i gzhu / /
blo gros rgyud kyis bkug las lung rigs gi /
nyag phran rdo rje'i rjes 'gro log smra'i snying / /
'bugs byed srid sgrub gnyis pa khyod las gang / /
dge 'dun mkhas dbang tshogs pa'i chos kyi grar / /
yongs rdzogs bstan pa'i gnad gsang tshang dbyangs sgras / /
'doms mdzad phas kyi rgol las rgyal ba'i mthu / /
dar rgyas mi pham bla mar gsol ba 'debs / /
shing rta che gzhung stobs ldan sa srungs bur / /
bshad sgrub bgrod byed zung gis gnyar zhon te / /
sgrib gnyis mya ngam thang las pha rol tu / /
byang grol rin chen gling mchog phyin par shog /
rtsa brgyud bla ma mchog gsum 'dus sde dang / /
mthu ldan chos skyong bsrung ma'i byin rlabs kyis / /
theg chen gling spyi khyad par grwa tshang smad / /
dge 'dun bshad sgrub longs spyod sku tshe yi / /
mi mthun bgegs rigs kun zhi 'khor 'das kyi / /
yon tan rab rgyas chos srid dbang du bsdus / /
gnod byed tshar gcod 'phrin las rnam pa bzhi / /
thogs med lhun gyis 'grub par byin gyis rlobs / /
yang dgos se shing r+wa bas yongs bskor ba'i / /
theg chen gling spyi khyad par grwa tshang smad / /
'khor 'das yongs kyi legs tshogs ma lus pa / /
srid mtha'i bar du rgyas pa'i bkra shis shog / / /
shAkya'i dge slong blo bzang bskal bzang rgya mtshos sbyar ba'i kun mkhyen byang chub 'bum pa dang /
mkhas grub chen po dge 'dun bstan pa dar rgyas gnyis kyi gsol 'debs bzhugs so / /
' / /
dpal ldan rtsa ba'i bla ma rin po che / /
bdag gi spyi bor pad zla'i steng bzhugs la / /
bka' drin chen po'i sgo nas rjes bzung ste / /
sku gsung thugs kyi dngos grub stsal du gsol / /
mkhyen brtse nus pa'i bdag nyid blo bzang grags / /
gang de'i rgyal tshab dar ma rin chen dang / /
mkhas shing grub pa'i dbang phyug dge legs dpal / /
phul byung rnam 'dren gsum la gsol ba 'debs / /
byams chen chos rje shAkya ye shes dang / /
de yi ring lugs dar rgyas bzang po'i dpal / /
zab don mngon gyur rgyal mtshan bzang po'i zhabs / /
mkhas pa'i dbang po gsum la x rab 'byams gzhung la mnga' brnyes dge 'dun grub / /
ngag la dbang bsgyur dge 'dun rgya mtsho'i dpal / /
mtha' 'khor sgron me bsod nams rgya mtsho'i sde| |snying rje'i gter chen gsum la x mthu stobs dbang phyug yon tan rgya mtsho'i dpal / /
rig gnas kun mkhyen blo bzang rgya mtsho'i sde / /
gsang sngags grub pa mchog brnyes tshangs dbyangs mtshan / /
spyan ras gzigs dbang @# / /
gsum la x bskal bzang rgyal pa rgya mtsho'i yon tan gter / /
blo bzang chos kyi rgyal mtshan 'dzin pa'i dpal / /
zab yangs thugs mnga' blo bzang ye shes rje / /
bstan pa rgyas mdzad gsum la x blo bzang dpal ldan ye shes dbang po'i sde / /
thar lam gsal mdzad ngag dbang byams pa'i dpal / /
ngagX dbangX tshul khrimsX ngad ldan chos kyi rgyal / /
bka' drin mtshungs med gsum la x lam bzang 'doms mdzad yeX shesX rgyalX mtshanX rje| |thugs rje'i rang gzugs 'jam dpal rgya mtsho'i zhabs / /
kun gzigs dpal ldan bstan pa'i nyi ma che / /
bstan pa'i sgron me gsum la x rigs brgya'i khyab bdag bskalX bzangX thubX bstanX mtshan / /
sku thugs dbyer med bstanX paX rab rgyas rje / /
ngag dbang 'jam dpal tshulX khrimsX rgyaX mtshoX'i zhabs / /
mtshungs med bla ma gsum la x blo bzang rnam par grol ba'i sa mkhan che / /
'jig rten dbang phyug lung r+r+togs rgya mtsho'i sde / /
pad dkar 'chang ba tshul khrims rgya mtsho'i zhabs / /
rnam 'dren dam pa gsum la x snying rje'i gter chen mkhas grub rgya mtsho dang / /
blo bzang dpal ldan chos kyi grags pa'i dpal / /
gangs can skyabs gcig 'phrin las rgya mtsho'i bdag /
'gro 'dren dam pa gsum la x gnas gsum kun la mkhas pa'i mthar son pa / /
grub pa'i dbang phyug kun gyi gtsug gi rgyan / /
lung rtogs bstan pa bshad sgrub dar rgyas mdzad / /
bka' 'drin mnyam med zhabs la x kun mkhyen ye shes byang chub chen po'i lam / /
gsal bar ston pa mdo sngags 'bum phrag gzhung / /
kun la dbang 'byor snying rje'i gzhan dbang can / /
byang chub 'bum pa'i zhabs la x skal ldan gdul bya'i bloX grosX nges legs kyi / /
lam bzangX mchog tu bkri ba'i ded dpon dang| |chos gragsX khengs paX snyil ba'i bshadX sgrubX kyis / /
thub bstan gsal mdzad gnyis la x 'phrinX lasX bzang pos rnamX dag rgyalX bstan 'dzin / /
ngagX la dbang 'byor tshulX gnas khrimsX ldan gtso / /
'jig rten mgon po thub bstan rgya mtsho'i mgon / /
mtshungs med 'gro 'dren gsum la x ngag dbang blo bzang bstan pa'i rgyal mtshan dang / /
byams pa chen pos rgyal bstan snying po 'dzin / /
rlabs chen 'phrin las rgya mtsho'i gos can khyon / /
yongs khyab rje btsun bla mar x yon tan kun 'byung brtson 'grus bzang po dang / /
shAkya seng+ge bstan 'dzin bkra shis mtshan / /
bstan pa rin chen rgyal mtshan 'dzin pa'i dpal / /
mkhas btsun bzang po gsum la x bstan pa'i srog shing tshul khrims rgyal mtshan 'dzin / /
yon tan bzang po'i dpal la mnga' 'byor ba / /
lhag bsam zla 'od dpal gyur 'gro c+ba'i mgon / /
dpal ldan bla ma gsum la x thar lam gsal mdzad yon tan bshes gnyen zhabs / /
tshul khrims bsil ba'i 'od zer phyogs bcur 'phro / /
chos kyi grags pa'i ring lugs 'od zer gyi / /
kun nas gsal mdzad gsum la x lung rtogs chos kyi rin chen rgal mtshan 'chang / /
rdo rje 'chang chen @# / /
'phrin las bzang po'i dpal / /
phyogs las rnam rgyal bstan pa gsal mdzad pa / /
'gro ba'i 'dren pa gsum la x blo gros bstan pa'i rgyal mtshan phyogs bcur bsgreng / /
bslab gsum rgyan ldan dge 'dun bzang po'i gnyen / /
zab rgyas chos ldan dbang phyug rab 'byor ba / /
srid pa'i dbul sel gsum la x chos kyi grags pa'i 'od zer phyogs bcur 'phro / /
nam mkha'i mtha' dang mnyam pa'i shes rab can / /
byang chub lam gsal gsung gi 'od zer gyis / /
thar lam gsal mdzad gsum la x ' sangs rgyas yon tan rin chen kun gyi mdzod / /
gnas skabs mthar thug bkra shis 'byung ba'i gnas / /
ngag dbang chos kyi rgyal mtshan 'dzin pa ste / /
mkhas pa'i dbang po gsum la x sangs rgyas kun gyi 'phrin las dpal 'byor ba / /
bstan pa rin chen rgyal mtshan 'dzin pa'i mchog /
'phrin las bzang pos phyogs las rnam rgyal ba / /
mkhas pa'i gtsug rgyan gsum la x gsung rab rin chen rgya mtsho'i 'jing na gnas / /
rab yangs shes rab seng+ge'i nga ro yis / /
shes rab rgya mtsho'i dpal mnga' smra mkhas kyi / /
spobs pas zil gnon gsum la x blo mig rab bzang mdo sngags bstan pa 'dzin / /
bstan pa rgyas mdzad legs bshad 'byung ba'i gnas / /
byams dang snying rje'i 'byor pa dpal bzang por / /
dbang 'byor bla ma gsum la x lung rtogs chos kyi rgyal mtshan 'dzin pa'i mchog /
rnam dag tshul khrims dpal la dbang 'byor dang / /
nam mkha'i mtha' khyab chos kyi rgyal mtshan bsgreng / /
blo gros mtshungs med gsum la x blo bzang grags bstan ring lugs dpal 'bar zhing / /
dge 'dun dbus na smra mkhas 'jam dpal dbyangs / /
tshul khrims dri med bslab gsum dar rgyas dpal / /
bstan pa'i mnga' bdag gsum la x blo bzang zla med bshad sgrub rgyal mtshan 'dzin / /
blo bzang gzur gnas kun gyi don grub pa / /
zab mo'i blo ldan bzang po'i thugs mnga' ba / /
bstan pa 'dzin mdzad gsum la x dran shes stobs ldan tshul khrims dar rgyas zhabs / /
chos kun rab gzigs blo bzang bkra shis mtshan / /
dkon mchog gsum gyi 'phrin las lhun grub rgyas / /
rje btsun bla ma gsum la x tshogs gnyis bsod nams rab brtan mkhas pa'i mchog /
bshad sgrub bstan pa rin chen rgyal mtshan 'dzin / /
don gnyis rin chen bsam pa lhun grub dpal / /
'phrin las rab rgyas gsum la x bshad sgrub mdzad pa dar rgyas lhun grub rje / /
mkhyen rab thogs med blo bzang rgyal mtshan zhabs / /
ngag gi dbang phyug rab brtan chos kyi rje / /
bka' drin mtshungs med gsum la gsol ba 'debs / /
'di yan phur lcog byams pa'i mtshan can gyis sbyar /
grub pa'i dbang phyug blo bzang rin chen dang / /
gdams pa'i mchog mnga' grags pa 'phrin las zhabs / /
bka' drin chen po sbyin pa chos bzang la / /
sgo gsum gus pa chen pos x ma nor lam ston bskal bzang rnam rgyal mtshan / /
ngag dbang 'jam dbyangs bstan 'dzin rgya mtsho dang / /
'phags pas @# / /
rjes bzung blo bzang thugs rje la / /
yid ches mos gus chen pos x ngag gi dbang phyug grags pa mkhas grub dang / /
smra ba'i seng+ge grags pa rgya mtsho'i dpal / /
rnam dpyod zla bral blo bzang dpal 'byor la / /
rtag tu gus pa'i yid kyis x legs bshad sbyin pas kun la dga' ston stsol / /
blo bzang mdo sngags dam pa'i chos kun 'dzin / /
thub bstan 'dzin pa'i mdzad 'phrin bzang po can / /
dpal ldan bla ma gsum la x blo gros bzang pos skal ldan re ba skong / /
blo bzang chos kyi 'byor pa'i dpal ldan pa / /
dge tshogs la 'dun tshul khrims nor gyis phyug /
thar pa'i ded dpon gsum la x tshul khrims rnam dag don gnyis dpal yon ldan / /
byams pa chen po'i blo gros rab tu rgyas / /
shes rab chen pos bstan pa'i rgyal mtshan sgreng / /
smra ba'i dbang phyug gsum la x spangs rtogs phun tshogs 'gro don lhun gyis grub / /
blo ldan bskal bzang rnam grol rgyal sar 'dren / /
blo bzang ye shes tshul ldan khrims kyis btsun / /
'gro 'dren mtshungs med gsum la x ngag la dbang bsgyur snyan pa'i grags pa 'bar / /
mkhyen rab mkha' dbyings byang sems zla ba 'dzum / /
ches dkon theg mchog lung rtogs pha mthar son / /
phan bde'i dpal yon gsum la 'di yan sh+lau ka gsum pha bong kha'i gsung ngo / /
blo gros bzang po dam chos mdzod 'dzin zhabs / /
zab rgyas lam ston byams pa klu sgrub dang / /
legs bshad spel mkhas blo bzang dkon mchog rje / /
zla bral bla ma gsum la x / /
sh+lau ka gcig prag ri lung rigs rgya mtsho'i gsung ngo / /
smra ba'i zla ba ye shes mkhas grub dang / /
blo bzang rgyal bstan 'dzin mkhas chos kyi rje / /
ngag la dbang 'byor snyan pa'i grags pa can / /
zla bral bshes gnyen gsum la x blo bzang 'jigs bral 'phrin las dar rgyas dang / /
lung rtogs bstan pa'i rgyal mtshan 'dzin pa'i rje / /
'khrul bral rgyal ba'i lugs bzang tshul bzhin du / /
ston mkhas dam pa gnyis la x zab rgyas gzhung don man ngag rin chen gter / /
skal bzang dbang rnon dpal du rtag 'jo bas / /
theg gsum chos kyi dga' ston 'gyed pa la / /
zla med mkhas mchog dbang por x thub bstan kun da bzhad pa'i dpal yon du / /
thugs bskyed zla gzhon dar ba'i grags snyan gyis / /
blo ldan skal bzang dga' bskyed rgyal ba'i sras / /
mtshan ldan rje btsun bla mar gsol ba 'debs / /
'di yan sh+lau ka bzhi yongs 'dzin khri byang ba'i gsung ngo / /
de ltar mkhas dang grub pa'i rnam thar gyis / /
rang rgyud legs par sbyangs te gzhan dag la / /
'chad rtsod rtsom pa'i 'phrin las mkha' khyab tu / /
spros pas shes bya'i rgud pa kun sel ba / /
bla ma brgyud pa rnams la gsol ba 'debs / /
nang du snying rje'i gzhan dbang kho nar yang / /
dregs pa'i ded dpon rngams brjid drag gtum can / /
tha 'og chos kyi rgyal po 'khor bcas kyis / /
@# / /
bstan la gnod pa'i gdug can ma lus pa / /
mthu stobs rdo rje'i me yis thal bar rlog /
bslu med mchog gsum yi dam chos srungs dang / /
'dus ldan rgya mtsho'i lhag bsam bden stobs kyis / /
thos bsam nor bu gling gi 'dus tshogs rnams / /
thugs mthun bshad sgrub dbyar mtsho ltar 'phel shog / / /
' hUMH tsan dan ljon shing 'khrigs pa'i dur khrod nas / /
ston ka'i sprin dkar phung po g.yo ba bzhin / /
phyag na padmo'i rnam rol bstan bsrung mchog /
mgon dkar nor bu'i char 'bebs gnas 'dir gshegs / /
lha chen bla ma yid bzhin nor bu yi / /
bka' sgrub phyogs bcu'i 'jig rten dbang du bsdus / /
rnal 'byor 'dod pa'i dngos grub myur stsol ba / /
mkha' 'gro nor bdag tshogs bcas da tshur byon / /
mgon po 'khor bcas sngon gyi thugs bskyed dang / /
dam tshig la dgongs dgyes pa'i gnas 'di ru / /
nor bu dgos 'dod dpal dang 'grogs pa bzhin / /
srid zhi'i dpal 'byor rnam par rgyas bar mdzod / /
zag med bde ba chen pos byin rlabs pa'i / /
phyi nang gsang ba'i mchod sprin rgya mtsho'i tshogs / /
srid zhi'i dpal 'byor ma tshang med pa rnams / /
mgon po mkha' 'gro'i nor lha'i tshogs la 'bul / /
pad nyi nor bdag pho mo'i gdan gyi steng / /
gangs ri'i mdog can zhal gcig phyag drug gi /
g.yas pas nor bu gri gug cang ti'u 'khrol / /
g.yon pas thod bum rtse gsum lcags kyu bsnams / /
dgos 'dod 'char 'bebs drug gsum brtsad nas gcod / /
mkha' 'gro dbang bsdus sku gsum gong 'phangs brnyes / /
'gro rnams bde chen zhing du 'khrid mdzad pa'i / /
mgon po thugs rje can la bstod par bya / /
ser smad thos bsam nor gling chos kyis sder / /
bslab gsum khrims ldan dur smrig tshogs kyis gang / /
'chad rtsod rtsom dang mkhas btsun bzang gsum sogs / /
thos bsam sgom pa'i shes rab bskyed du gsol / /
mdor na deng nas byang chub snying po'i bar / /
mgon po khyed kyis 'bral med rjes bzungs ste / /
tshe bsod dpal 'byor 'dod dgu'i longs spyod rnams / /
gong nas gong 'phel thub bstan rgyas gyur cig / / /
' kyaiH dbang ldan ma ru rtse yi dur khrod sogs / /
gar bzhugs rdo rje'i pho brang dam pa nas / /
chos skyong dregs pa lcam sring 'khor dang bcas / /
thogs med rdzu 'phrul shugs kyis gnas 'dir gshegs / /
mdun du khrag mtsho 'chong khrag pad nyi'i steng / /
rta ro mi ro brtsigs pa'i gdan khri la / /
zhal gcig phyag gnyis rab dmar srin po'i gzugs / /
zangs gri mda' gzhu glo snying ru mtshon 'dzin / /
srin mo gdong dmar sngo nag 'jigs gzugs can / /
'bar ba'i zangs gri lcags kyi phur bu 'dzin / /
srog bdag dmar po la sogs bshan pa'i tshogs / /
'khor bcas @# / /
me dpung 'bar ba'i dbus su bzhugs / /
phyi nang gsang ba'i mchod sprin rgya mtsho dang / /
sha khrag gtor mas zhing gi khyon gang ba / /
zag med ye shes bdud rtsir byin brlabs te / /
gnod sbyin lcam sring 'khor dang bcas la 'bul / /
mthu ldan bstan pa bsrung mdzad chos skyong che / /
rnal 'byor bu bzhin skyong mdzad dam tshig can / /
gnod sbyin dregs pa lcam sring 'khor bcas la / /
sgo gsum dang ba'i sems kyis bdag bstod do / /
bdag cag byang chub bsgrub pa'i mthun pa'i rkyen / /
tshe dang bsod nams 'khor dang longs spyod sogs / /
rtag tu bsrung zhing skyong dang spel ba la / /
skad cig tsam yang g.yel ba med par mdzod / /
rkyen ngan bar gcod ma lus zhi ba dang / /
bshad sgrub mthun rkyen dpal 'byor rgyas pa dang / /
srid zhi'i skye 'gro ma lus dbang bsdu zhing / /
phyi nang dgra bgegs thal ba'i rdul du rlog /
mdor na deng nas byang chub snying po'i bar / /
bdag cag dpon slob dgon gnas nor rdzas bcas / /
chos skyong chen po khyod la gnyer gtad pas / /
rtag tu g.yel med mgon dang skyabs mdzod cig /
ces pa 'di yang chos rje dpal 'byor dbang po'i thugs dam du /
shAkya'i dge slong blo bzang chos kyi rgyal mtshan gyis 'phral tu bgyis ba'o / /
' / /
tha 'og gi bshags pa rgyas bsdus dang gtor 'bul 'phrin bcol ni /
hUMH kun tu bzang po rig 'dzin padma 'byung / /
rtsa brgyud bla ma rta mgrin dbang gi lha / /
sprul pa'i chos rgyal chen po 'khor bcas rnams / /
rnal 'byor bdag la deng 'dir dgongs su gsol / /
bdag cag ma rig sgrib pa'i dbang gyur te / /
dngos grub rtsa ba bla mar smod pa dang / /
yid dam lha la spong len bgyis pa dang / /
gsang ba sngags kyi dam tshig nyams pa bshags / /
khyad par sprul pa'i rgyal po 'khor bcas la / /
bsnyen sgrub mchod gtor bskang ba chags pa dang / /
gtang rag le lo'i dbang gyur dus las yol / /
mchod rdzas mi gtsang sbags sogs mthol lo bshags / /
gdug can dgra dang zas gtam 'dres pa dang / /
'phrin las rnam bzhi'i bya bar bor / /
'gro la brte ba'i snying rje btang ba sogs / /
theg chen tshul dang 'gal rnams mthol lo bshags / /
chos kun gdod nas stong pa'i rang bzhin la / /
kun rdzob 'khrul dor bgyis pa'i nyes pa rnams / /
gsal stong 'dzin pa med pa rig pa'i gshis / /
spros bral chos dbyings ngag du dag par mdzod / /
hUMH chos kun gdod nas rang bzhin rnam dag kyang / /
gzung 'dzin gnyis snang 'khrul pas nongs pa yis / /
bgyis pa ci mchis bla ma yi dam lha / /
chos rgyal 'khor dang bcas pa'i spyan sngar bshags /
' /
hUMH sangs rgyas sku dngos padma 'byung gnas kyi / /
spyan sngar srog gi snying po legs phul nas / /
bstan 'gro'i bsrung mar khas blangs mthu rtsal can / /
tha 'og chos rgyal 'khror bcas gnas 'dir gshegs / /
phyi ru rin chen sna lnga'i pho brang mdzes / /
nang du dur khrod rol pa'i gzhal yas khang / /
padma nyi zla dgra bgegs gan rkyal dang / /
kha bub bsnol ba'i rab brjid gdan steng du / /
@# / /
sku mdog smug nag khro gtum 'jigs pa'i gzugs / /
zab ber 'khra bo gser 'od bkrag can dang / /
sag theg g.yon zhing rdo rje gseg shang thogs / /
'phrog byed steng na brkyang bskum tshul gyis 'gying / /
gsang ba'i yum gcig bka' sdod blon po dang / /
sprul pa yang sprul las byed pho nya sogs / /
bka' nyan 'khor tshogs dam can rgya mtsho rnams / /
rang rang dgyes pa'i gdan la brtan par bzhugs / /
hUMH g.ya' gangs chu klung gtsang ma'i mchod yon dang / /
khrag gi ar+g+haM dmar ser wu 'phreng 'khrigs / /
padma ut+pal chu skyes mdangs bkrag mtshar / /
dbang po sna lnga'i me tog 'phrig cing 'dar / /
bzang sman shing sna'i bsangs dud lang long g.yo / /
baM chen ro sol mer bsreg bdug spos 'thul / /
nyi zla nor bu zhun ma'i snang gsal dang / /
tshil chen ro skrar zhugs kyi phung po 'bar / /
ga bur tsan dan gur kum dri ngad 'thul / /
khrag dang mkhris pa thugs kar byugs pa'i rdzas / /
lha mi'i zas mchog ro brgya bda' ba'i bshos / /
sha rus nang khrol zhag tshil phung por spungs / /
pi waM gling bu rdza rnga sil snyan 'khrol / /
thod pa'i cang te'u mi rkang gling bu 'bud / /
dam rdzas gtor ma'i ri bo mkha' la bsnyeg /
khrag chang rgya ja'i btung ba rgya mtshor 'khyil / /
seng+ge glang chen drel rta 'dod 'jo'i pa / /
'brong g.yag zhol mo ra lug ce spyang khyi / /
stag gzig dom dred g.yi gung 'phar spyang gsa' / /
rgod khra bya 'ug khrung khrung ngang khyung gis / /
sha dgo gla rtsod khri gnyan bse ru rgya / /
phag rgod khyim bya spra sprel byi ba dang / /
mon pa dzo ki 'bag seng bro shon bzhad / /
go mtshon par bu lhung bzod ka pA las / /
snam sbyar rtse ber phod ka rin chen sprul / /
rus rgyan theg zhu sag lham ska rags dang / /
'phan gdugs bla bre rgyal mtshan lda ldi bres / /
'dod yon sna lnga lhun po gling bzhi yis / /
lha mi'i dpal 'byor yod do cog rnams kun / /
stobs ldan rgyal po chen po 'khor bcas la / /
dngos ba shams yid kyis sprul pa legs 'bul gyi / /
bzhes nas bcol ba'i 'phrin las bsgrub par mdzod / /
hUMH na tshod yar rgan cung zad 'gram sha gzar / /
snam sbyar bla gos thang sham dur smrig chos / /
dge slong sdom brtson zhi dul rnam 'gyur ldan / /
sprul pa sna tshogs ston pa khyod la bstod / /
za 'og khra bo gser gyi ri mo can / /
'od 'bar rtse ber sag theb chas kyis brjid / /
phyag g.yas 'khar gsil g.yon pa lhung bzed 'dzin / /
nyan thos dgra bcom tshul 'dzin khyod la bstod / /
zhal gdangs mche gtsigs sma ra dbu skra ser / /
dmar zlum spyan bgrad sag theb ber chen gsol / /
rdo rje gseg shang thogs nas gdong lnga'i steng / /
rgyal po rol pa'i stobs kyis bzhugs la bstod / /
gzhan yang rta nag gnyis 'thung la sogs pa / /
sna tshogs zhon par bcibs dang gom 'gros kyis / /
steng 'og phyogs mtshams myul ba'i mthu mnga' ba / /
sprul ba'i rgyal po @# / /
chen po khyod la bstod / /
bde chen dga' bzhi ster ba gsang ba'i yum / /
las kun thogs med bsgrub pa mdun na 'don / /
mngag gzhugs king+ka ra sogs rdzu 'phrul can / /
thogs med bka' nyan 'khor dang bcas la bstod / /
rgya gar auD+Di yA na'i paN chen gyis / /
gtsug tu rdo rje lce thog a mr-i ta / /
blud nas bka' bsgos ji bzhin khas blangs pa'i / /
dam tshig gnyan po ma g.yel nye bar dgongs / /
thub pa'i bstan srungs bla ma'i sku tshe 'phel / /
dge 'dun tshogs rnams thugs mthun bshad sgrub 'phel / /
dpal ldan bla ma'i sku tshe chab srid rgyas / /
'jig rten khams su bde skyid dar bar shog /
khyad par phyogs 'dir lha khyod gsol mchod pa'i / /
'gro rnams nad rims gdon bgegs dbul phongs sogs / /
bar chad nyer 'tshe kun zhi tshe 'byor dpal / /
bde skyid yar ngo'i zla ltar 'phel bar mdzod / /
yang sgos se shing r+wa bas yongs bskor ba'i / /
theg chen gling spyi khyad par grwa tshang smad / /
'khor 'das yongs kyi legs tshogs ma lus pa / /
srid mtha'i par du rgyas pa'i 'phrin las mdzod / / /
' / /
dngos grub kun 'byung rtsa brgyud bla ma yis / /
dam tshig gnyan po bsgrags shing mthu rtsal zhugs / /
'bar bas glags lta'i rtsa phung bsreg byed pa'i / /
tha 'og chos rgyal 'khor bcas 'dir gshegs shig /
mdun du lta na sdug pa'i phro brang dbus / /
chu skyes 'dab stong lte bar nyi mas mdzes / /
bam ro bsnol ba'i steng du rngams brjid sku / /
smug nag zab ber gyon cing sag theb gsol / /
rdo rje 'khar gsil g.yas g.yon phyag tu 'dzin / /
gdong lnga khros steng brkyang bskum 'gying bag tshul / /
gsang yum blon po sprul 'khor grangs med pa'i / /
dbus su dgyes pa'i nyams kyis bzhugs par mdzod / /
ma rungs khrag zhag rgya mtsho 'khyil ba dang / /
dbang lnga'i me tog bar snang lda ldir pres / /
sman mchog bsangs spos bsregs pa'i dud sprin 'khrig /
tshig chen zhun mar skra yi sdong bu'i me / /
dri ldan chab 'khyil drag po'i byug rdzas dang / /
stong gsum ltar yangs thod par ro brgya'i zas / /
dgra bgegs sha khrag dron mo ri ltar spungs / /
snyan brjid sgra ldan rol mo mtha' yas 'bul / /
brgya byin rdo rje brgyas kyang zhig pa'i skabs / /
bral ba'i ya lad dgra sde'i dpung 'joms pa'i / /
mtshon cha rlung ltar mgyogs pa'i cang shes rta / /
ngar ldan g.yag rgong ra lug rkang bzhi phyugs / /
sgra tsam gyis kyang dgra bo'i snying 'byin pa'i / /
khyi nag spyang ki 'phar pa stag gzig dred / /
ri dwags bya rigs dzo ki skyo grogs sogs / /
dngos bshams yid sprul spyan gzigs mchod tshogs spro| ' |ka dag phyag rgya 'gyur med chos nyid dbyings / /
kha gdangs drag khros la sogs ngag 'dul sku / /
ga na bsten kyang bstan pa skyong ba'i gtso / /
nga ro'i sgra sgrogs chos rgyal khyod la bstod / /
ca rer rnal 'byor stong @# / /
grogs mi g.yel zhing / /
cha shas yongs rdzogs gsang gsum 'khor lo'i drung / /
ja ril la sogs 'khor tshogs rgyu skar dbus / /
nya rgyas 'dzum zhal brjid pa khyod la bstod / /
ta thA ga ta'i bstan pa bsrung pa la / /
tha 'og chos kyi rgyal por sku sprul phyir / /
da lta snang stong rtog btags dgra dang bgegs / /
na sogs chad pa drag pos gcod la bstod / /
pa sangs ltar dkar tshems ngoms rgod pa'i sgras / /
pha rol g.yul las rgyal ba'i grags pa dkar / /
ba dan phyogs bcur bsgreng nas bstan dang 'gro / /
ma lus skyong ba'i bsrung ma khyod la bstod / /
tsa na bdag gis nyin mtshan dus kun tu / /
tsha grang khyad bsad lha khyod sgrub sgrubs nas / /
dza zhes bos par mi ltos dngos grub kyis / /
wa ler rnal 'byor sde bcas skyong la bstod / /
zha ltar sde brgyad yongs kyi spyi bor mdzes / /
za byed rab gdangs 'dar 'phrig snying rlon 'cha' / /
'a 'ur 'brug sgra sgrog pa'i pho nya yis / /
ya ma'i gnas su ma rungs 'khrid la bstod / /
r+wa gdengs rdo rjes dam chos sgrub pa'i bgegs / /
la gor mgo bo ardza kar bkas te / /
sha za khrag 'thung las bzhi thogs med kyis / /
sa steng rnal 'byor kun skyong bsrung mar bstod / /
ha ha'i sgra stong bsgrags tshe log 'dren tshogs / /
a 'thas bzhin du rgya mtsho'i pha mthar bros / /
ha la ltar gnag mi 'dod nyer 'tshe'i dpung / /
a don stong pa'i dbyings su 'joms la bstod / /
lha mchog khyod la mchod cing bstod pa'i mthus / /
gser mdog 'chang ba blo bzang grags bstan dang / /
bskal bzang rnam 'dren bzhi ba'i lugs 'dzin mgon / /
zhabs brtan 'phrin las rgya mtsho'i mthar khyab spel / /
'dul khrims se ba'i 'khri shing dar drag gis / /
'khyud 'dra'i r+wa pas mtha' bskor theg chen gyi / /
byang chub gling spyi khyad par grwa tshang smad / /
dar rgyas bshad sgrub bya ba mi nyams 'phel / /
mthun rkyen yongs tshang mi 'dod sdang ba'i dgra /
mi bsrun 'khor bcas mtshon cha 'bar bas choms / /
rgya bod hor gsum bde skyid bkra shis phyug phun tshogs don kun 'grub pa'i 'phrin las mdzod / /
' / /
der ni ring du 'bad las tshogs gnyis ni / /
mkha' ltar yangs pa gang zhig bsag pa des / /
blo mig ma rig gis ldongs 'gro ba rnams / /
rnam 'dren rgyal ba'i dbang por bdag gyur cig /
der ma son pa'i tshe rabs kun tu yang / /
'jam pa'i dbyangs kyis brtse bas rjes bzung nas / /
bstan pa'i rim pa kun tshang lam gyi mchog /
rnyed nas bsgrub pas rgyal rnaMs mnyes byed shog /
rang gis ji bzhin rtogs pa'i lam gyi gnad / /
shugs drag brtse bas drangs pa'i thabs mkhas kyis / /
'gro ba'i yid kyi mun pa bsal byas nas / /
rgyal ba'i bstan pa yun ring 'dzin gyur @# / /
cig /
bstan pa rin chen mchog gis ma khyab pa'am / /
khyab kyang nyams par gyur pa'i phyogs der ni / /
snying rje chen pos yid rab bskyod pa yis / /
phan bde'i gter de gsal bar byed par shog /
sras bcas rgyal ba'i rmad byung 'phrin las las / /
legs grub byang chub lam gyi rim pas kyang / /
thar 'dod rnams kyi yid la dpal ster zhing / /
rgyal ba'i mdzad pa ring du skyong gyur cig /
lam bzang sgrub pa'i mthun rkyen sgrub byed cing / /
'gal rkyen sel byed mi dang mi min kun / /
tshe rabs kun tu rgyal bas bsngags pa yi / /
rnam dag lam dang 'bral bar ma gyur cig /
gang tshe theg pa mchog la chos spyod bcus / /
tshul bzhin sgrub la brtson pa de yi tshe / /
mthu ldan rnams kyis rtag tu grogs byed cing / /
bkra shis rgya mtshos phyogs kun khyab gyur cig /
' / /
blo bzang rgyal bstan ma bzhugs so / /
rgyal ba ma lus skyed pa'i yab gyur kyang / /
rgyal sras tshul gyis zhing khams rab 'byams su / /
rgyal ba'i chos 'dzin thugs bskyed bden pa'i mthus / /
blo bzang rgyal ba'i bstan pa rgyas gyur cig /
sngon tshe dbang po'i tog gi spyan snga ru| |dam bcas tshe na snying stobs chen po zhes / /
sras bcas rgyal bas bsngags brjod bden pa'i mthus / /
blo bzang rgyal ba'i x lta spyod gtsang ma'i brgyud pa spel ba'i phyir / /
thub pa'i drung du shel dkar 'phreng ba phul / /
chos dung gnang zhing lung bstan bden pa'i mthus / /
blo bzang rgyal ba'i x lta ba rnam dag rtag chad mtha' las grol / /
sgom pa rnam dag bying rmugs mun pas sangs / /
spyod pa rnam dag rgyal ba'i bka' bzhin bsgrubs / /
blo bzang rgyal ba'i x mang du thos pa rgya cher btsal bas mkhas / /
thos don ji bzhin rgyud la sbyar bar btsun / /
kun kyang bstan 'gro'i don du bsngo bas bzang / /
blo bzang rgyal ba'i x drang nges gsung rab ma lus 'gal med du / /
gang zag gcig gi nyams len gdams pa ru / /
nges pa rnyed nas nyes spyod mtha' dag 'gag /
blo bzang rgyal ba'i x lung chos sde snod gsum gyi 'chad nyan dang / /
rtogs pa'i bstan pa bslab gsum nyams len te / /
mkhas shing grub pa'i rnam thar rmad du byung / /
blo bzang rgyal ba'i x phyi ru nyan thos spyod pas zhi zhing dul / /
nang du rim gnyis rnal 'byor gdengs dang ldan / /
mdo sngags lam bzang 'gal med grogs su 'khyer / /
blo bzang rgyal ba'i x rgyu yi theg par bshad pa'i stong pa nyid / /
'bras bu'i thabs kyis sgrub pa'i bde chen dang / /
mnyam spyor chos phung brgyad khri'i snying po'i bcud / /
blo bzang rgyal ba'i x skyes bu gsum gyi lam gyi srung ma'i gtso / /
myur mdzad mgon dang rnam sras las bshin sogs / /
bstan srung dam can rgya mtsho'i mthu stobs kyis / /
blo bzang rgyal ba'i x mdor na dpal ldan bla ma'i sku tshe brtan / /
mkhas btsun bstan 'dzin dam pas sa steng gang / /
bstan pa'i sbyin bdag mnga' thang dar ba yis / /
@# / /
blo bzang rgyal ba'i bstan pa rgyas gyur cig / / /
' rnam grol zhi ba'i rgya mtshor ro gcig tu / /
gzhol ba'i mtha' yas chos tshul dal 'bab klung / /
tshig gi gzegs ma res kyang dug gsum gyi / /
dri ma yongs 'khrud legs bshad bdud rtsi 'di / /
dpar du bskrun pa'i rnam dkar phung po'i mthus / /
yang dag chos kyi sgo mo stong phrag brgya / /
gdangs te rgyud lnga'i 'gro ba ma lus pa / /
des legs nor bu'i mdzod la dbang 'byor shog /
ces pa 'di yang nang bstan grub mtha' ris med kyi gsung rab dag dpar du bskrun dang bskrun 'gyur gang la'ang sbyar chog pa'i dge bsngo'i smon tshig tu shAkya'i dge sbyong chos smra ba ngag dbang blo bzang bstan 'dzin rgya mtshos sbyar ba'o / /
zhes ser smad grwa tshang gi sngar srol thun mong ma yin pa'i tshogs 'don rnams ser smad mkhan po kong po byams pa don yod mchog dang /
dbu mdzad smar dkon mchog dpal ldan gnyis nas phyogs sgrig zhus pa 'di bzhin mkhan rin po che mchog nas ji ltar bskul ma zhus pa bzhin a rir gnas bzhugs ser smad rgyal rong dge bshes blo bzang mthar phyin lags nas par bskrun yon sbyor gnang skabs ldi lir bca' bzhugs sog sprul gu ru de wa rin po che mchog nas mthun 'gyur rogs ram gnang ba la brten nas 'jam mgon rgyal ba gnyis pa'i bstan pa 'di nyid phyogs dus kun tu dar rgyas yun du gnas pa'i rgyur gyur cig /
yi ge pa ni dbu mdzad smar dkon mchog dpal ldan gyis bgyis pa'o / /
bod rgyal lo phyi lo zla tshes la / / / /
