@# / /
'jam mgon rgyal ba'i bstan srung rgyal chen rdo rje shugs ldan rtsal la brten nas zhi rgyas dbang gsum gyi sbyin sreg ji ltar bya tshul gsal bar nag 'gros su bkod pa dngos grub snang ba stong 'bar 'od kyi rtse dga' zhes bya ba bzhugs so / /
@## / /
rab 'byams rgyal kun ye shes sgyu ma'i rtsal / /
gang 'dul rol mor 'char ba'i srid zhi'i mgon / /
bla ma blo bzang 'jigs mdzad khro bo'i rgyal / /
snying gi padmor bzhugs la mchog stsol cig /
rgyal ba'i yab gcig stobs chen gshin rje'i dgra / /
sems kyiX rdo rjeX bstan srung drags pa'i gar / /
shugsX drag dwang ba'i yid kyis rtag bsten na / /
damX ldan rnal 'byor re ba skong bar mdzod / /
a ho bstan srung snying gi nor bu mchog /
sreg blugs mchod pas bsnyen pa'i cho ga yis / /
zhi rgyas dbang gi dngos grub sgrub pa'i tshul / /
dge legs snang ba stong 'bar 'di na 'god / /
'dir snyigs dus rgyal bstan spyi dang /
bye brag 'jam mgon rgyal ba gnyis pa'i bstan pa bstan 'dzin yon mchod dang bcas pa bsrung zhing skyong ba la bstan srung rgya mtsho'i dbus na 'phrin las rno myur 'gran zla dang bral ba @## / /
rgyal chen rdo rje shugs ldan rtsal la brten nas 'jam po gsum gyi sbyin sreg ji ltar bya ba'i tshul lag tu blang bde bar 'god pa la gsum /
zhi ba dang /
rgyas pa dang /
dbang gi sbyin sreg bya ba'i tshul lo / /
de la sgrub pa po'i yi dam rdo rje 'jigs byed kyi dbang rnam par dag pa thob cing /
dam tshig dang sdom pa la gnas pa /
bye brag tu lha mchog 'di nyid kyi srog dbang zab mo legs par thob cing /
bsnyen pa sngon du song ba'i gang zag gis dang por zhi ba'i sbyin sreg bya tshul la thab dang yo byad 'du bya ba dang /
chog dngos la 'jug pa gnyis las /
dang po ni /
zhi ba'i las sgrub pa la rgyud rnams su zla ba mang ngo'i tshes gcig lta bur srod du rlung sna bug g.yon nas rgyu dus su las rtsom dgos par gsungs shing /
sngar mchog ma byas pa'i gzhi yin na gzhan nas 'byung ba ltar gyis chog rgyas bsdus gang rung zhig byas /
sa gzhi rang bzhin gyis dkar ba'am /
sa dkar po sogs kyis byugs pa'i stegs bu'i steng du /
thig chen brgyad spyi ltar gdab la dbus nas srad bu sor bzhi pas zlum po bskor ba'i padma'i lte ba /
de nas sor brgyad kyis bskor ba 'dab ma ste lte 'dab mnyam par bya /
padma'i 'dab ma'ang deng sang gi lag len ltar srad bus bskor na legs /
de'i phyi rol sor bzhis bskor ba mu ran /
de'i phyir sor bzhis bskor ba kha khyer /
de nas zlum thig phyi ma dang tshangs thig phrad mtshams nas phyogs bzhir sor gnyis gnyis gzhal ba'i mtshams nas zurX thig steng du bya rjes btsal te grub zhir gdab pa stegs bu /
dbus kyi padma'i lte bar mtshan ma 'god tshul mi mthun pa mang yang rdo rje dang 'khor lo 'dam gar gsungs pas skabs 'dir rdo rje rtse lnga pa srid du sor brgyad pa dkar po byed /
mu ran la ri mo med kyang chog ste deng sang rgyud gra'i phyag bzhes ltar me ris bri /
kha khyer la rdo rje'i phreng ba /
stegs bu'i gra bzhir zla phyed rdo rje rtse nang du bstan pa bri /
rdo rje ser po byed pa las de min thab kyi phyi nang thams cad dkar po bya /
mu ran gyi steng du bud shing gi rgyu spyir btang yam shing dang 'dra na'ang /
zhi ba'i skabs 'dir nyes pa'i cha dag byed gtso bo yin pas ba byung gi rgyu'i ba ser skya'i lci ba'am /
ri mtho sogs 'brog dgon pa'i / /
pa lang gi lci ba skam po srog chags med pas rung bar bshad pa ltar zlum por bskor te khru phyed tsam brtsigs pa dkar rtsis byugs /
gzhan rgyas pa'i sbyin sreg sogs la bud shing gi rgyu yam shing dang 'dra ba ma gtogs /
ba yi lci bas bya mi rung /
de'i nang du me tshang rtswa skam srog chags med pas byed /
phyi rol tu ba yi lci ba dang bdud rtsi dang bcas pa'i dri dkar pos byugs pa la me tog dkar po sil ma bkram /
shar lho mtshams su zan gyi ting lo mar khus bkang ba bzhag /
sreg rdzas dang mchod rdzas bsham tshul /
rang gi g.yas phyogs su ras dkar @# / /
lta bu'i steng du 'das ma 'das kyi sreg rdzas lam shing nas khyad par ba'i rdzas kyi bar phyi nang nyis rim du bsgrig /
de'i nang rol du 'das ma 'das kyi mchod phreng bad dkar dang tsam bka' ma 'bru dkar gyi me tog /
tsan+dan dkar po a kar sogs kyi bdug spos /
mar dkar bzhus pa'i mar me /
ga bur sogs dri bzang dkar po'i phye ma btab pa'i dri chab /
'o mas sprus pa'i lha bshos te chu bzhi ma gtogs pa rnams tshar gnyis rim bzhin dgod /
'das ltar 'bul rgyu'i gtso 'khor gyi gtor ma grangs mang nyung 'char can bskang gso'i skabs lhar la /
dbyibs zlum po'am sha gzugs ma gang rung dkar rtsis byugs pa rgyan ldan /
'jig rten pa'i me lhar 'bul rgyu'i zlum gtor dkar po rgyan can rnams bsham /
gos zung ni kha dog dkar po stod g.yogs dang smad g.yogs kyi tshul du zung re /
so rtsi'i rgyu stod ja /
go yu /
go la'i phye ma mar dkar bzhus pa la btab pa dbyibs kyi khyad par nor bu'i dbyibs lta bu /
yam shing gi rgyu ni 'om bu /
nyab rib /
shug pa /
skyes yag sogs 'o ma can gyi shing gi rtse mo'i cha las byung ba gsar pa rlan can lo ma dang ldan pa sbom la mthe'u chung gi tshad /
ya yo sogs skyon dang bral ba /
srid du sor bcu gnyis pa mgo mjug gnyis mnyam por bcad pa'i rtsa rtse bdud rtsi lnga dang 'o ma mar du bsnyugs pa mngar gsum gyis sbags pa'o / /
gzhan yang mar khu /
til /
dur ba sngon po rtsa rtse ma nyams pa 'o mas sbags pa /
'bras ma grug pa'am ma chag pa /
mar dang zhos sbrus pa'i zan gyi zho zan /
ku sha sngo ljang rtsa rtse mnyams shing 'dab ma ma grug pa /
nyungs skar /
so ba /
nas /
sran ma /
gra rnams sa rdo sogs med cing /
chu gtsang gis bkrus pa /
thams cad dri bzang dang mar gyis sbags pa /
zhi ba la til dang /
nas /
sran ma rnams rnyed na dkar por bya par gsungs shing /
ma rnyed na gzhan yang mi rung ba med /
khyad par ba'i rdzas la 'bru mar gyis byugs pa'i ku sha / /
nas /
rtil /
zho /
'o ma /
dur ba /
'bras zan /
tsan+dan /
pri yang ku /
thang chu /
dri zhim po'i me tog /
'bras yos rnams sbrang rtsi /
'o ma /
mar du bsnyugs pa bdud rtsi dri bzang gi chus brlan pa bya /
chu bzhi ni rang gi g.yon ngos su ras dkar lta bu'i steng du /
snod bzhi gsungs kyang lag len bsang gtor dang zhal bsil gyi snod gcig tu byed pa bde zhing /
de yang dung dang nya phyis sogs kyi snod dkar po gsum dang /
de gsum 'bul ba'i snod bzed zhal gsum manyidza'i khar bzhag la /
ku sha'i 'thor g.yab dang bcas pa bkod /
chu bzhi'i rdzas bdun ni /
nas /
'o ma /
me tog dkar po /
til /
ku sha /
'bras yos /
ga bur dang tsan+dan dkar po sogs dri dkar po /
nang gi bdud rtsi lnga rnams chu gtsang dang sbyar ba la /
hrIH Sh+T+rIH la swAhA btags pa bdun nam brgya rtsa brgyad kyis chu bzhi sgrub /
sgrub pa po rang nyid dang thab kyi bar du so phag lta bu'i me yol mtho dma' ran pa brtsigs te /
thab la bstan pa'i mdun ngos su baM yig dkar po 'bri /
'bras bu'i rigs la bsnyen par ma rdzogs pas me'am chu gang rung gis rung ba byed du bcug /
rlung g.yab ljang gu /
thab kyi phyogs mtshams brgyad dam bzhir bkram rgyu'i ku sha gnyis gnyis sbyar ba /
thab khung la g.yogs rgyu'i ku sha rtse phra la dbus sbom pa ba lang gi rna ba lta bu bcas dang /
gzhan yang rdor dril DA ma ru nang mchod /
dgang gzar blugs sogs yo byad gang dgos ma tshang ba med pa 'du bya /
chu bzhi'i snod dang /
dgang blugs kyi gdan /
sgrub pa po'i stan bcas la bad dkar 'dab brgyad bri /
de dag ni sbyor ba'i rim pa'o / /
gnyis pa cho ga dngos la 'jug pa ni /
sgrub pa po rnams yi dam rdo @# / /
rje 'jigs byed kyi bdag bskyed bzlas pa gtor 'bul yan grub rjes su /
sngar bshad pa'i stan gyi steng du /
'dug stangs ni bde legs can gyi 'dug stangs zhes pa /
rkang pa gnyis kyi mthil sbyar la bshad pa yod kyang /
byin pa gnyis cung zad bsnol te tsog pu'i tshul du 'dug pa'am /
rkang pa g.yon pa'i byin pa g.yas pa'i byin pa'i steng du bzhag nas pus mo gnyis stan gyi steng du phab pa padma'i 'dug stangs su bshad pa ltar bya /
phyi ma 'di cung zhig mig lam du'ang bde zhing legs sam snyam /
las mthun gyi chas 'jug dkar po byas la kha shar phyogs su bltas te /
byams pa dang snying rje'i sems dang ldan pa'i sgo nas thog mar bsang chu sngar las bum sgrub pa yod na des chog cing /
med na /
rang yi dam du gsal ba'i thugs ka'i hUM las 'od zer 'phros pas phyogs bcu'i sangs rgyas thams cad kyi byin rlabs dang nus mthu thams cad bkug nas bsang chu la thim par gyur bar bsams la /
las sngags hrIH Sh+T+rIH brgya rtsa brgyad bzlas pas bsang chu sgrub /
gzhi bdag gtor ma bsngo /
de nas smra ba gzhan bcad de /
rdo rje ni thabs dang /
dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
snyam du bsams la /
oM sarba ta thA ga ta sid+d+hi badzra sa ma ye /
tiShTHa e Sha stwaM /
d+ha ra ya mi badzra sa twa hi hi hi hi hi /
hUM hUM hUM phaT swAhA /
zhes brjod de lag pa g.yas pa'i mthe bong dang ming med kyis rdo rje thugs kar bzung oM badzra g+haNaDa hUM /
zhes brjod de /
lag pa g.yon pa'i mthe bong dang ming med kyis dril bu g.yon gyi dkur kha gyen la bstan te bzung /
rdo rje sems dpa' la sogs pa rnams mnyes par bya'o| |snyam du bsams la /
hUM| sems can rmongs dang bral ba yi / /
rdo rje gsor ba mdzes pa yis / /
rnam thar chos kyi bya ba ste / /
spro dang bcas pas rdo rje bzung / /
hUM hUM hUM /
ho ho ho /
zhes brjod cing rdo rje gsor bar bya'o / /
de nas rdo rje g.yas pa'i dkur bzung bas gsor la /
oM badzra d+ha rmAr Ni ta /
pra ra Ni ta /
saM pra ra Ni ta /
sarba bud+d+ha k+She tra pra tsa li ni /
pra dz+nyA pA ra mi ta /
nA da swA b+hA we badzra sa twa hri da ya /
san+to kha ni /
hUM hUM hUM /
ho ho ho swA hA /
zhes brjod cing dril bu'i nang gi phyogs brgyad du lce bskyod pas dkrol bar bya'o / /
'di nas bzung ste sbyin sreg mtshar bar du smra ba gzhan bcad /
lag pa gnyis rdor dril dang ma bral ba bya /
de nas lag pa g.yas pas las bum gyi kha rgyan nam ku shas las bum gyi chu nas blangs te thab dang mchod rdzas sogs dang /
rang la'ang rang gi g.yon ngos nas brtsams te /
g.yas skor du bsangs gtor lan gsum bya zhing /
oM hrIH Sh+T+rIH wi kri tA nan hUM phaT /
ces brjod par bya'o / /
lag pa g.yon pa'i mtheb srin gyis nang mchod blangs nas kyang sngar bzhin g.yas skor du lan gsum bsang bar bya zhing /
oM hrIH Sh+T+rIH wi kri tA nan hUM phaT /
ces brjod par bya'o / /
de nas slar yang me lha'i mchod rdzas rnams la nang mchod gtor la /
hrIH Sh+T+rIH sa bsang /
oM swa b+hA wa shud+d+haH sarba d+harmAH swa b+hA wa shu d+d+honya haM /
stong pa nyid du gyur /
stong pa'i ngang las AH las byung ba'i thod pa yangs shing rgya che ba rnams kyi nang du /
hUM hUM zhu ba las byung ba'i /
bsang gtor /
zhal bsil /
mchod yon| zhabs bsil /
me tog /
bdug spos /
mar me /
dri /
zhal zas /
rol mo rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM prok+Sha NaM yAH hUM /
@# / /
de bzhin du /
proKSha NaM gyi gnas su /
Any+tsa mA NaM /
ar+g+haM /
pA dyaM /
pUSh+pe /
d+hU pe /
a lo ke /
gan+d+he /
nai wi dyA /
shap+ta AH hUM /
zhes pa rnams bcug ste /
phyag rgya dang bcas pas byin gyis brlab /
de nas rdo rje bya tshur las gung mo gnyis rtse sprad de| yam shing dang mar khu sogs sreg rdzas rnams la reg cing /
oM oM swA hA /
zhes brjod de rdzas rnams bkrus par bsam mo / /
oM AH swAhAs yam shing /
oM shrI swA hA sa mar khu /
oM badzriM swA hAs 'bru /
oM ku ru ku ru swAhA rdzas gzhan rnams /
de dag las gzhan pa'i rdzas rnams kyi mtshan nyid dang mi ldan pa'i nyes skyon thams cad byang zhing dag nas bdud rtsi lnga'i ngo bor gyur par bsam /
de nas shing 'o ma can las byung ba'am /
gtsub shing las byung ba'am /
me tha mal ba'am /
dgon pa'i me gang yang rung ba /
oM AH hUM /
lan gsum brjod de snod du bzhag la zhun mar gyi sgron me sbar zhing /
hrIH Sh+T+rIH brjod la bsang chu dang nang mchod kyis me de la g.yas skor du lan gsum gsum bsang ngo / /
de nas sgron me de gtsang zhing shin tu skam pa'i rtsa'i chun po dang bcas pas thab kyi nang du bcug la /
oM badzra dzwa la dzwa la hUM /
zhes brjod cing gzi brjid bskyed /
hUM| lan bdun brjod cing rlung g.yab kyis me sbar /
hrIH Sh+T+rIH brjod la mar khu blugs gzar bdun gyis kyang me gso /
de nas ku sha rnams lag tu bzung la /
oM badzra satwa AH zhes lan gsum brjod la ku sha rnams byin gyis brlab /
de nas oM| ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod nas ku sha sngo ljang dri ma med pa ma gas shing 'dab ma mam grug pa ha cang yang mi ring ba gnyis gnyis rtse mo gshibs pa rang gi g.yon ngos nas brtsams te thab kyi kha khyer la rang kha gang la bltas pa ngos la shar du byas pa'i lugs kyi rtse mo shar dang lho dang nub dang byang du bstan pa snga ma'i rtse mos phyi ma'i rtsa ba non par dgram zhing /
thab khung du rtse mo shar du bstan pa'i ku sha ba glang gi rna ba lta bu ha cang mi ring bas g.yog go /
ku sha bkod tshar ba dang /
rdor dril 'dzin pa'i lag pa thal mo sbyar nas /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes gsol ba gdab /
de nas bsang chus thab la gtor te /
hrIH Sh+T+rIH sa bsang /
swa b+hA was sbyangs /
thab stong pa nyid du gyur /
stong pa'i ngang las hUM dkar po zhu ba las byung ba'i ye shes kyi thab kha dog dkar zhing dbyibs zlum po /
mu ra na kha khyer dang bcas pa kha khyer la rdo rje'i phreng ba dang /
grwa bzhir zla phyed rdo rjes mtshan pa /
dwangs shing thogs pa med par gyur /
thab kyi nang du raM las skyes pa'i me gru gsum pa'i dbus su sna tshogs padma'i lte bar raM las bgrang phreng /
de yongs su gyur pa las /
me lta sku mdog dkar po| dkar nag dmar ba'i zhal gsum phyag drug pa /
gnyug mar gnas pa'i rig ma dang gnyis su med pa'i sku /
phyag g.yas kyi dang po na bgrang phreng /
gnyis pas mi 'jigs pa sbyin pa /
gsum pa na gri gug /
g.yon gyi dang po na dbyug gu rtse gsum pa /
gnyis pa na spyi blugs /
gsum pa na thod pa na bsnams pa /
g.yon brkyangs pa'i stabs kyis bzhugs pa /
khro bo'i rgyan rnams kyis brgyan pa'i thugs kar me gru gsum pa raM gyis mtshan pa /
dam tshig pa'i thugs ka'i sa bon gyi 'od @# / /
zer las spros pa'i khro bo 'dod rgyal gyis shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs bar bsams la /
lag pa g.yas mi 'jigs pa sbyin pa'i phyag rgyas mthe bong g.yong cing oM tshur byon tshur byon 'byung po che / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag bsnyen par mdzod / /
oM Tak+ki hUM dzaH thab kyi me mtshams kyi kha khyer gyi ku sha'i gdan la bzhugs par gyur /
hrIH Sh+T+rIH brjod cing bsang chu gtor la phyir 'brangs kyi bgegs bskrad /
oM AH hrIH pra wa ra sad kA raM prok+Sha NaM pra tI ts+tsha hUM swAhA /
zhes pas ku sha'i chun pos zhal bsil gyi snod nas bzed zhal dang por lan gsum gyis bsang gtor dbul /
snod de nyid nas mdzub mos me tog blangs te khur chur kha 'og tu bstan nas mthe'u chung nas rim gyis dgrol ba'i phyag rgya dang /
sngar gyi prok+Sha NaM gyi gnas su Any+tsa mA NaM zhes bcug la bzang zhal dang por zhal bsil dang /
rdo rje snyim pa kha phye ba'i phyag rgya dang /
ar+g+haM zhes sbyar bas bzed zhal gnyis par mchod yon dang /
khu tshur bcangs nas me tog blangs la /
lan gsum bskor te khu tshur kha gyen du bstan pa'i mdzub mo nas rim gyis dgrol ba'i phyag rgya dang /
pA dyaM /
zhes sbyar bas bzed zhal gsum par zhabs bsil dbul /
oM mup+garA dzaH zhes pas dam tshig pa dang nye bar dgug /
oM dAN+Da hUM /
gis dam tshig pa la gzhug /
oM padma baM gyis dbyer med du bcings /
oM khang+ga hoH sa dpang du byas te /
dam tshig pa dang gnyis su med par gyur /
ces brjod de rdor dril gyis 'khyud pa'i phyag rgya lag pa gnyis se go la gtogs pa sngon du 'gro bas gzhug pa sogs bya'o / /
de nas /
oM AH hrIH pra wa ra sad kA raM pro k+Sha NaM pra tI ts+tsha hU swAhA /
de bzhin du /
Any+tsa mA NaM /
ar+g+haM /
pAdyaM /
zhes sbyar nas gong ltar dbul /
oM agna ye A di byA A di byA /
A bi sha A bi sha /
mahA shrI ye ha bya ka bya ba ha nA ya badzra buSh+pe AH hUM /
de bzhin du /
d+hU pe /
A lo ke| gan+d+he /
nai widyA /
shap+ta AH hUM /
zhes nyer spyod dang rol mos mchod /
oM agna ye zhes pa nas /
ba ha nA ya oM AH hUM /
zhes pas nang mchod dbul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad srag /
'dzin byed me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su skyabs pa'i phyir / /
thugs rje'i dbang gis sku sprul pa / /
rig sngags grub pa'i drang srong tshul / /
nyon mongs bsreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyi sprul bas theg pa bcibs / /
rig sngags gsung zhing bgrang 'phreng 'dzin / /
bdud rtsi'i bcud ldan guN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
zhes pas bstod /
oM badzra a na la mahA b+hu ta dzwa la dzwa la ya /
sarba b+hasmi ku ru /
sarba duSh+Tan hUM phaT /
tri shya dzaH hUM baM hoH sa ma ya stwaM /
sa ma ya ho /
zhes lan gsum gyis dam tshig pa sbrag go /
de nas /
me lha'i ljags rdo rje'i rnam pa can @# / /
dkar po la raM yig dang /
dgang blugs kyi kha la hUM yig 'od zer 'bar ba dang bcas pas mtshan par gyur par bsam /
lag pa g.yon pa'i khu tshur bcangs pa'i steng nas mthe bong bkab pa'i khu tshur byas pa'i mdzub mo brgyangs pa gan rkyal du byas pas dgang gzar mar khus bkang ba bzung /
g.yas pa yang de bzhin gshegs pa'i khu tshur byas pa kha thur du sbub la blugs gzar gyi yu ba bzung ste /
g.yon pa'i mdzub mo'i thad kar g.yas pa'i khu tshur bzhag ste /
dgang gzar gyi khar blugs gzar gyi mgo bzhag nas 'dzin pa byang chub mchog gi phyag rgyas lag pa gnyis pus mo'i nang nas phyir mi 'da' bar g.yas su bskor te /
me lha'i zhal cung zad gdangs par dgang blugs gsum mam bdun me lha'i sngags la s+phel tshig btags pas dbul te /
sngags ni /
oM agna ye A di byA A di byA /
A bi sha A bi sha /
mahA shrI ye ha bya ka bya ba ha nA ya /
bdag cag dpon slob 'khor dang bcas pa thams cad kyis thar pa dang thams cad mkhyen pa sgrub pa la bar du gcod pa dang /
sdom pa gsum dang 'gal ba'i bcas pa dang /
rang bzhin gyi kha na ma tho ba dang /
bkra mi shis pa thams cad bsnyen pa'i kha skong lta bu la dang /
ting nge 'dzin mi gsal zhing /
sngags ma dag pa dang /
cho ga lhag chad kyi nyes pa thams cad ces pa sbyar ba'i mthar /
shan+tiM ku ru ye swAhA /
zhes mar khu blugs gzar bdun phul nas 'phrin las bcol /
skabs 'dir me la bsregs yod med brtags nas /
yod na sel ba'i thabs sbyin sreg gi cho ga chen mor gsungs pa ltar bya'o / /
de nas /
yam shing rnams gnyis gnyis sbyar ba'am /
yang na rkyang pa /
lag pa g.yas pa'i mtheb srin gyis mchog sbyin pa'i phyag rgyas rtse mo lha la bstan nas dbul zhing /
yam ra shing rnams byang chub kyi shing gi rang bzhin du gyur /
oM agna ye A di byA A di byA /
A bi sha A bi sha /
mahA shrI ye ha bya ka bya ba ha nA la /
oM bo d+hi pr-ik+Sha ya| bdag cag dpon slob 'khor dang bcas pa thams cad ces pa nas /
bkra mi shis pa thams cad dang /
khyad par du yang gzi brjid phun sum tshogs pa la bar du gcod pa thams cad gong ltar bsnyen pa'i kha skong la mtshams 'dir dang /
ting nge 'dzin mi gsal zhing /
sngags ma dag pa dang /
cho ga lhag chad kyi nyes pa thams cad ces pa 'di gsham gsal spel tshig thams cad kyi mjug tu sbyor zhing /
bsnyen pa'i kha skong min na mi dgos par gsungs /
shA n+tiM ku ru ye swAhA /
de nas mar khu la /
oM agna ye zhes pa nas ba ha nA ya /
oM agna ye /
bdag cag dpon slob ces pa nas /
bkra mi shis pa dang 'byor pa phun sum tshogs pa la bar du gcod pa thams cad X ku ru ye swAhA /
de nas til la /
oM agna ye zhes pa nas ba ha nA ya /
oM sarba pA paM da ha na badzra ye /
bdag cag dpon slob ces pa nas /
bkra mi shis pa dang sdig pa thams cad X ku ru ye swAhA /
de nas dur ba gnyis gnyis sbyar nas dbul zhing /
oM agna yo zhes pa nas /
ma ha nA ya /
oM badzra A yu She /
bdag cag dpon slob ces pa nas /
bkra mi shis pa dang tshe mthar phyin pa la bar du gcod pa thams cad X ku ru ye swAhA /
de nas 'bras ma grug pa la /
oM agna ye zhes pa nas /
ba ha nA ya /
oM badzra buSh+T+wa ye /
bdag cag dpon slob ces pa nas /
bkra mi shis pa dang bsod nams rgyas pa la bar du gcod pa @# / /
thams cad X ku ru ye swAhA /
de nas zho zan le /
oM agna ye zhes pa nas /
ba ha nA ya /
oM sarba saM pA de /
bdag cag dpon slob ces pa nas bkra mi shis pa dang bde ba mchog la bar du gcod pa thams cadX ku ru ye swAhA /
de nas ku sha gnyis gnyis sbyar nas dbul zhing /
oM agna ye zhes pa nas /
ba ha nA ya /
oM a pra ti ha ta badzra ye /
bdag cag dpon slob ces pa nas /
bkra mi shis pa dang bsrung ba mchog la bar du gcod pa dang grib dang mi gtsang ba thams cadX ku ru ye swAhA /
de nas yungs kar la /
oM agna ye zhes pa nas /
ba ha nA ya /
oM sarba acwa sid+d+ha ye /
bdag cag dpon slob ces pa nas /
bkra mi shis pa dang bgegs thams cadX ku ru ye swAhA /
de nas so ba la /
oM agna ye zhes pa nas /
ba ha nA ya /
oM badzra bI dzA ye /
bdag cag dpon slob ces pa nas /
bkra mi shis pa dang nor dang 'bru rgyas pa la bar du gcod pa thams cadX shAn+tiM ku ru ye swAhA /
de nas nas la /
oM agna ye zhes pa nas /
ba ha nA ya /
oM mahA be gA ye /
bdag cag dpon slob ces pa nas /
bkra mi shis pa dang myur ba'i shugs phun sum tshogs pa la bar du gcod pa thams cadX ku ru ye swAhA /
de nas sran ma la /
oM agna ye zhes pa nas /
ba ha nA ya /
oM mahA bA la ye /
bdag cag dpon slob ces pa nas /
bkra mi shis pa dang stobs rgyas pa la bar du gcod pa thams cad ku ru ye s+w+nahA /
de nas Bgro la /
oM agna ye zhes pa nas /
ba ha nA ya /
oM badzra g+hasma ri /
bdag cag dpon slob ces pa nas /
bkra mi shis pa dang nad thams cadX ku ru ye swAhA /
de nas rdzas khyad par ba rnams la /
oM agna ye zhes pa nas /
ba ha nA ya /
bdag cag dpon slob ces pa nas /
mchog dang thun mong gi dngos grub bsgrub pa la bar du gcod pa thams cadX ku ru ye swahA /
de ltar sreg rdzas rnams snyan pa'i gdangs gyis phul /
'bul ba'i gnas na /
khu ba'i rdzas rnams ni zhal dang /
yam shing /
dur ba /
ku sha /
bdug spos sogs lha'i sku'i 'od kyi dkyil 'khor dang /
zho zan /
bza' ba /
zhal zas /
til /
nas la sogs pa ni phyag dang /
dri thugs ka /
me tog dbu| zhabs bsil zhabs /
mar me dang mchod yon mdun du dbul /
de nas /
oM AH hrIH pra wa ra sad kA raM A ny+tsa mA NaM pra tI ts+tsha hUM swAhA /
zhes pas zhal bsil dang /
a AH hrIH pra wa ra sad kA raM pro k+ShaNaM pra tI ts+tsha hUM swAhA /
zhes pas bsang gtor dbul lo / /
de nas 'jig rten las 'das pa'i me lha mchod pa la mchod pa byin gyis brlab pa ni /
hrIH Sh+T+rIH sa bsang /
swa b+hA was sbyangs /
stong pa'i ngang las AH las byung ba'i thod pa yang shing rgya che ba rnams kyi nang du hUM hUM zhu ba las byung ba'i bsang gtor /
zhal bsil /
mchod yon /
zhabs bsil /
me thog /
bdug spos /
mar me /
dri /
zhal zas /
rol mo la sogs pa rnams rang bzhin bde stong rnam pa mchod rdzas byed las dbang po drug gi spyod yul du zag pa med pa'i bde ba khyad par can bskyed par gyur /
oM pro k+ShaNMa AH hUM /
de bzhin du prok+Sha'i gnas su /
Any+tsa mA Ni /
ar+g+haM /
pAdyaM /
puSh+pe /
d+hU pe /
A lo ke /
gan+d+he /
nai widyA /
sha p+ta /
rU ba /
shap+ta /
gan+d+he /
ras /
spar+sha AH hUM /
rnams bcug ste phyag rgya dang bcas byin gyis brlab /
de nas rdzas sbyong ba'i phyag @# / /
rgya sngar bshad pa star byas te /
oM oM swAhA /
zhes pa nas /
bdud rtsi lnga'i ngo bor gyur /
ces pa'i bar brjod /
de nas lha bskyed pa ni /
me lha'i thugs kar me gru gsum rab tu 'bar ba'i dbus su dbang drug rol pa'i gzhal yas khang rdams shing brjid pa'i nang du gdong lnga'i dbang po 'jigs su rung ba rin po che'i rgyan dang dar zab kyis g.yogs pa'i steng du ya hUM gis mtshan pa yongs su gyur pa las /
ngo bo 'jam dpal gshin rje'i gshed dang dbyer ma mchis pa /
rnam pa 'jam mgon bstan srung 'dul 'dzin chos kyi rgyal po sku mdog smug nag rab byung gi cha lugs can zhal gcig phyag gnyis pa phyag g.yas tsan+da na gyi be con nam mkha' la 'phyar zhing /
g.yon thugs kar sdigs mdzub mdzad pa'i gru mo na zhags pa dmar po lcags kyu dang a log gis brgyan pa 'chang ba /
sku stod la stod 'gag sku smad la thang gos /
de dag gi phyi nas chos gos kyi sde gnyis phrag par lding stabs su bsnams pa /
dbu la thang zhu gser gyi mdog can dar gyi rgyan ldan gsol ba /
zhal cung zad 'dzum zhing smin mtshams su khro gnyer bsdus pa /
spyan zhi khro 'dres pa'i gzigs stang g.yo ba /
rgya lha ma phag snam gsol ba'i zhabs gnyis k+s+yil krung phyed pa'i rol stabs kyis bzhugs pa /
sku'i sprul pas 'jig rten khyab pa /
gsung gi 'phrin las kyis bstan pa bsrung ba /
thugs kyi dgongs pa stobs bcu dang ldan pa /
rnam 'gyur ma nges pa cir yang ston pa'i sku las skyes pa'i ye shes kyi me rlung 'khrugs pa'i dbus na bzhugs pa /
gtso bo'i mdun du rnam snang shugs ldan rtsal sku mdog dkar po khro zhing 'dzum pa phyag g.yas mda' dar me long gis brgyan pa 'phyar zhing /
g.yon zhags pa 'dzin pa sku la dar dkar gyi 'jol ber dang /
dbu la la thod ser ma gsol ba /
glang chen sna ring la tshibs pa /
g.yas su rin chen shugs ldan rtsal sku mdog ser po g.yas gser gyi tshe bum 'chi med tshe'i bdud rtsis gang ba dpag bsam gyi shing gi kha rgyan can nam mkhar 'phyar zhing /
g.yon nor gzhong 'dzin pa /
rin po che'i rgyan dang rtse ber ser po gsol ba /
sga srab chos mdzes kyi lha rta dang k+dar la chibs pa /
rgyab tu padma shugs ldan rtsal khrag mdog rngams brjid 'dzum zhing chags pa'i nyams can g.yas khams gsum dbang du 'gugs pa'i lcags kyu dar dmar gyis brgyan pa nam mkhar 'phyar zhing /
g.yon rin po che'i zhags pa 'dzin pa /
dar dmar gyi gos gyon cing me tog dmar po'i rgyan can zhang blon gyi cha lugs can g.yu 'brug la chibs pa /
g.yon du karma shugs ldan rtsal shin tu dmar smug khros pa'i tshul can g.yas ral gri dgra la 'phyar zhing /
g.yon tsit+ta zhal du stob pa /
dar nag gi na bza' can drag po'i bya khyung la chibs pa /
rgyal chen rigs lnga'i mtha' skor du sprul pa yang sprul nying sprul gyi tshogs bsam gyis mi khyab pa las bzhi'i 'phrin las mtha' dag 'bad med du bsgrub pas bskor ba dang bcas pa /
zhes dam tshig par skyed /
gtso bo'i thugs ka dang rang yi dam du gsal @# / /
ba'i thugs ka'i sa bon las 'od zer 'phros /
dga' ldan mkha' spyod /
ri bo rtse lnga /
sham+b+ha la sogs gar bzhugs rdo rje'i pho brang nas ting nge 'dzin gyis sprul pa'i gnas yul chen po 'dir sprul pa'i rgyal chen rdo rje shugs ldan rigs lnga 'khor dang bcas pa skad cig gis badzra sa ma ya dzaH dzaH spos sbyor bsreg cing rol mo dbyangs dang bcas spyan 'dren pa ni /
hUM| rab zhi chos sku'i dbyings las ma g.yos kyang / /
sna tshogs sprul pa'i rol gar mtha' yas pas / /
mnyam med thub bstan rin chen srung mdzad pa'i / /
sprul bsgyur cir yang ston pa'i skur bzhengs shig /
blo bzang bstan la zhugs pa'i bu brgyud la / /
brtse zhing gdung ba'i g.yar dam mi g.yel bar / /
dga' ldan zhing nas yab rje tsong kha pa'i / /
seng khri'i gseb nas da lta gnas 'dir gshegs / /
nyer bzhi'i yul dang sum cu rtsa gnyis gnas / /
au Di yan byang phyogs sham+b+ha la / /
ri bo rtse lnga dpal ldan 'bras spungs dang / /
sa skyI smug chugn gnas nas gshegs su gsol / /
dol gyi chu mig rdo phud chos 'khor dang / /
rnam rab tshong 'dus ri chos rmor ngor dgon / /
dga' rnam 'on dong lha ldan spro khang sogs / /
gar bzhugs gnas nas thogs med gshegs su gsol / /
oM d+harmA pa la mahA rA dzA badzra be ga wan ru draH pany+tsa ku la sa pa ri wA ra a kar+Sha ya dzaH dzaH dzaH hUM baM hoH dam tshig pa dang gnyis su med par gyur /
gtso 'khor thams cad kyi sku las 'od zer dkar po'i tshogs 'phro bar gyur /
de nas mchod pa 'bul ba ni /
hUM| kun bzang bde stong ting 'dzin rol pa las / /
byung ba'i bsang gtor nam mkha'i khyon gang ba / /
bstan srung dbang po 'khor dang bcas la 'bul / /
bzhes nas dngos grub ma lus stsal du gsol / /
oM d+harmA pA la mahA rA dzA badzra ba ga wan ru draH bany+tsa ku las pa ri w+kha ra prok+Sha NaM pra tIts+tsha hUM swAhA /
de bzhin du bsang gtor gyi gnas su /
zhal bsil /
mchod yon /
zhabs bsil /
me tog /
'dug spos /
snang gsal /
dri chab /
zhal zas /
rol mo /
gzugs mchog /
sgra snyan /
dri mchog /
ro mchog /
reg bya /
rnams dang /
pro k+ShaNaM gyi gnas su /
Any+tsa mA NaM /
ar+g+haM /
pAdyaM /
puShepa /
d+hU be /
A lo ke /
gan+d+he /
nai widya shap+ta /
rU pa /
shap+ta /
gan+d+he /
ra sa /
s+phar+sha /
rnams bcug pa'i nyer spyod dang 'dod yon snga rnams dbul /
kun bzang bde stong ting 'dzin rol pa las / /
byung ba'i mi dbang la 'os rgyal srid bdun / /
nam mkha'i khyon kun bkang ste 'bul lags na / /
khams gsum dbang du 'du ba'i 'phrin las mdzod / /
oM d+harmA pA laX wA ra mahA sap+ta rat+na pra tI ts+tsha hUM swAhA /
kun bzang bde stong ting 'dzin rol pa las / /
byung ba'i rgyal bas byin brlabs bkra shis rdzas / /
nam mkha'i khyon kun bkang ste 'bul lags na / /
bkra shis dge mtshan phyogs bcur rgyas par mdzod / /
oM d+harmA pA laX wA ra aSh+Ta pha dra be mang+ga la pra tIts+tsha hUM swAhA /
kun bzang bde stong ting 'dzin rol pa las / /
byung ba'i g.yul las rgyal ba'i bkra shis rtags / /
@# / /
nam mkha'i khyon kun bkang ste 'bul lags na / /
mi mthun bdud las rgyal ba'i 'phrin las mdzod / /
oM d+harmA pA la X wA ra aSh+Ta mang+ga la pra tI ts+tsha hUM swAhA /
bde chen ban+d+ha yangs pa'i snod nang du| |sbyangs rtogs sbar ba'i bdud rtsi'i rgya mtsho 'di / /
bde stong mchog la rol phyir 'bul lags na / /
zag med bde ba'i longs spyod rgyas par mdzod / /
oM d+harmA pA la mahA rA dzA badzra be ga wan ru draH pany+tsa ku la sa pa ri wA ra mahA pany+tsa a mr-i ta khA hi| zhes nang mchod phul /
gang zhig dran pa tsam gyis phyi nang gi /
bar chad kun sel las bzhi'i 'phrin las rnams / /
stsol mdzad rgyal chen shugs ldan rigs lnga rtsal / /
bstan srung 'khor dang bcas la phyag 'tshal bstod / /
sku dang mchod rten mngon sum mngon sum min / /
byed dang byed 'jug rnyed bkur rgya chen dang / /
nyon mongs can min sgrub pa'i mchod pa bcus / /
shugs ldan rigs lnga 'khor bcas mchod par bgyi / /
mdo sngags lam ston bshes gnyen mang bsten kyang / /
'dul mngon lam rim bla ma lnga bcu par / /
ji bzhin bshad pa'i bsam sbyor ma dag pas / /
nyes ltung char gyis brlan pa mthol lo bshags / /
tshangs dbang gnod sbyin bdud dang chags rmongs can / /
bud med zhar 'on smyon pa'i zlos gar sogs / /
phal bas mi rtogs gang 'dul mdzad 'phrin gyis / /
bstan 'gror bka' drin khyab la rjes yi rang / /
dbang por 'tsham pa'i chos 'khor bskor bar bskul / /
bskal brgyar 'phrin las rgyun chad med par bzhugs / /
rang gzhan skye 'phags tshogs gnyis rab bsags dge / /
'jam mgon bstan dgra bdud bzhi 'joms par bsngo / /
zhes yan lag bdun pa bya /
de nas /
lha'i ljags rdo rje'i rnam pa can dkar po la raM yig gis mtshan par gyur /
de nas /
oM badzra bi ki biT+Na swAhA /
bdag cag dpon slob ces sogs spel tshig gong gi me lha'i skabs ltar btags pas byon skyems kyi mar khu dgang blugs gsum mam bdun phul nas gsol ba btab pas 'phrin las mdzad par zhal gyis bzhes par bsam /
de nas yam shing nas bzung khyad par pa'i bar gyi rdzas rnams kyang spel tshig dang bcas gong ltar 'bul ba la /
yam shing dang mar khu gtso bo yin pas mang ba dang /
gzhan sdig pa zhi ba gtso bo byed na til dang /
tshe'i bar chad zhi ba la dur ba /
bgegs zhi ba'i ched yin na yungs gar mang ba 'bul dgos pa sogs gsungs pa ltar byas te /
yam shing la /
yam shing rnams byang chub kyi shing gi rang bzhin du gyur /
ces brjod nas /
oM badzra bi ki piT+Na swAhA /
zhes pas lan bdun nam nyer gcig sogs ji tsam 'os par dbul la /
oM bo d+hi pri k+Sha ye /
bdag cag dpon slob ces pa nas /
bkra mi shis pa thams cad dang /
khyad par du gzi brjid phun sum tshogs pa la bar du gcod pa thams cad X mar khu la /
oM badzra X oM agna ya /
bdag cag dpon slob ces pa nas /
bkra mi shis pa dang 'byor pa phun sum tshogs pa la par du gcod pa X til la /
oM badzra X oM sarba pA paM da ha na badzra ye bdag cag dpon slob ces pa nas /
bkra mi shis pa dang sdig pa dang sgrib pa thams cad X dur ba gnyis gnyis sbyar te 'bul zhing /
oM badzra X oM badzra A u She /
bdag cag dpon slob ces pa nas /
bkra mi shis @# / /
pa dang tshe mthar phyin pa la bar du gcod pa X 'bras ma grug pa la /
oM badzra X oM badzra puSh+TA ye /
bdag cag dpon slob ces pa nas /
bkra mi shis pa dang bsod nams rgyas pa la bar du gcod pa X zho zan la /
oM badzra X oM sarba saM pA de /
bdag cag dpon slob ces pa nas /
bkra mi shis pa dang bde ba mchog la bar du gcod pa X ku sha gnyis gnyis sbyar la dbul zhing /
oM badzra X oM a bra ti ha ta badzra ye /
bdag cag dpon slob ces pa nas /
bkra mi shis pa dang bsrung ba mchog la bar du gcod pa dang grib dang mi gtsang ba X yungs kar la /
oM badzra X oM sarba ar+tha sid+d+ha ye /
bdag cag dpon slob ces pa nas /
bkra mi shis pa dang bgegs thams cad X so pa la /
oM badzra X oM badzra bI dzA ye /
bdag cag dpon slob ces pa nas /
bkra mi shis pa dang nor dang 'bru rgyas pa la bar du gcod pa X nas la /
oM badzra X oM mahA be gA ye /
bdag cag dpon slob ces pa nas /
bkra mi shis pa dang myur ba'i shugs phun sum tshogs pa la bar du gcod pa X sran ma la /
oM badzra X oM mahA ba la ye /
bdag cag dpon slob ces pa nas /
bkra mi shis pa dang stobs rgyas pa la bar du gcod pa X gro la /
oM badzra X oM badzra g+hasma ri /
bdag cag dpon slob ces pa nas /
bkra mi shis pa dang nad thams cad X rdzas khyad par ba la /
oM badzra bi ki biT+Na swAhA /
bdag cag dpon slob ces pa nas /
mchog dang thun mong gi dngos grub sgrub pa la bar du gcod pa thams cad shan+tiM ku ru ye swAhA /
zhes 'bul /
de nas /
lha rnams kyi thugs ka nas sprul pa dpag tu med pa spros /
rang dang bsgrub bya yul phyogs dang bcas pa rnams kyi nad gdon sdig sgrib /
bar chad sogs mi 'dod pa thams cad sprul pa rnams kyi sku las spros pa'i 'od dang bdud rtsi dkar pos sbyang zhing dag par byas /
phyag gi mda' dar gyis bya bas /
sku las me 'od 'phros te 'gal rkyen thams cad bsreg /
phyogs bcu'i rgyal ba zhi khro spyan drangs nas phyag gi bum pa'i bdud rtsi'i chu rgyun gyis rang dang bsgrub bya rnams zla ba'i dkyil 'khor la gnas pa la dbang bskur bas sdig sgrib dang nad gdon la sogs pa dag nas lus shel ltar gyur par bsam /
mar khu dgang blugs bdun nam gsum la sogs pa /
oM badzra pi ki piT+Na swAhA /
zhes gtso bo'i sngags kyis dbul zhing /
oM AH hrIH pra wa ra sad kA raM ar+g+haM pra tI ts+tsha hUM swAhA /
oM AH hrIH pra wa ra sad kA raM prok+Sha NaM pra tI ts+tsha hUM swAhA /
oM AH hrIH pra wa ra sad kA raM any+tsa mA NaM pra tI ts+tsha hUM swAhA /
zhes mchod yon /
bsang gtor /
zhal bsil gsum 'bul /
srab 'jam yang pa lha yi gos| |zhes sogs dang /
oM badzra wa sa sya swAhA /
zhes pas gos gsar pa zung me nang du dbul zhing /
lha la na bza' phul bar bsam /
oM badzra taM pu la ye swAhA /
zhes pas so rtsi dbul /
de nas rgyas par na /
hUM| rten cing 'brel par 'byung ba yi / /
lha rdzas bzang po'i me tog 'di / /
rgyal chen 'khor dang bcas la 'bul / /
bstan pa bsrung phyir bzhes su gsol / /
oM d+harmA pA la mahA rA dzA badzra be ga wan ru draH pany+tsa ku la sa pa ri wA ra puSh+pe pra tI ts+tsha hUM swAhA /
de bzhin du me tog gi gnas su /
bdug spos /
@# / /
snang gsal /
dri chab /
zhal zas /
rol mo rnams dang /
puSh+pe'i gnas su /
d+hU pe /
A lo ke /
g+han+d+hi /
nai wi dye /
shap+ta rnams sbyar la mchod /
oM d+harmA pA la zhes pa nas /
wA ra oM AH hUM /
zhes nang mchod dgul /
gang zhig dran tsam gyis zhes sogs sho lo ka gcig gis bstod de phyag byas nas /
gtor ma 'bul bar 'dod na byin gyis brlabs la /
bstan srung rgyal chen rdo rje shugs ldan 'khor dang bcas pa rnams kyi ljags zhes pa nas /
nang mchod bar bskang chog ltar phul la /
dam ldan sgrub pos khyod la gang bcol pa'i / /
zhes pa nas /
nyin mtshan dus drug byar mi g.yel mdzod / /
ces pa'i bar gyis 'phrin las bcol /
oM AH hrIH pra wa ra sad kA raM ar+g+haM pra tI ts+tsha hUM swAhA /
zhes gshegs skyems gyi mchod yon dbul /
de nas lhag chad kyi nyes pa zhi bar bya ba'i phyir du me tog dang bcas pa'i thal mo snying gar sbyar nas /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyir / /
mgon khyod de kun bzod mdzad rigs / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
oM badzra satwa AH zhes mang du brjod nas /
gshin rje gshed kyi yi ge brgya pa bzla bar bya'o / /
de'i rjes la /
oM| khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
oM AH badzra muH ye shes pa rnams rang bzhin gyi gnas su gshegs /
dam tshig pa rnams bdag nyid la thim par gyur /
ces brjod cing bsam /
de nas slar yang 'jig rten pa'i me lha mchod pa ni /
oM agna ye /
zhes pa nas /
ba ha nA ya /
pu Sh+pe pra tI ts+tsha hUM swAhA /
de bzhin du /
d+hU pe /
A lo ke /
gan+d+he /
nai widyA /
shap+ta pra tI ts+tsha hUM swAhA /
zhes nyer spyod rol mo dang bcas pas mchod /
oM agna ye /
zhes pa nas /
ha bya ka byA ba ha nA ya oM AH hUM /
zhes nang mchod 'bul /
oM AH hrIH pra wa ra sad kA raM pro kaSha NaM pra tI ts+tsha hUM swAhA /
zhes pas bsang gtor /
de bzhin du A ny+tsa mA NaM /
zhes pas zhabs bsil /
oM badzra taM bu la ye swAhA /
zhes pas so rtsi /
oM badzra wa sa sya swAhA /
zhes pas gos zung gsar pa rnams phul nas /
slar yang yam shing nas bzung ste sreg rdzas lhag ma rnams rim par 'bul ba ni /
oM agna ye zhes pa nas /
ba ha nA ya| oM ba d+hi pri kaSha ye /
bdag cag dpon slob ces pa nas /
bkra mi shis pa dang khyad par du gzi brjid phun sum tshogs pa la bar du X shan+tiM ku ru ye swAhA /
de nas /
oM agna le /
sogs 'bul sngags 'dra zhing /
mar khul /
X oM agna ye bdag cag dpon slob sogs gong gi 'jig rten pa'i me lha'i skabs ltar thams cad la sbyor te /
'dir /
'byor pa phun sum tshogs pa la X til la /
X oM sarba pA paM da ha na badzra ye X sdig pa thams cad X dur ba la /
X oM badzra A yu She /
X tshe mthar phyin pa la X 'bras la /
X oM badzra buSh+Ta ye /
X bsod nams rgyas pa la X zho zan la /
oM sarba saM pra de X bde ba mchog la X ku sha la X oM a pra ti ha ta badzra ye /
X bsrung ba mchog la bar du gcod pa dang grib dang mi gtsang ba X yungs @# / /
kar la X oM sarba ar+tha sid+d+ha ye /
X bgegs thams cad X so ba la /
X oM badzra bI dzA ye /
X nor dang 'bru rgyas pa la X nas la /
X oM mahA be gA ye /
X myur ba'i shugs phun sum tshogs pa la X sran ma la /
X oM mahA ba la ye /
X stobs rgyas pa la X gro la /
X oM badzra g+ha sma ri /
X nad thams cad X khyad rdzas la /
oM agna ye zhes pa nas /
ba ha nA ya /
bdag cag dpon slob ces pa nas /
bkra mi shis pa dang /
mchog dang thun mong gi dngos grub bsgrub pa la X shan+tiM ku ru ye swAhA /
zhes 'bul /
de nas dril stabs dang bcas /
'jig rten dbang phyug tshangs dbang mgon gyi sras / /
zhes sogs kyis bstod nas /
oM AH hrIH pra wa ra sad kA raM Any+tsa mA NaM pra tI ts+tsha hUM swAhAs zhal bsil /
de bzhin du prok+Sha NaM gyis bsang gtor phul nas /
oM agna ye zhes pa nas /
puSh+pe pra tI ts+tsha hUM swAhA /
de bzhin du /
d+hU pe /
A lo ke /
gan+d+he /
nai wi dyA /
shap+ta pra tI ts+tsha hUM swAhA /
oM agna ye nas ba ha nA ya oM AH hUM /
zhes nyer spyod rol mo nang mchod dang bcas pas mchod /
de nas gtor ma 'jigs byed kyi nang mchod ltar byin gyis brlabs la /
oM agna ye zhes pa nas /
ha ba nA ya /
a kA ro mu khaM sarba d+harma NaM a dya nut+pa n+na twat+ta oM AH hUM phaT swAhA /
zhes pa lan gsum gyis gtor ma phul oM agna ye zhes pa nas /
ba ha nA ya puSh+pe pra tI ts+tsha hUM swAhA /
de bzhin du /
d+hU pe /
A lo ke /
g+han+d+he /
nai wi dyA /
shap+ta pra tI ts+tsha hUM swAhA /
zhes nyer spyod rol mo rnams kyis mchod /
de nas dril stabs dang bcas /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di bsnoms la / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyi bdag la srungs / /
dngos grub kun gyis stong grogs mdzod / /
dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mchan ma ngan / /
bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
oM AH hrIH pra wa ra sad kA raM ar+g+haM pra tI ts+tsha hUM swAhA /
zhes gshegs skyems 'bul /
gang yang bdag blo rmongs pa yis / /
zhes pa nas /
de kun khyed kyis bzod mdzad rigs / /
oM badzra satwa AH gang mang dang /
rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur spyon zhing / /
bdag gi dngos grub thams cad sgrubs / /
oM AH badzra muH me lha ye shes pa rang bzhin gyi gnas su gshegs /
dam tshig pa me 'bar ba'i rnam par gyur /
me ma shi bar du dkrugs pa dang 'gom yug sogs mi bya zhing /
gzhi ya dgos byung tshe 'o ma dang dri chab dkar pos gzhil la /
thig tshon thal ba sogs bum par blugs nas chu bo la bskur te las kyi rjes mi mngon par bya'o / / / /
@# / /
! gnyis pa rgyas pa'i sbyin sreg byed tshul la /
dus ni tshes gcig dang bco lnga lta bu'i snga dro rlung sna bug g.yon nas rgyu ba'i dus 'go rtsom dgos shing /
de yang stegs bu zhi ba'i nyis 'gyur gyi tshod tsam la sa rang bzhin gyis seng na des chog cing /
min na sa ser pos byugs /
tshangs zur gyi thig spyi ltar gdab /
dbus nas thig skug sor nyer bzhi pa dang /
so gnyis pa dang /
bzhi bcu pa rnams kyis phyogs bzhi'i tshangs thig steng du mtshan ma byas pa'i steng nas zur thig gi steng du bya rjes btsal bar zur thig nas zur thig gi bar gyi bya rjes phrad mtshams su thig skud brkyangs pas rim pa bzhin gu bzhir gdab /
de'i phyir sor bzhi gzhal bar sngar bzhin stegs bu'i thig gdab /
lte ba nas sor bdun gyis bskor ba 'khor lo'i lte ba /
de nas sor bcu bzhi gzhal bar zlum por bskor ba rtsibs kyi rtse /
de nas ser gsum gzhal bar zlum por bskor ba'i mu khyud /
de nas tshangs zur gyi steng du rtsibs brgyad rtse mor phyed bcas sor do /
rtsa ba phyed bcas sor gnyis /
dbus su sor drug /
de'i nang du ser phyed dor ba'i rtsibs shun rnams kyi thig gdab /
lte ba'i dbus su nor bu cha dgu pa sor drug can rdo rjes mtshan pa'am rin po che rkyang pa /
kha khyer la zur bzhir nor bu cha dgu pa re dang ngos bzhir nor bu'i phreng pa byed /
mu ran gyi steng du bud shing rgyu yam shing dang 'dra ba la srid du sor nyer bzhi yod pa gru bzhir brtsigs /
ba yi lci bas byugs te /
bdud rtsi ser po dang ldan pa'i dri ser po byugs la me tog ser po gcal du bkram /
chu bzhi'i rdzas ni /
gser sogs kyi snod ser po'i nang du /
til /
ku sha /
zho /
gur kum /
me tog ser po /
bdud rtsi lnga /
dri ser po'i chu blugs la yi dam gyi snying po'am las sngags kyi mjug tu oM btags pa brgya rtsa lam bdun bzlas te bsgrub /
nyer spyod ni me tog gser po /
zhos sprus pa'i lha bshos /
gzhan sngar dang 'dra /
yaM shing gi rgyu zhi ba dang 'dra pa'o ma can gyi shing rtsa ba dang rtse mo dor ba'i dbus kyi cha las blangs pa srid du khru gang /
sboms su chang ba'i tshad dam mthe 'ong tsam pa yo ma rlan can las /
gzhan skam po| ya yo sogs skyon dang bral ba bdud rtsi dang dri ser po'i chus bran pa /
zho dang 'o ma mar du bsnyugs pa mngar gsum gyis sbags pa'o / /
dri bzang gis ser por bsgyur ba'i mar khu sogs rdzas gzhan rnams zhi pa dang 'dra ba la dri bzang gis sbags par bya /
khyad par ba'i rdzas la 'bras chan dang zho bsres te mngar gsum gyis sbags pa'i zas mchog /
zho /
sbrang rtsi /
til nag /
zho zan /
zhun mar dang bcas pa'i 'bras dang /
padma ge sar /
na ga ge sar /
'bru rnams dang /
me ni mi'i rgyal po'am /
rgyal rigs kyi khyim nas byung ba'am /
nor bu las byung ba dang /
dge 'dun gyi tshang mang las byung ba'i me sogs gang rung bya /
so rtsi dang /
dgang blugs /
rlung g.yab sogs yo byad gzhan rnams zhi ba dang 'dra /
'das ma 'das kyi mchod gtor rnams kyang zhi ba dang 'dra ba la /
kha dog ser por bsgyur /
rdzas gdan dang gos zung sogs kyang ser po byed /
chu bzhi dang /
dgang blugs kyi gdan /
rang gi stan bcas la 'bru sogs kyis 'khor lo dgod /
lus la dri zhim pos byugs te gos rgyan dag ser po bya /
kha blta phyogs lho nas byang du phyogs par bzang po'i 'dug stangs kyis 'khod de /
yid dga' ba dang /
tshim pa'i sems kyis /
bdag bskyed sngon du 'gro bas /
rdor dril byin rlabs nas bcu dgu sha 'gram pa'i bar zhi ba dang 'dra /
de nas thab hrIH Sh+T+riH sa bsang /
swa b+hA was sbyang /
stong pa nyid du gyur /
stong pa'i ngang las hUM ser po zhu pa las byung ba'i ye@# / /
shes kyi thab kha dog ser zhing dbyibs gru bzhi pa /
mu ran kha khyer dang bcas pa /
kha khyer la rin po che'i phreng bas bskor ba /
grwa bzhir zla phyed rdo rjes mtshan pa dwangs shing thogs pa med par gyur| thab kyi nang du raM las skyes pa'i me gru gsum pa'i dbus su sna tshogs padma'i lte bar raM las bgrang phreng /
de yongs su gyur pa las me lha sku mdog ser po ser nag dkar pa'i zhal gsum phyag drug pa /
zhes pa nas /
shes rab mchog gis nyon mongs thams cad bsreg /
dbang chen me lha nyid la rnam par 'dud / /
tshangs pa 'jig rten zhes pa nas /
sa ma ya stwaM /
sa ma ya hoH zhes lan gsum gyis dam tshig bsgrags pa'i bar zhi ba dang 'dra /
de nas /
me lha'i ljags rdo rje'i rnam pa can ser po la raM yig dang /
dgang blugs kyi kha la hUM yig 'od zer 'bar ba dang bcas pas mtshan par gyur par bsams la /
lag pa gnyis khu tshur du byas te dgang blugs bzung la /
mtheb mdzub gnyis rtse sprad pa rin po che'i khu tshur gyi phyag rgyas lag pa gnyis pus mo'i nang nas phyir mi 'da' bar g.yas su bskor te me lha'i zhal cung zad gdangs par mar khu dgang blugs bdun oM agna ye zhes sogs me lha'i sngags kyis phul la /
spel tshig ni /
bdag cag dpon slob 'khor dang bcas pa rnams kyi tshe bsod dpal 'byor longs spyod snyan grags mnga' thang gzi brjid /
dge ba'i bsam sbyor /
tshogs gnyis lung rtogs kyi yon tan sogs srid zhi'i legs tshogs thams cad puSh+TiM ku ru oM /
zhes pa lta bu'i 'dod don rgyas pa'i spel tshig sbyar nas gsol ba btab ste 'phrin las bcol ba zhal gyis bzhes par bsam /
de nas lam shing sogs rdzas gzhan rnams la'ang spel tshig gong bzhin btags te 'bul ba nas bzung /
me lha'i thugs kar 'jig rten las 'das pa'i me lha'i bskyed nas spyan 'dren mjug /
dzaH hUM baM hoH dam tshig pa dang gnyis su med par gyur /
ces pa'i bar zhi ba'i skabs dang 'dra /
de nas /
gtso 'khor thams cad kyi sku las 'od zer ser po'i tshogs 'phro bar gyur /
ces brjod la /
hUM| kun bzang bde stong ting 'dzin rol pa las / /
zhes sogs chu bzhi nyer spyod rol mo /
'dod yon /
rtags rdzas /
nang mchod 'bul ba /
yan lag bdun pa bcas rnams zhi pa'i skabs ltar bya /
de nas /
lha'i ljags rdo rje'i rnam pa can ser po la raM yig gis mtshan par gyur par bsams la /
oM badzra bi ki biT+Na swA hA /
bdag cag dpon slob 'khor dang bcas pa rnams kyi tshe bsod dpal 'byor zhes sogs gong gi me lha'i skabs ltar rgyas pa'i spel tshig btags pa'i byon skyems mar khu 'bul ba nas bzung ste khyad par ba'i rdzas kyi bar bsreg rdzas rnams rgyas pa'i spel tshig btags la zhi ba'i skabs ltar 'bul /
de nas 'phrin las bcol ba'i tshe /
lha rnams kyi thugs ka nas sprul pa dpag tu med pa spros pa rnams kyi sku dang /
phyag mtshan tshe bum dang nor gzhong las bdud rtsi 'od zer ser po'i rgyun dpag tu med pa byung ste rang dang bsgrub bya rnams kyi sgo gsum la thim /
tshe dang bsod nams lung rtogs kyi yon tan /
dpal 'byor phun sum tshogs pa thams cad 'phel zhing rgyas par byas /
slar yang @# / /
'od zer 'phros /
rgyal ba zhi khro rab 'byams spyan drangs pa rnams kyi phyag gi bum pa ser po bdud rtsi'i chu rgyun gyis gang bas rang dang bsgrub bya rnams la dbang bskur /
mthar de thams cad rang dang bsgrub bya la thim pas bkrag mdangs gzi brjid phun sum tshogs par gyur par bsams la /
tshogs bsags mar khu dgang blugs bdun gtso bo'i sngags kyis 'bul /
de nas /
oM AH hrIH pra wa ra sad kA raM ar+g+haM pra tI ts+tsha hUM swA hA /
zhes pa nas /
gos zung /
se rtsi 'bul ba /
mchod bstod /
gtor 'bul /
'phrin bcol /
bzod gsol /
yig brgya /
gshegs gsol /
slar yang 'jig rten pa'i me lta la nyer spyod /
chu gnyis /
so rtsi /
gos zung rnams phul nas /
yam shing nas bzung ste bsreg rdzas lhag ma rnams la rgyas pa'i spel tshig btags te 'bul ba dang /
phyi nang gi mchod pa /
gtor 'bul nas bzung /
me lha ye shes pa rang bzhin gyi gnas su gshegs /
dam tshig pa me 'bar ba'i rnam par gyur gyi bar zhi ba'i skabs ltar bya'o / / / /
! gsum pa dbang gi sbyin sreg la /
dus ni tshes brgyad la sogs pa'i phyi dro'i dus sam nyin phyed dam mtshan phyed lta bur las byed dgos pas /
stegs bu sogs kyi mdog dmar por byas pa la tshangs zur gyi thig spyi ltar gdab la /
dbus nas thig skud khru phyed pas bskor la padma 'dab brgyad bya /
dbus nas shar du sor gsum song ba'i mtshams nas tshangs nub kyi zlum thig phrad mtshams kyi bar gyi tshad des byang shar dang shar lho'i zur thig la reg par bskor /
de'i phyir sor bzhi lan gnyis song mtshams nas sngar bzhin zur thig la reg par bskor bas byang shar dang shar lho'i zur thig phrad mtshams su thig bcad pas kha khyer dang mu ran 'byung bas de ltar bya /
yang na dbus shar gyi tshangs steng du sor gsum dang sor re re'i mtshams su mtshan ma btab ste nub kyi tshangs steng nas zlum thig gsum ga bskor na legs /
nub kyi zlum thig dang tshangs thig phrad mtshams nas bdun song ba'i mtshams nas lte ba'i bar gyi tshad kyis lte ba nas phyogs gzhan gsum gyi tshangs zur gyi tshabs thig gi steng du tshad kyis zur thig gi steng du bya rjes btsal la gru bzhi gdas pa stegs bu /
dbus su padma dmar po 'dab ma brgyad pa / /
lte ba sor brgyad dang /
'dab ma sor bcu drug can gyi lte bar rdo rje dmar po'am /
'gugs pa la padma rdo rje lcags kyus mtshan pa /
kha khyer la padma dmar po'i phreng ba dang /
stegs bu'i grwa bzhir zla phyed rdo rje bri /
mthar dri dmar pos byugs la me tog dmar po gcal du bkram /
pud shing ni /
shug pa sogs las byas pa'i sor lnga bshad pa ma gtogs lci ba dbang la mi rung /
yam shing ni /
seng ldeng ngam mdzo mo shing sogs dmar po tsher ma lcags kyu lta bu yod pa'am /
nim pa dang thang shing sogs shing ro skyur ba me tog dang bcas pa sboms su mthe'u chung gi tshad /
srid du sor lnga ba /
mar khu mdog dmar por bsgyur ba /
chu bzhi ni /
zangs sogs kyi snod du /
me tog dmar po /
dri dmar po'i chu /
nas /
til nag /
ku sha /
'bras yos /
bdud rtsi lnga rnams blugs la /
yi dam gyi snying po'am las sngags la hoH btags pa'am /
'gugs pa la dzaH btags pa brgya rtsa brgyad dam /
bdun bzlas la bsgrub /
mchod rdzas ni /
dri zhim po'i me tog dmar po /
mngar gsum gyis sprus pa'i lha bshos /
'das ma 'das kyi gtor ma kha dog dmar zhing /
'bras bu skyur mo dang mngar gsum bsres pa /
gzhan rdzas chen byed na sngar dang 'dra /
khyad par ba'i rdzas ni /
'bras bu sgyur ba dang mngar gsum sbyar ba'i zas mchog /
dri zhim po'i me tog dmar po'i rigs @# / /
rnams dang /
rdzas gdan dang gos zung /
mchod rdzes kyi snod sogs dmar po bya /
me ni smad 'tshong ma dang rje rigs kyi khyim nas blang ba /
kha ba lta phyogs shar nas nub tu phyogs te /
rgyan gos rnams dmar po bya /
mtho zhing bde ba'i stan dmar po la padma'i 'dug stangs kyis 'khod pa'i rdo rje skyil krung gang rung gis 'khod de /
rgyu'i kun slong byang chub kyi sems /
dus kyi kun slong dga' zhing chags pa'i sems kyis sbyin sreg gi 'khor gsum bden med sgyu ma lta bur bltas la /
rdor dril byin rlabs nas ku sha 'grem pa'i bar spyi 'gro ltar sngon du btang /
thab bsang sbyang /
stong pa'i ngang las hUM dmar po zhu ba las byung ba'i ye shes kyi thab kha dog dmar zhing /
dbyibs zla gam /
mu ra na kha khyer dang bcas pa kha khyer la padma'i phreng bas bskor ba /
grwa bzhir zla phyed rdo rjes mtshan pa zhes pa nas /
raM las bgrang phreng /
de yongs su gyur pa las me lha sku mdog dmar po dmar sngo dkar pa'i zhal gsum phyag drug pa zhes pa nas /
shes rab mchog gis nyon mongs thams cad bsreg /
dmar po me lha nyid la rnam par 'dud / /
tshangs pa 'jig rten mgon gyi sras / /
zhes pa nas /
sa ma ya hoH zhes lan gsum gyis dam tshig bsgrag /
me lha'i ljags rdo rje'i rnam pa can dmar po la raM yig dang /
dgang blugs kyi kha la hUM yig 'od zer 'bar ba dang bcas pas mtshan par gyur par bsams la /
mtheb mdzub gnyis rtse sprad pa zlum por byas pa'i mdzub mo'i phyi nas gung mos dkris /
srin lag dang mthe'u chung gnyis nang du bkug pa padma'i khu tshur gyis dgang blugs bzung ste /
oM agna ye zhes sogs me lha'i sngags la /
bdag cag dpon slob 'khor dang bcas pa rnams la 'jig rten khams kyi rje 'bangs mnga' thang longs spyod sogs khams gsum brtan g.yo'i legs tshogs thams cad wa shaM ku ru hoH zhes dbang gi spel tshig spyi 'gro'am /
'gugs pa la che ge mo a kar+Sha ya dzaH zhes btags pa lan bdun gyis mar khu 'bul /
de nas dbang drag gi sbyin sreg la mar khu /
yam shing /
khyad par ba'i rdzas gsum las /
de byings rdzas chen gzhan rnams mi dgos kyang /
byed cho yam shing nas khyad rdzas kyi bar thams cad la sngags dang spel tshig gong bzhin sbyar la phul ba'i mjug /
zhal bsil dang bsang gtor phul te /
'jig rten las 'das pa'i me lha'i mchod pa byin gyis brlab pa nas bzung /
'das lha bskyed cing spyan drangs nas /
dam tshig pa dang gnyis su med par gyur gyi bar zhi ba'i skabs ltar btang /
gtso 'khor thams cad kyi sku las 'od zer dmar po'i tshogs 'phro bar gyur /
de nas /
hUM| kun bzang bde stong ting 'dzin rol pa las / /
zhes pa nas /
'jam mgon bstan dgra bdud bzhi 'jems par bsngo / /
zhes pa'i bar gyi mchod bstod /
yan lag bdun pa rnams kyang kyi ba'i skabs ltar bya /
de nas /
lha'i ljags rdo rje'i rnam pa can dmar po la raM yig gis mtshan par gyur par bsams la /
oM badzra bi ki biT+Na swAhA /
bdag cag dpon slob 'khor dang bcas pa rnams la 'jig rten khams kyi rje 'bangs zhes sogs gong ltar dbang gi spel tshig btags pa lan bdun gyis mar khu phul /
de nas yam shing nas bzung khyad par ba'i rdzas kyi bar rnams sngags dang spel tshig gong bzhin gyis phul la /
'phrin las 'chol ba'i tshe /
lha rnams kyi thugs ka nas 'od zer dmar po nyi ma @# / /
'bum gyi gzi brjid dang ldan pa lcags kyu /
zhags pa /
lcags sgrog gi rnam pa srid gsum khyab par 'phros /
de dag na yod pa'i sems can thams cad dang /
khyad par dbang du bsdu bya'i 'gro ba rnams 'od zer gyi lcags kyus snying gnas drangs /
zhags pas ske nas bcing /
lcags sgrog gis yan lag bsdam /
zla ba dmar po'i steng du bzhag nas 'od zer dmar po'i shugs kyis rang dbang med par bskyod nas rang gi mdun du lhags te 'dug pa la /
lha rnams kyi thugs ka nas spros pa'i bdud rtsi 'od zer dmar pos lus thams cad gang /
rang la ma dad pa dang ma gus pa la sogs pa'i snang ba thams cad 'gags /
dga' zhing gus pa dang /
chags pa'i sems kyis rang la 'dud cing dbang du 'dus par gyur par bsam /
yang na /
gtso 'khor thams cad kyi sku dang phyag mtshan las 'od zer dmar po 'phros /
'jig rten gyi khams kyi lha klu mi gsum gyi nor bu dang sman dang /
tshe dang bsod nams /
dpal 'byor phun sum tshogs pa thams cad bkug ste rang dang bsgrub bya la thim /
mdun du spungs /
khyim gang bar bsam /
yang 'od zer dmar po lcags kyu lta bu 'phros /
yi dam zhi khro rab 'byams /
yul nyer bzhi'i dpa' bo dang /
mkha' 'gro ma thams cad kyi thugs kar phog pas de thams cad rang la thugs dgyes shing chags pas mdun du byon te ci 'dod pa'i dngos grub stsol bar gyur par bsam /
'phrin las 'chol ba'i dmigs pa gong 'og gnyis rang gi mos pa dang bstun pas gang rung bya /
de nas /
oM badzra bi ki bin+Na swAhA /
zhes mar khu dgang blugs bdun 'bul ba nas bzung ste /
dam tshig pa me 'bar ba'i rnam par gyur gyis ra dbang gi spel tshig sbyar ba las /
gzhan thams cad zhi ba'i skabs ltar bya'o / /
me gzhi la dgos tshe 'o ma kha dog dmar por bsgyur bas gzhil la /
thal ba sogs bum par blugs nas chu bo chen por bskur na chu de 'thung tshad dbang du 'gyur ro / /
de dag gis 'jam mgon bstan srung rdo rje shugs ldan rtsal las rten pa'i zhi rgyas dbang gsum gyi sbyin sreg ji ltar bya ba'i tshul legs par bshad zin to / /
'dir smras pa /
mtha' med srid pa'i sdug bsngal brgya phrag gis / /
gzir ba'i rnam mang 'gro 'di'i skal ba dang / /
dbang por 'tshams pa'i sgyu 'phrul bye ba snyed / /
'bad med 'jug 'di kun mkhyen kho na'i yul / /
blo gter brtse bas khros pa'i 'jigs mdzad gar / /
drag shul rdo rje gnam lcags 'bar ba'i shugs / /
dregs ldan bye ba rnam gnon stobs kyi rtsal / /
rab rdzogs bstan pa'i gnyen gcig 'di kho na / /
de phyir rgyal ba'i ye shes rab 'byams sbrin / /
mi zad 'phrin las nam mkha' mdzod kyi sgo / /
yangs pa'i grwa nas 'di yi sbyin sreg tshul / /
'jam po gsum gyi las rim kho bos bsdebs / /
snying po'i lugs bzang 'chal ba'i rdol spyod dang / /
phyogs mtshungs dpe 'geb thom 'gros rang bzo yi / /
brdzu la ma brten tshul 'di'i gzhung lugs dang / /
bla ma'i dgongs dbyangs ji bzhin 'dir bsgrags so / /
de ltar dwang bas brtson pa'i bsod nams dang / /
snying stobs chen po'i bden mthu zung 'brel bas / /
gser sbyangs ring lugs srid pa'i phyi mthar yang / /
lus can yongs kyi @# / /
dpal du 'phel gyur cig /
ces 'jam mgon rgyal ba'i bstan srung rgyal chen rdo rje shugs ldan rtsal la brten nas zhi rgyas dbang gsum gyi sbyin sreg ji ltar bya tshul gsal bar bkod pa dngos grub snang ba stong 'bar 'od kyi rtse dga' zhes bya ba 'di ni /
deng dus 'jam mgon bla ma'i bstan pa srung pa la bstan srung gnyan po 'di nyid drag rtsal rno myur gzhan dang mi mnyam pa'i 'phrin las dus su bab par ma zad /
bka' drin zla med rdo rje 'chang pha bong kha pa bde chen snying po dpal bzang po'i dgongs pa yongs su bskang phyir 'di'i sgo nas zhi rgyas dbang gsum gyi sbyin sreg cig kyang chog sgrig bya 'dun snying la gcags mus khar /
mdo smad bstan pa'i snang byed tre bor dkar mdzes 'khrungs gsar mchog sprul rin po che dang /
sho mdo gra sgom rin po che rnam gnyis nas 'phrin yig gi lam nas snga phyir gnang rten bcas nan chen pos bskul ma yang yang mdzad cing /
mdo smad spom ngag thang steng dga' ldan khang gsar rdo rje rnam rgyal sogs dad brtson can du mas kyang nye bar bskul ba'i thog 'jam mgon rgyal ba'i lugs bzang la lhag bsam mos gus mi phyed rdo rje'i rang bzhin can gzim lha klu dga' tshal ba'i sku ngo rtsis dpon 'gyur med tshe dbang rdo rje mchog chos skyong chen po 'di nyid kyi bsnyen sgrub mdzad pa'i kha skong gi sbyin sreg bskyang rgyur mkho gal dus gtugs kyi 'phral rkyen la brten nas /
ring mo zhig nas chos skyong chen po 'di nyid kyis rjes su bskyangs shing /
pha bla ma rdo rje 'chang de nyid kyi zhal snga nas 'di skor gyi dbang lung man ngag dang bcas pa legs par nos pa /
sku bcar mtshan zhabs dar ha na dga' ldan khri byang sprul ming pa blo bzang ye shes bstan 'dzin rgya mtshor 'bod pas rab byung bcu drug pa'i me khyi cho 'phrul zla ba'i tshes bco lnga'i nyin lha ldan rang shag gi gzim chung lnga ldan 'chi med 'od snang du rdzogs par sbyar ba'i yi ge pa ni /
mang thos chos bzhin spyod pa ldan ma drung yig blo bzang rdo rjes bgyis pa 'di yang blo bzang bstan pa rgyas pa'i sman yon du gyur cig /
