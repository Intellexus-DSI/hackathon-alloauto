@# / /
dpal rdo rje 'jigs byed dpa' po gcig pa'i ras bris kyi dkyil 'khor du dbang blang pa'i cho ga nag po 'gros shes su bkod pa bdud rtsi'i chu rgyun zhes bya ba bzhugs so / /
@## / /
na mo badzra b+he re wa ya /
gtum drag khro bo'i gar mdzad rus chen 'phreng ba skar ltar mdzes / /
phaiM ka ra dang drag po'i nga ros sa gsum bdud tshogs 'joms / /
spros bral chos dbyings bde chen thugs kyis 'gro la rtag brtse yang / /
'jigs pa dag kyang 'jigs mdzad khro rgyal dus dgra'i dbang por 'dud / /
sgo gsum nyes spyod kun bral sku bzhi yi / /
sa bon legs bzhag bskyed rdzogs zab mo'i lam / /
sgom pa'i snod du gyur ba sgrub pa'i thabs / /
bdag 'jug rim pa nag 'gros tshul du dgod / /
de la 'dir dpal rdo rje 'jigs byed dpa' bo gcig pa'i ras bris kyi dkyil 'khor du dbang blang pa'i rim pa nag po 'gros @## / /
shes su dgod pa la /
dkyil 'khor sgrub pa /
mchod bstod sogs bya ba /
dkyil 'khor du zhugs nas dbang blang ba /
mjug gi chog dang bcas pa las /
ras bris kyi dkyil 'khor bdag mdun tha mi dad du 'jug pa gcig pas sgrub pa la /
rang gi mdun ngos su stegs ji ltar 'tshams par rten khebs sogs kyis legs par g.yogs pa'i steng du ras bris kyi dkyil 'khor leb mor bkram pa'i mthar gtso bo'i g.yas phyogs nas 'go brtsams te g.yas bskor du dri chab sngon du 'gro ba'i mchod pa legs par bshams /
mdun ngos su dkyil 'khor pa dang /
phyogs skyong dang /
chos skyong gzhi bdag /
sngon 'gro'i gtor ma rnams bshams /
bdag bskyed kyi mchod pa logs su mi dgos /
skyabs sems tshad med bzhi bsgom pa rnams sngon du btang nas /
mdun gyi nam mkhar rtsa brgyud kyi bla ma rnams mtho brtsegs su gsal btab nas bla brgyud /
khyab bdag 'jam pa'i rdo rjeX thob gyur cig /
rang nyid skad cig gisX nang mchod /
phyogs skyong mchod pa byin rlabs /
sngon 'gro'i gtor ma nang mchod ltar byin gyis rlabs nas /
rang gi thugs ka'iX gshegs par gyur /
rdor sems bsgom bzlas byed na sgrub thabs ltar bya /
rang nyid 'jigs byedX btang snyoms la gnas par bya'o / /
'jug pa bde ba'i phyir bum sgrub kyang mtshams 'dir byed pas /
lha bum las bum gnyis rang rang gi mtshan ma chos 'byung gi dbus su sa bon rnams /
gri gug gam /
rdo rje gang rung bris brkos byas pa btags /
mgul tshings brog gsum pa /
kha rgyan 'bras bu can gyi shing ngam ku sha gang rigs /
chu gtsang sum gnyis bkang ba dri bzang /
bla med bum rdzas nyer lnga sogs gzhug /
bum pa gnyis kyi mtshan ma yod ngos de rang la bstan /
rnam bum g.yas dang /
las bum g.yon ces kha tshur blta ba'i dbang du byed dgos /
'og tu ku sha'i gdan dang /
'bru dkar gyi steng du bum pa bzhag /
rnam bum khar dung chos gzungs rdor dang bcas /
mdun du 'bul yul gyi g.yas nas 'og brtsams pa'i mchod pa legs par bshams /
hrIH Sh+T+rIH sa bsangs /
sh+lu n+ya tAs sbyangs /
stong pa'i ngang las baM baM las byung ba'i rin po che'i bum po dkar po lto ba che ba /
mgrin pa ring ba /
mchu 'phyang ba la sogs pa mtshan nyid thams cad dang ldan par gyur /
oM ta p+te ta p+te mahA ta p+te swA hA /
lha'i chu bo @# / /
gang+gA dang bum pa'i chu dbyer mi phyed par gyur /
rnam rgyal bum pa phyi bum pa la nang gzhal yas khang gdan dang bcas pa'i rnam pa can du gyur pa'i dbus su hUM las rdo rje hUM gis mtshan pa /
de yongs su gyur pa las dpal rdo rje 'jigs byed chen po sku mdog mthing nag /
ces pa nas /
ting nge 'dzin sems dpa' hUM yig mthing ga 'od zer lnga 'phro ba /
zhes pa'i bar sgrub thabs bzhin /
rnam rgyal bum pa'i mtshan ma'i gnas su sna tshogs padma dang nyi ma'i steng du hUM las rdo rje hUM gis mtshan pa de yongs su gyur ba las dpal rdo rje 'jigs byed tshan po sku mdog mthing nag zhal gcig phyag gnyis gri gug dang thod pa 'dzin par gyur /
las bum gyi nang dang mtshan ma'i gnas su sna tshogs padma dang nyi ma'i gdan re re /
gdan de gnyis kyi steng du /
hUM las rdo rje hUM gis mtshan pa gnyis yongs su gyur pa las /
dpal rdo rje 'jigs byed chen po sku mdog mthing nag zhal gcig phyag gnyis gri gug dang thod pa 'dzin par gyur /
de thams cad kyi mig gnyis su k+ShiM /
zhes pa nas /
thugs kar hUM gis mtshan pa /
oM hrIH ha b+ho zhes pa nas /
ku ru swAhA /
rang gi thugs ka'i hUM las 'od zer 'phros /
rang bzhin gyi gnas nas bsgom pa dang 'dra ba'i ye shes kyi 'khor lo spyan drangs /
oM hrIH Sh+T+rIH wi kri sogs dang /
oM hrIH Sh+T+rIH haH zhes pa nas /
oM mu ng+ga ra dzaH sogs /
slar yang zhes pa nas /
gtso bo'i rtsa zhal gyi dbu la mi bskyod ba dang las bum gyi lha dang mtshan ma'i lha gnyis la'ang mi bskyod pas dbu brgyan par gyur par bsams /
bum pa'i mchod pa byin gyis brlabs nas /
oM ya mA n+ta ka ar+g+haM nas shap+ta'i bar gyis mchod /
oM ya mAn+ta ka oM AH hUM gis nang mchod phul /
gnyis med thun mong ma yin khyab pa'i sku / /
zhes pa nas /
'jigs byed gshin rje gshed la phyag 'tshal bstod / /
ces pa'i bar gyis bstod /
oM badzra a mr-i ta u da ka THa hUM /
lan bdun bzlas nas g.yas bas gzungs thag g.yon bas phreng ba bzung nas bzlas pa byed /
dam pa 'ga'i phyag len la spos skor byed pa'ang yod /
dung chos kyi chu ye shes kyi bdud rtsir byas pa'i rdo rje'i rdul phra rab kyi rang bzhin du gyur /
rang gi thugs ka nas sngags kyi phreng ba gzungs thag la 'khril te song bas bum pa'i nang gi lha'i thugs rgyud bskul /
bdud rtsi'i rgyun babs pas bum pa gang bar gyur par bsams nas /
rnam bum la gtso bo'i sngags gsum dang las bum la /
hrIH Sh+T+rIH brgya rtsa /
bum pa gnyis kyi tshul /
oM badzra u da ka hUM /
brgya rtsa bzla /
las bum la bzlas pa byed skabs gzungs rdor las bum steng bzhag /
thun mong gi bzlas pa byed skabs gzungs rdor lha bum steng bzhag nas bzlas pa byed /
yig brgya lan gsum brjod /
yig brgya dang po lha bum /
gnyis pa las bum /
gsum pa lha bum steng reg tsam byas nas gzungs thug bsdu /
pad bskor sngon du 'gro ba'i phyag @# / /
rgyas dung chu hrIH Sh+T+rIH dang hUM lan bdun dang bcas mchod yon lha bum dang lhag ma las bum du blug /
las sngags kyis me tog dkar po bum pa gnyis la gsum gsum 'thor la gzhug /
oM ya mA n+ta ka ga n+d+he nas shap+ta pra ti ts+tsha hUM swA hA /
zhes pa'i bar gyis mchod /
ku sha'i 'thor g.yab kyis las sngags brjod de bsangs /
ji srid dkyil 'khor chen po'i bya ba rnams ma rdzogs pa de srid du bgegs rnam par bzlog pa'i 'phrin las mdzod cig /
ces 'phrin las bcol /
kha rgyan gnyis bsnol mar bzung ste /
bum pa'i lha rnams chags pa chen po'i mes zhu nas byang chub kyi sems kyi ngo bor bum pa'i chu dang ro gcig tu gyur /
gzhal yas khang bum pa la thim zhing /
mtshan ma'i lha gnyis kyang zhu nas phyag mtshan gyi rnam par gyur /
par bsams la /
so so'i kha rgyan bum pa so sor bcug /
las bum gyi chus rang dang dkyil 'khor la bsang zhing las sngags brjod /
rang nyid bris pa'i dkyil 'khor gyi dbus su zhugs nas lha'i mtshan ma dang dbyer med du gyur bar mos te /
oM swa b+ha wa nas haM /
rang dang dkyil 'khor dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
zhes pa nas /
me dpung rab tu 'bar ba'i klong dkyil na bzhugs pa /
de'i mig tu sa snying gi rang bzhin k+ShiM dkar po /
nas hUM sngon pos mtshan par gyur bar bsam la /
rang nyid dam tshig sems dpa'i thugs kar zla gdan la zhes pa nas hUM yig mthing ga 'od zer lnga 'phro par gyur /
spos ring dang bcas /
dzaH 'jam dpal ma'i spyan 'dren /
oM hrIH ha b+ho nas /
rtsa zhal gyi dbu la mi bskyod pas dbu brgyan cing /
dbang gi lha rnams rang nyid la thim par gyur /
rang nyid gtso bo las mar me gcig las gnyis chad kyi tshul du phye nas dkyil 'khor gyi shar sgo'i thad kyi phyi rol tu mchod pa'i las la gnas par gyur /
gong du mchod pa byin rlabs ma byas na 'dir byin rlabs byas la /
rgyal ba rnams ni gtsang gyur cing / /
zhes pa nas /
oM ya mA n+ta ka a r+g+haM sogs chu bzhi dang /
rgyal ba rnams ni yon tan mchog gi sku / /
sogs dri chab sngon du 'gro ba'i nyer spyod /
rin chen dbang rgyal mas 'dod yon /
'dzam bu gling gzhan mas rgyal srid sna bdun rnams 'bul /
oM mchod do nas tshim par gyur /
rang nyid dkyil 'khor gyi nang du zhugs gtso bo dang tha mi dad par gyur /
bar bsam /
dzaH 'jam dpal mkha' las byung ba'i gser mdog can / /
zhes sogs kyis kyis bstod /
dag pa brjod pa /
bzlas pa zhi drag gi man ngag gi gnad dang ldan par bzla zhing /
mjug gi mchod bstod kyi bar 'dra /
gtor ma 'bul skabs rang dkyil 'khor gyi phyi rol du gnas pa'i ngang nas nang mchod dang phyi mchod rnams rim pa ltar ram phyogs gcig tu byin gyis rlabs la /
mdun du skad cig gis sogs yongs grags ltar 'bul /
las ga shin la'ang yongs grags ltar 'bul /
phyi mchod /
nang mchod /
bstod pa 'chi bdag mas 'phrin bcol /
ma rnyed yongs su zhes sogs bzod gsol /
yig brgya /
bsdu na /
@# / /
oM AH hUM muH 'jig rten las pa'i zhes sogs gshegs gsol /
rnam dag bsam pa'i /
zhes sogs smon lam gdab bo / /
de nas /
rang nyid skad cig gis hUM mdzad sngon po zhal gcig phyag gnyis kyis rdo rje dang dril bu 'dzin pas hUM mdzad kyi phyag rgya 'ching zhing g.yon brkyang gi stabs kyis bzhugs pa /
rdo rje shugs kyi 'jug pas dkyil 'khor gyi nang du thogs pa med par zhugs par gyur bar bsams la /
zhal bzhi pa'i sngags /
oM su m+b+ha ni zhes sogs lan gsum rdo rje gsong zhing dri la bu bsil nas rdo rje rkang stabs kyis lha snam gyi steng nas bskor ba byas par bsgom la dngos su stabs bden bskor pa lan gsum byas pa'i mthar 'khor lo la bltas te /
lag gnyis snyim pa me tog dang bcas /
oM mchog tu bde ba'i sems ni rol bar ldan / /
sgeg pa'i phyag gis bcom ldan 'das la 'khril / /
dzaH hUM baM hoH hi hi hi hI hIH mgon po snyim pa'i me tog bzhes su gsol / /
zhes gtso bo la me tog gi 'phreng ba phul la /
lhag chad kyi nyes pa dag par bya la /
khro bo'i blta bas dkyil 'khor la g.yas bskor byas nas nub tu song ste /
rkang pa g.yon brkyangs dang lag pa gnyis hUM mdzad kyi phyag rgya byas la /
oM badzra ud g+hA Ta sa ma ya pra be sha ya hUM /
zhes brjod cing /
phyag rgya de dkrol nas shar sgo nang nas phye bar bsam /
de bzhin du byang nas lho sgo dang /
shar nas nub sgo dang /
lho nas byang sgo phye bar bsam la /
oM sa ma ya pra be shA ya mi /
zhes brjod cing me tog gi phreng ba phul ba slar yang gar byed cing blangs la rang gi mgo bo la bcings te /
oM pra na ma mi sarba ta thA ga ta na /
ces dkyil 'khor la phyag byas nas /
bdag dang sems can thams cad la dngos grub thams cad kyi bka' drin stsol zhig /
ces gsol ba gdab po / /
dbang lha sogs la 'bul rgyu'i mchod pa byin rlabs byas na 'brel chags mod deng dus byed mkhan nyung bsam byas kyang rung /
de nas bla ma dang dkyil 'khor gyi gtso bo tha mi dad du bltas bas maN+Dal phul /
bla ma dang gtso bo tha mi dad pa las rang 'dra gnyis bzhal gcig phyag gnyis pa zhig shar sgor byon nas bla ma'i bya ba rnams mdzad cing /
rang nyid kyis slob ma'i bya ba rnams byed par mos te /
rang nyid dkyil 'khor du 'jug pa'i don du /
lag gnyis rdo rje thal mo sbyar te /
dga' chen khyod bdag ston pa ste / /
slob dpon khyod ni zhes pa'i tshig rkang gcig po /
rgyal mchog bdun pa'i dkyil chog par ma rgya dbus bcas su mi snang mod /
mkhas grub gzhan rnams kyi dkyil chog rnams su 'byung bas na bton na mi 'gal snyam /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid bdag la stsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum bdag la stsal du gsol / /
thar pa chen po'i grong mchog tu / /
mgon pos bdag ni gzhug tu gsol / /
zhes lan gsum rjes su bzlos pa'i mos pa dang bcas gsol 'debs byed /
rang nyid dpal rdo rje @# / /
'jigs byed zhal gcig phyag gnyis par gyur par bsam /
AH khaM bI ra hUM /
zhes pa'i sngags kyis dkyil 'khor gyi gtso bo la 'bul rgyu'i me tog kha dog sna lnga ba'i 'phreng ba re gtad byung snyam du 'dzin /
re zhig dkyil 'khor mi mthong ba'i don du /
oM tsa k+Shu b+han+d+ha wa ra ma na ya hUM /
gis mig dar bcings /
de nas dkyil 'khor du 'jug cing byin gyis rlabs pa la bar du gcod pa thams cad phyir bskrad pa'i mos pas /
las sngags kyi chus pa sangs /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis bzung / /
sangs rgyas chos dang tshogs mchog la / /
byang chub bar du bdag skyabs mchi / /
rang gzhan don ni rab sgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gis mgron du gnyer / /
byang chub spyod mchog yid 'ong bskyed par bgyi / /
'gro la phan phyir sangs rgyas 'grub par shog /
ces pa'i bar lan gsum gyis byang sdom bzung /
'khor lo phyir mi ldog pa'i dbang / /
dam pa bdag la stsal nas ni / /
mgon po 'khor lo lha dag gi / /
de nyid slob dpon 'phrin las dang / /
sangs rgyas kun gyi dam tshig dang / /
sdom pa gsang mchog rtag tu ni / /
sems can kun gyi don bgyid phyir / /
slob dpon bdag 'gyur gsung du gsol / /
zhes pas sngags sdom gyi don du gsol ba gdab /
sangs rgyas byang chub sems dpa' kun / /
bdag la dgongs par mdzad du gsol / /
bdag ming 'di zhes bgyi ba ni / /
dus 'di nas ni bzung nas ni / /
byang chub snying por mchis kyi bar / /
ji ltar dus gsum mgon po rnams / /
byang chub du ni nges mdzad pa'i / /
byang chub sems ni bla na med / /
dam pa bdag gis bskyed par bgyi / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed tshul khrims gsum / /
so sor brtan par bdag gis bzung / /
sangs rgyas chos dang dge 'dun te / /
bla na med pa'i dkon mchog gsum / /
sangs rgyas rnal 'byor las skyes pa'i / /
sdom pa deng nas bdag gis bzung / /
rdo rje rigs mchog chen po yis / /
rdo rje dril bu phyag rgya yang / /
yang dag nyid du bzung bar bgyi / /
slob dpon dag kyang bzung bar bgyi / /
rin chen rigs mchog chen po yi / /
dam tshig yid du 'ong ba la / /
nyin re bzhin yang dus drug tu / /
spyin pa rnam bzhi rtag tu spyin / /
byang chub chen po las byung ba'i / /
padma'i rigs chen dag pa la / /
phyi dang gsang ba theg pa gsum / /
dam chos so sor bzung bar bgyi / /
las kyi rig mchog chen po la / /
sdom pa thams cad ldan par ni / /
yang dag nyid du so sor @# / /
bzungs / /
mchod pa'i las ni ci nus bgyis / /
byang chub sems ni bla na med / /
dam pa bdag gis bskyed par bgyi / /
sems can kun gyi don gyi phyir / /
bdag gis sdom pa ma lus bzung / /
ma bsgral pa rnams bdag gis bsgral / /
ma grol pa rnams bdag gis dgrol / /
dbug ma phyin pa dbug dbyung zhing / /
sems can mya ngan 'das la 'god / /
ces pa'i bar sngags sdom lan gsum bzung /
sdom bzung dang gsol 'debs gang yod kyi mthar thal mo sbyor dgos /
de nas bla mas /
kyai khyod su yin ci la dga' / /
zhes rigs dang mos pa dris pa'i lan du /
skal bzang bdag bde ba chen po la'o / /
zhes dang /
yang /
de yis bu la ci zhig bya / /
zhes dris pa'i lan du /
sangs rgyas mchog gi dam tshig bgyi 'tshal / /
zhes lan btang par mos /
sems can gyi don du sangs rgyas kyi thob par bya snyam pa'i smon sems dmigs rnam phyed par bskyed cing /
mtha' bral gyi gnas lugs ngos zin pa'i rigs yin no /
de la dmigs pa'i lta ba yang legs par dran par bya ba dang de ltar min na'ang /
chos thams cad rang bzhin gyis stong pa nyid do snyam du mos pa tshun chad kyis kyang bsams nas /
sems can thams cad kyi don du sangs rgyas thob par bya'o snyam pa'i smon pa'i sems kun rdzob pa de nyid snying gar zla ba'i dkyil 'khor yongs su rdzogs pa'i rnam par gyur /
chos thams cad rang bzhin med pa'i stong pa nyid dang /
rang gi sems ro gcig tu gyur ba'i don dam pa'i byang chub kyi sems zla ba'i steng du rdo rje dkar po rtse lnga ba'i rnam par gyur par bsams la /
oM sarba yo ga tsit+ta u t+pa ta yA mi /
zhes brjod /
des ni lam gzhan du mi ldog par rigs nges par byed do / /
bla mas rdo rje me tog dang bcas bas snying gar reg nas /
oM sur te sa ma ya stwaM hoH sid+d+h+ya badzra ya thA su khaM /
zhes brjod nas gsang bar gdams pa ni /
deng khyod la de bzhin gshegs pa thams cad kyis byin gyis rlob par 'gyur gyis /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di /
dkyil 'khor du ma zhugs pa rnams la smra bar mi bya zhing /
ma dad pa rnams la'ang ma yin no / /
zhes brjod /
gnyis pa la gsum /
nang du zhugs shing bskor nas phyag bya ba /
dam la bzhag pa /
ye shes phab nas bden stobs brjod pa'o / /
dang po ni /
bla mas /
AH khaM bI ra hUM /
zhes pas dkyil 'khor gyi nang du bcug par mos shing /
dngos su yol ba bsal ba'i nang du 'jug /
mahA ra ta /
su dr-i D+ha /
su to Sho /
su su kho /
badzra satwa A dya sid+d+h+ya maM /
zhes brjod nas /
bskor ba lan gsum bya /
de nas shar skor /
rang nyid rdo rje 'jigs byed du gyur par bsams nas /
oM sarba ta thA ga ta pU dza u pa s+thA nA ya A t+mA naM ni r+yA ta yA mi /
sarba ta thA ga ta badzra sa twa a d+hi tiShTHa swa mAM /
zhes brjod cing /
gtso bo la rdo rje thal mo brkyang nas lus thams cad sa la phab pa'i phyag rgya /
bsdu na sngags de tsam gyis chog la /
rgyas par byed na sngags don bod skad du bsgyur ba yang brjod rung bas /
@# / /
de bzhin gshegs pa thams cad la mchod pa dang bsnyen bkur pa'i phyir bdag 'bul bas /
de bzhin gshegs pa thams cad kyi ngo bo rdo rje sems dpas bdag la byin gyis brlab tu gsol /
zhes gsol ba btab pas /
de bzhin gshegs pa thams cad la mchod pa dang bsnyen bkur ba'i nus pa can du byin gyis brlabs par gyur /
par bsam /
slar yang shar sgo nas /
oM gu ru tsa ra NA ya| pU dza u pa s+thA nA ya /
A t+mA nAM ni r+yA ta yA mi /
sarba sa twa ba ri dra NA ya /
A t+mA nAM ni r+yA ta yA mi /
zhes pas bla ma la phyag bya /
gnyis pa ni /
bla mas mgo bor rdo rje bzhag nas /
deng khyod de bzhin gshegs pa thams cad kyi rigs su zhugs kyi /
des na ngas khyod la rdo rje ye shes bskyed par bya ste /
ye shes gang gis khyod de bzhin gshegs pa thams cad kyi dngos grub rnams kyang thob par 'gyur na /
dngos grub gzhan rnams lta smos kyang ci dgos /
khyod kyis kyang 'di dkyil 'khor ma mthong ba rnams kyi mdun du smra bar mi bya ste /
khyod dam tshig nyams par gyur ta re /
zhes brjod de phan yon gyi sgo nas dam la bzhag par mos /
'di'i tshe wa ba pa dang mi thub zla bas /
slob ma'i lag pa nas bzung ste byed par gsungs /
de nas spyi bor rdo rje bzhag nas /
'di ni khyod kyi dam tshig gi rdo rje ste /
gal te tshul 'di su yang rung ba la smras na 'dis khyod kyi mgo bo 'gems bar 'gyur ro / /
zhes dang /
rdo rje snying gar bzhag la /
oM de ring rdo rje sems dpa' rang / /
khyod kyi snying la yang dag zhugs / /
gal te tshul 'di smras na ni / /
de ma thag tu dral te gshegs / /
zhes brjod de de gnyis ni nyes dmigs kyi sgo nas dam la bzhag pa'o / /
de gsum ni rtsa ltung bdun pa la khyad par du dam bzhag mdzad pa'o / /
de nas tsan dan dang ga bur bsres pa'i chu la /
oM badzra u da ka THa /
zhes pa'i sngags lan bdun bzlas te khar blug cing /
'di ni khyod kyi dmyal ba'i chu / /
dam tshig 'das na sreg par byed / /
dam tshig bsrungs na dngos grub ster / /
rdo rje bdud rtsi'i chu 'thung zhig /
ces brjod de dam tshig rnams spyir bsrungs ma bsrungs kyi phan yon dang nyes dmigs gnyis ka'i sgo nas dam la bzhag pa'o / /
de nas lag pa nas bzung ste /
deng phyin chad khyod kyi phyag na rdo rje nga yin gyi sangs 'di byos shig ces bya ba 'di khyod kyis bya dgos so / /
khyod kyis nga la brnyes par yang ma byed cig /
byas na khyod ya nga ba ma spangs bar 'chi ba'i dus byas na sang myal bar ltung bar gyur ta re /
zhes brjod nas /
slob dpon gyi bka' nyan pa'i sgo nas dam la bzhag par bsams te /
'di ni rtsa ltung dang po la khyad par du dam la bzhag pa'o / /
gsum pa ni /
bla ma dang dkyil 'khor gyi gtso bo tha mi dad pa la| de bzhin gshegs pa thams cad kyis byin gyis brlabs te rdo rje sems dpa' bdag la dbab tu gsol /
zhes lan gsum gyis gsol ba btab /
hrIH Sh+T+rIH sa bsangs /
swa b+hA was stong bar sbyangs /
stong pa'i ngang @# / /
las rang nyid hUM las rdo rje hUM gis mtshan pa las dpal rdo rje 'jigs byed chen po sku mdog mthing nag zhal gcig phyag gnyis kyis gri gug dang thod pa 'dzin pa g.yon brkyang gi stabs kyis bzhugs par gyur pa'i spyi bor baM las byung ba'i chu'i dkyil 'khor dkar po zlum po bum pas mtshan pa la haH snying gar laM las byung ba'i sa'i dkyil 'khor grub bzhi ba ser po zur du rdo rje rtse gsum bas mtshan pa la hUM /
lte bar raM las byung ba'i me'i dkyil 'khor zur gsum pa dmar po rno zhing 'bar pa la AH rkang ba'i 'og tu yaM las byung ba'i rlung gi dkyil 'khor sngon po g.yo ba gzhu'i dbyibs can tha mar ba dan gyis mtshan pa la dz+haiH drag cing bzod par dka' ba'i gzugs can rlung gis bskyod pas lte ba'i me'i gnas su phyin pa /
slar yang rlung gis bskyod pas snying ga'i sa 'bar bar gyur te /
spyi bo'i chu las bdud rtsi'i tshogs 'bab pas tshim par gyur par bsams nas /
oM hrIH Sh+TIH wi kr-i tA na na hUM hUM phaT phaT /
A be sha ya stwaM b+ha ya /
ra ra ra ra /
tsA la ya /
tsA la ya /
hUM haH AH dz+haiH hUM phaT /
ces lan mang du brjod pas ye shes dbab /
de'i tshe slob ma rlung gis 'degs pa'i dmigs pa dang bla ma rdo rje 'jigs byed kyi nga rgyal brtan pos g.yas rdo rje gsong zhing /
g.yon dril bu dkrol pa dang /
bdug rdzas kyis legs par bdugs /
slob ma'i lus kyi nang gi me'i 'od zer phyogs bcur 'phros pas sangs rgyas dang byang chub sems dpa' thams cad 'jam dpal gshin rje'i gshed kyi rnam par spyan drangs te char bzhin du phab nas thim par bsam pa r+wa lo chen po'i bzhed pa yang slob ma la sprod bsgom bya'o / /
de ltar ye shes pa phab pa'i tshe /
gsung babs na dge ba dang mi dge ba lung du ston pa dang /
thugs babs na 'jig rten gsum du gtogs pa shes /
sku babs na nam mkhar la 'phar pha sogs kyi phebs rtags che chung sna tshogs pa zhig 'byung par gsungs la /
ha cang 'phar chen /
de'i mgo'i steng du laM las byung ba'i dbang chen gyi dkyil 'khor sna tshogs rdo rjes mnan par bsgoms na 'gul par mi 'gyur ro / /
de nas mgo bor rdo rje bzhag la /
Ti ShTHa badzra /
zhes brjod nas byin rlabs brtan par bya /
bdag 'jug la /
spyan gyi mthong snang dang gar gyi bskor ba mi dgos /
de nas bla mas dkyil 'khor gyi shar sgo'i thad du 'grengs nas /
yang dag pa yi dkyil 'khor 'dir / /
bdag gi slob ma bcug pa 'di'i / /
lha rnams rigs kyi rim pa ni / /
bsod nams ji lta de ltar shog /
'di yi dngos grub ji ltar 'gyur / /
rigs ni gang gi snod du 'gyur / /
bsod nams mthu yang ji lta ba / /
de 'dra dkyil 'khor du gyur cig /
ces lan gsum brjod nas bden pa'i byin rlabs bya'o / /
gnyis pa ni /
sngar byin ba'i me tog gi phreng ba /
bla mas traM zhes bsngags pa las me tog gcig pa ton ta rin po che'i phreng bar mos pa thal mo sbyar ba'i bar du sbyin par bsams nas /
rang nyid dkyil 'khor gyi nang du zhugs /
gtso bo' @# / /
dngos su dbang bskur pa'i bya ba mi mdzad cing /
dbang re re bzhin dngos su dbang bskur ba'i dbang lha gsar ba spyan 'dren dgos pas na /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur ba'i phyir du bskul te spyan drangs pa rnams nam mkhar bzhugs /
bsgrubs pa'i dkyil 'khor pa rnams kyis dbang bskur pa'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
me tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje mal sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur par bsam /
bkra shis gang zhig sems can kun gyi snying la gnas / /
kun gyi bdag nyid dam pa'i rigs rnams kyi ni rje / /
ma lus sems can bskyed byed bde ba chen po ste / /
bkra shis des ni de ring khyod la dbang rab bskur / /
bkra shis gang zhig ma lus rdo rje'i rigs dang ldan / /
sdang ba'i zil gnon skye bo yongs su spyod byed cing / /
mi bskyod mgon po zhes byar mtshan gsol de yis ni / /
bkra shisX bkra shis gang zhig mtha' dag 'khor lo'i rigs dang ldan / /
rnam par snang mdzad 'khor pa'i sdug bsngal rtag 'phrog cing / /
rmongs pas zil mnon 'gro ba yongs su spyod mdzad pa / /
bkra shisX bkra shis gang zhig ma lus rin chen rigs dang ldan / /
phongs pa'i sdug bsngal grol par yongs su rab brtson zhing / /
khengs pa'i zil mnan 'gro ba yongs su spyong mdzad pa / /
bkra shisX bkra shis gang zhig ma lus padma'i rigs dang ldan / /
'jig rten dbang phyug srid pa'i dra ba 'joms pa po / /
chags pa'i zil mnan 'gro ba yongs su sbyong mdzad pa| |bkra shisX bkra shis gang zhig ma lus las kyi rigs dang ldan / /
brtse ba'i bdag nyid log par lta ba nges par spong / /
de sbyong thabs ston de ni kun nas sel mdzad pa / /
bkra shis des niX zhes brjod cing /
de nas slob dpon gyis /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AH badzra u da ka a b+hi Shi ny+tsa hUM su ra ta stwaM a haM /
zhes brjod nas /
rdo rje dang bcas rnam bum gyi kha rgyan lag pa g.yas pa'i rdo rje khu tshur gyis bzung la des chus blangs te rdo rje'i rtse mos rang gi spyi bor blug pa'am 'thor ba lag par blug ste myang ba /
de bzhin  @# / /
gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur ba'i phyir du bskul te spyan drangs pa rnams nam mkhar bzhugs /
bsgrubs pa'i dkyil 'khor ba rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
me tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur /
bkra shis gang zhig ma lus rin chen rigs dang ldan / /
phongs pa'i sdug bsngal grol bar yongs su rab brtson zhing / /
khengs pa'i zil mnan 'gro ba yongs su sbyong mdzad pa / /
bkra shis des ni de ring khyod la dbang rab bskur / /
zhes shis pa brjod /
de nas| dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM badzra ra t+na kU la mu ku Ta a b+hi Shi ny+tsa mi /
zhes brjod de /
dbu brgyan dar dbyangs dang bcas pa mgo bor bcings la /
de bzhin gshegs pa thams cad rigs kyi bdag po'i cod pan la bzhugs par bsams /
de ltar cod pan gyi dbang bskur pa la brten nas bde stong gi ye shes rgyud la skyes pa la sogs kyi mos pa bya /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AH sarba ta thA ga ta a b+hi Shi ka ta sa ma ya shrI ye hUM swAhA /
zhes pas mtha' rten gyi chu dbang bskur /
de ltar bdud rtsi'i chus dbang bskur /
lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu 'khyil ba yongs su gyur pa las rin chen 'byung ldan gyis dbu brgyan par gyur /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha rnams spyan drangs /
dzaH hUM baM hoH rang gi ba spu'i sgo nas thim par gyur /
oM sarba ta thA ga ta ar+g+haM nas shap+ta pra tI ts+tsha hUM swA hA /
de ltar rin chen 'byung ldan cod pan gyis dbang thob /
nga rgyal dang ser sna'i dri ma sbyangs /
tshor ba'i phung po gnas bsgyur /
mnyam pa nyid kyi ye shes mngon du byas /
rin chen 'byung ldan dang de'i rigs kyi dngos grub bsgrub pa la dbang bar byas so / /
zhes dag pa brjod do / /
gsum pa ni /
hrIH Sh+T+rIH sa bsang /
swa b+hA was stong bar sbyangs /
bdag dang dbang rdzas rdo rje stong pa nyid du gyur /
stong pa'i @# / /
ngang las hrIH dang padma las 'od dpag med dmar po zhal gcig phyag gnyis kyis padma dang dril bu 'dzin pas yum gos dkar mo dmar mo gri gug dang thod pa 'dzin pa la 'khyud pa /
bla ma dang gtso bo tha mi dad pa'i thug ka'i hUM gi 'od zer gyis rang bzhin gyi gnas nas bsgoms pa dang 'dra ba'i ye shes pa dang dbang gi lha rnams spyan drangs /
gnyis su med par gyur /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu na bzhugs pa'i rgyal ba yab yum mdun gyi nam mkhar spyan drangs /
oM sarba ta thA ga ta ar+g+haM /
nas shap+ta pra tI ts+tsha hUM swAhA /
rdo rje can gyi sangs rgyas la / /
'gro ba bskyab pa'i ched du dbang / /
yon tan 'byung gnas ji ltar stsal / /
de ltar 'di la stsal du gsol / /
zhes gsol ba btab pas /
nam mkha'i rgyal ba yab yum snyoms par zhugs /
'dod chags chen po'i mes zhu ba'i byang chub kyi sems kyis rang nyid 'od dpag med du byas pa la dbang bskur /
dbang gi lha rnams kyis dbang rdzas kyi lha la dbang bskur /
'od dpag med kyis dbu brgyan par gyur /
oM sarba ta thA ga ta ar+g+haM /
nas shap+ta'i bar gyis mchod /
'od dpag med yab yum zhu ba las byung ba'i dbang rdzas rdo rjer gyur /
bar bsam /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur ba'i phyir du bskul te spyan drangs pa rnams na ma mkhar bzhugs /
bsgrub pa'i dkyil 'khor pa rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
ma tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad bar gyur /
bkra shis gang zhig ma lus padma'i rigs dang ldan / /
'jig rten dbang phyug srid ba'i dra ba 'joms pa bo| |chags pas zil mnan 'gro ba yongs su sbyong mdzad pa / /
bkra shis des ni de ring khyod la dbang rab bskur / /
zhes brjod /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
sangs rgyas kun gyi rdo rje yi / /
dbang gis de ring khyod dbang bskur / /
'di de sangs rgyas thams cad nyid / /
rdo rje rab tu grub phyir @# / /
bzung / /
zhes brjod de rdo rje snying ga /
mgrin pa /
spyi bo gsum la reg nas /
lag pa g.yas su gtad par mos rjes /
lha'i nga rgyal dang bcas snyems pa'i tshul gyis rdo rje bzung nas gsor /
de ltar dbang bskur ba la brten nas bde stong gi ye shes skyes pa sogs kyi mos pa byed /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung bar sbyin par bya / /
oM AH sarba ta thA ga ta a b+hi She ka ta sa ma ya shrI ye hUM swAhA /
zhes pas mtha' rten gyi chu dbang bskur /
de ltar bdud rtsi'i chus dbang bskur /
lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu 'khyil ba yongs su gyur pa las 'od dpag tu med pas dbu brgyan par gyur /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha rnams spyan drangs /
dzaH hUM baM hoH rang gi ba sbu'i sgo nas thim par gyur /
oM sarba ta thA ga ta ar+g+haM nas shap+ta pra tI ts+tsha hUM swAhA /
dag pa ni /
de ltar 'od dpag med rdo rje dbang thob / /
'dod chags kyi dri ma sbyangs /
'du shes kyi phung po gnas bsgyur /
so sor rtogs pa'i ye shes mngon du byas /
'od dpag med dang de'i rigs kyi dngos grub bsgrub pa la dbang bar byas so / /
zhes brjod /
bzhi pa ni /
hrIH Sh+T+rIH sa bsang /
swa b+hA was stong bar sbyangs /
bdag dang dbang rdzas dril bu stong pa nyid du gyur /
stong pa'i ngang las khaM dang ral gri las don grub ljang gu zhal gcig phyag gnyis kyis ral gri dang dril bu 'dzin pas yum dam tshig sgrol ma ljang gu gri gug dang thod pa 'dzin pa la 'khyud pa /
bla ma dang gtso bo tha mi dad pa'i thugs ka'i hUM gi 'od zer gyis rang bzhin gyi gnas nas bsgom pa dang 'dra ba'i ye shes pa dang dbang gi lha rnams spyan drangs /
gnyis su med par gyur /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu na bzhugs pa'i rgyal ba yab yum mdun gyi nam mkhar spyan drangs /
oM sarba ta thA ga ta ar+g+haM /
nas shap+ta pra tI ts+tsha hUM swAhA /
rdo rje can gyi sangs rgyas la / /
'gro ba bskyab pa'i ched du dbang / /
yon tan 'byung gnas ji ltar stsal / /
de ltar 'di la stsal du gsol / /
zhes gsol ba btab pas /
nam mkha'i rgyal ba yub yum snyoms bar zhugs /
'dod chags chen po'i mes zhu ba'i byang chub kyi sems kyis rang nyid don grub tu byas pa la dbang bskur /
dbang gi lha rnams kyis dbang rdzas kyi lha la dbang bskur /
don yod grub pas dbu brgyan par gyur /
oM sarba ta thA ga ta ar+g+haM /
nas shap+ta pra tI ts+tsha hUM swAhA /
don grub yab yum zhu ba las byung ba'i dbang rdzas dril bur gyur bar bsam /
bla ma dang gtso bo tha mi dad pa'i thugs ka'i hUM gi 'od zer gyis rgyal ba @# / /
'khor bcas thams cad rang la dbang bskur pa'i phyir du bskul te spyan drangs pa rnams nam mkhar bzhugs /
bsgrubs pa'i dkyil 'khor ba rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
me tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur /
bkra shis gang zhig ma lus las kyi rigs dang ldan / /
brtse ba'i bdag nyid log par lta ba nges par spangs / /
de sbyong thabs ston de ni kun nas sel mdzad pa / /
bkra shis des ni de ring khyod la dbang rab bskur / /
zhes brjod /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM badzra a d+hi ba ti twaM a b+hi Shi ny+tsa mi ti ShTHa badzra sa ma ya stwaM /
zhes brjod de lag pa g.yon du dril bu sbyin par bsams nas /
lag pa gnyis rdor dril dang ldan pas 'khyud pa'i tshul byed /
rin chen phreng ba'i dngos zin ltar na dril bu byin pa'i 'og tu 'khyud pa'i tshul byas nas /
sngags de brjod par gsungs so / /
de ltar dril bu'i dbang bskur ba la brten nas bde stong gi ye shes sogs kyi mos pa byed /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AH sarba ta thA ga ta a b+hi Shi ka ta sa ma ya shrI ye hUM swAhA /
zhes pas mtha' rten gyi chu dbang bskur /
de ltar bdud rtsi'i chus dbang bskur /
lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu 'khyil pa yongs su gyur pa las don yod grub pas dbu brgyan par gyur /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha rnams spyan drangs /
dzaH hUM baM hoH rang gi ba spu'i sgo nas thim par gyur /
oM sarba ta thA ga ta ar+g+haM /
nas shap+ta pra tI ts+tsha hUM swAhA /
dag pa ni /
de ltar don yod grub pa dril bu'i dbang thob /
phrag dog gi dri ma sbyangs /
'du byed kyi phung po gnas bsgyur /
bya ba sgrub pa'i ye shes mngon du byas /
don yod grub pa dang de'i rigs kyi dngos grub bsgrub pa la dbang bar byas so / /
zhes brjod do / /
lnga pa ni /
hrIH Sh+T+rIH sa bsangs swa b+hA was stong bar sbyangs /
rang nyid stong pa nyid du gyur /
stong pa'i ngang las @# / /
oM dang 'khor lo las rnam snang dkar po zhal gcig phyag gnyis kyis 'khor lo dang dril bu 'dzin pas yum spyan ma dkar mo gri gug dang thod pa 'dzin pa la 'byung pa /
bla ma dang gtso bo tha mi dad pa'i thugs ka'i hUM gi 'od zer gyis rang bzhin gyi gnas nas bsgom pa dang 'dra ba'i ye shes pa spyan drangs /
gnyis su med par gyur /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu na bzhugs pa'i rgyal ba yab yum mdun gyi nam mkhar spyan drangs /
oM sarba ta thA ga ta ar+g+haM /
nas shap+ta pra tI ts+tsha hUM swAhA /
rdo rje can gyis sangs rgyas la / /
'gro ba bskyab pa'i ched du dbang / /
yon tan 'byung gnas ji ltar stsal / /
de ltar 'di la stsal du gsol / /
zhes gsol ba btab pas /
nam mkha'i rgyal ba yab yum snyoms par zhugs /
'dod chags chen po'i mes zhu ba'i byang chub kyi sems kyis rang nyid rnam snang du byas pa la dbang bskur bar gyur bar bsam /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur ba'i phyir du bskul te spyan drangs pa rnams nam mkhar bzhugs /
bsgrubs pa'i dkyil 'khor ba rnams kyis dbang bskur ba'i dgongs pa mdzad /
spyan ma la sogs pa'i rigs ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
me tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur /
bkra shis gang zhig mtha' dag 'khor lo'i rigs dang ldan / /
rnam par snang mdzad 'khor ba'i sdug bsngal rtag 'phrog cing / /
rmongs pa'i zil mnan 'gro ba yongs su sbyong mdzad pa / /
bkra shis des ni de ring khyod la dbang rab bskur / /
zhes brjod /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
rdor dril mnyam du mgo bor bzung zhing /
oM badzra satwa stwaM a b+hI Shi ny+tsa mi badzra nA ma a b+hi Shi kat /
kye dpal che ge mo rdo rje zhes bya ba'i de bzhin gshegs pa'o / /
zhes ming dbang bskur pas bde stong gi ye shes skyes pa sogs kyi dmigs pa bya /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AH sarba ta thA ga ta a b+hi Shi ka ta sa @# / /
ma ya shrI ye hUM swAhA /
zhes pas mtha' rten gyi chu dbang bskur /
de ltar bdud rtsi'i chus dbang bskur /
lus thams cad gang /
bde ba chen po myong /
dri ma thams cad dag chu'i lhag ma spyi gtsug tu 'khyil ba yongs su gyur pa las rnam par snang mdzad kyis dbu brgyan par gyur /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha rnams spyan drangs /
dzaH hUM baM hoH rang gi ba spu'i sgo nas thim par gyur /
oM sarba ta thA ga ta ar+g+haM nas shap+ta pra tI ts+tsha hUM swA hA /
dag pa ni /
de ltar rnam par snang mdzad ming gi dbang thob /
gti mug gi dri ma spyangs /
gzugs kyi phung po gnas bsgyur /
me long lta bu'i ye shes mngon du byas /
rnam par snang mdzad dang de'i rigs kyi dngos grub bsgrub pa la dbang bar byas so / /
zhes brjod /
gong gi dbang rdzas so so'i byed las gnas so sor gtugs pa dang phyag rgya bcing ba sogs ma chad ba gal che /
'di dag la rig pa'i lha mo rnams kyis dbang bskur ba dang /
rig pa ye shes lnga'i sa bon khyad par can bskrun pas na rig pa'i dbang zhes bya ba dang /
tsa rtsi kA la sogs pa lha mo rnams kyis cod pan nam mgo bor bdud rtsi'i chu rgyun gyis dbang bskur ba dang 'brel bas na lnga ka la cod ban gyi dbang zhes dgra nag sogs las gsungs so / /
gnyis pa thun mong ma yin pa rdo rje slob dpon gyi dbang la gnyis /
dbang dngos dang /
de'i mtha' rten no / /
dang po ni /
maN+Dal phul te /
gang gis bdag ni khyod drin las / /
rang dang gzhan don nus 'gyur ba / /
rdo rje slob dpon gyi ni dbang / /
snying brtse'i gter kye bdag la stsol / /
zhes lan gsum gsol ba btab /
de nas slob ma rang nyid dkyil 'khor gyi shar phyogs su rdul tshon gyis padma dkar po 'dab ma brgyad bris pa'i steng du shing stan la dngos su bzhag par mos /
hrIH Sh+T+rIH sa bsang /
swA b+hA was stong par sbyangs /
rang nyid stong pa nyid du gyur /
stong pa'i ngang las seng ge'i khri'i steng du sna tshogs padma dang zla ba'i gdan la rang nyid hUM dang rdo rje las rdo rje 'chang dkar po zhal gcig phyag gnyis kyis rdo rje dang dril bu 'dzin pas yum rdo rje dbyings kyi dbang phyug ma dkar mo gri gug dang thod pa 'dzin pa la 'khyud pa /
bla ma dang gtso bo tha mi dad pa'i thugs ka'i hUM gi 'od zer gyis rang bzhin gyi gnas nas bsgoms pa dang 'dra ba'i ye shes pa spyan drangs /
gnyis su med par gyur /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu na bzhugs pa'i rgyal ba yab yum mdun gyi nam mkhar spyan drangs /
oM sarba ta thA ga ta ar+g+haM nas shap+ta pra tI ts+tsha swAhA /
rdo rje can gyis sangs rgyas la / /
'gro ba bskyab pa'i ched du dbang / /
yon tan 'byung gnas ji ltar stsal / /
de ltar 'di la stsal du gsol / /
zhes gsol ba btab pas /
nam mkha'i rgyal ba yab yum snyoms par zhugs /
'dod chags chen po'i mes zhu ba'i byang chub kyi sems kyis rang nyid rdo rje 'chang @# / /
du byas pa la dbang bskur bar gyur /
de nas rdo rje slob dpon gyi dbang dngos gzhi bskur ba la dam tshig gsum sbyin pa sngon du 'gro dgos pas rdo rje las sngags kyis bsang /
swA b+hA was stong par spyangs /
rdo rje stong pa nyid du gyur /
stong pa'i ngang las hUM las byung ba'i rdo rjer gyur bar bsam /
khams gsum pa yi ral gri che / /
sangs rgyas kun gyis phyag byas pa / /
las kyi ral gri mchog lta bu / /
bdud las rgyal bar cher sung / /
zhes dang /
stong pa nyid dang dbyer mi phyed pa'i ye shes rgyal ba'i thugs kyi ngo bo ni gsang ba'i rdo rje yin la /
de dran pa'i don du rdo rje 'dzin pa rdo rje de kho na nyid kyi sgo nas bzung zhig /
ces brjod nas lag g.yas su gtad pa bde stong gi ye shes dran pa'i sgo nas rdo rje sems dpa'i nga rgyal gyis rdo rje gsor nas thugs kar bzung /
dril bu yang /
hrIH Sh+T+rIH sa bsang /
swA b+hA was stong par sbyangs /
dril bu stong pa nyid du gyur /
stong pa'i ngang las AH las byung ba'i dril bur gyur /
bar bsams nas /
shes rab thabs kyi rang bzhin nyid / /
rdo rje dril bu rab grub phyir / /
bu yis yang dag gus pas bzung / /
khyod kyis slob ma bsdu bar gyis / /
zhes dang /
chos thams cad rang bzhin med pa'i sgra dril bus sgrogs par sems pa'i sgo nas dril bu 'dzin pa dril bu de kho na nyid kyi sgo nas bzung zhig /
ces brjod nas byin la /
dril bus rang bzhin med pa'i sgra sgrogs par sems pa sogs de kho na nyid dran bzhin par /
srid pa ngo bo nyid kyi bdag /
ngo bo nyid kyis srid bral byas / /
rang bzhin dag pa'i sems ldan pa'i / /
srid pa dam pa byed par 'gyur / /
zhes brjod de dkrol /
de nas /
yid kyi lus ni brtan pa nyid / /
phyag rgya'i dam tshig rab tu brjod / /
gang gi lus ni thams cad brtan / /
des na phyag rgya rab tu bsgrags / /
rang rdo rje 'chang du gsal bas ye shes kyi phyag rgya 'du byas nas 'dod yon la longs spyod ba'i tshul gyis dngos grub thams cad bsgrub par bya'o / /
zhes go bar byas te /
phyag rgya'i dam tshig sbyin /
de nas /
rdor dril gnyis sngar ji ltar brda sprad pa bzhin gyi de nyid dran bzhin pas bzung nas snying gar 'khyud pa'i tshul byas te /
rang rdo rje 'chang du gsal pas pang du ye shes kyi phyag rgya rdo rje dbyings kyi dbang phyug ma gsal ba dmigs par 'khyud ba la brten nas bde stong gi ye shes skyes par mos pa'am /
ma mtha' 'ang bde ba tsam skyes pa'i mos pa bya la /
de nyid rdo rje slob dpon gyi dbang dngos gzhi'o / /
de nas /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur pa'i phyir du bskul te spyan drangs pa rnams nam mkhar bzhugs /
bsgrub pa'i dkyil 'khor ba rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs @# / /
su 'dzin /
glu gar mdzad cing rol mo brdung /
me tog dang gur gum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur /
bkra shis gang zhig sems can kun gyi snying la gnas / /
kun gyi bdag nyid dam pa'i rigs rnams kyi ni rje / /
ma lus sems can bskyed byed bde ba chen po ste / /
bkra shis des ni de ring khyod la dbang rab bskur / /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AH sarba ta thA ga ta a b+hi She ka ta sa ma ya shrI ye hUM swA hA /
zhes pas mtha' rten gyi chu dbang bskur /
de ltar bdud rtsi'i chus dbang bskur /
lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu gnas pa yong su gyur ba las mi bskyod pas dbu brgyan par gyur /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha rnams spyan drangs /
dzaH hUM baM hoH rang gi lus kyi ba spu'i sgo nas thim par gyur /
oM su pra ti ShTHa badzra ye swAhA /
zhes brjod nas me tog 'thor /
oM sarba ta thA ga ta ar+g+haM nas shap+ta 'i bar gyis mchod do / /
gnyis pa la drug /
de kho na nyid dang las gyi rim pa bshad pa /
sngags gtad pa dang mig sman bsku ba /
me long dang mda' 'phang ba /
spyi dang bye brag gi rjes su gnang ba /
rdo rje'i brdul zhugs dang lung bstan pa gsang ba bshad pa dang dbugs dbyung ba'o / /
dang po la gnyis las /
de kho na nyid bshad pa ni /
de la sangs rgyas dang sangs rgyas ma yin pa gnyis de kho na nyid du mi mnyam pa med pas gru bzhi pa /
dran pa nyer bzhag bzhi dag pa ni shar gyi sgo /
yang dag spong bzhi dag pa ni lho'i sgo /
rdzu 'phrul rkang bzhi dag pa ni nub gyi sgo /
dad sogs dbang po lnga dag pa ni byang gi sgo /
rdo rje theg pa'i chos kyi 'khor lo rtag tu bskor ba'i phyi nang gi rdo rje'i phreng ba /
rnam par shes pa'i phung po dang /
chos kyi dbyings kyi ye shes rnam par dag pa ni dpal rdo rje 'jigs byed chen po'o / /
zhes dang /
las kyi rim pa bstan pa ni /
bsrung ba'i dam tshig dang /
bza' ba'i dam tshig dang /
gtor ma'i cho ga dang /
bsrung ba dang /
phyir bzlog pa dang /
dkyil 'khor bsgrub pa dang /
der slob ma bzhugs pa'i mtshan nyid ni slob dpon gyi las su bya ba'i rim pa yin no /
zhes brjod /
de kho na nyid dang las rim bstan pa 'di /
paN chen gong ma'i dkyil chog tu @# / /
ma byung bas bzhag kyang chad pa'i skyon med do / /
gnyis pa ni /
bla ma dang gtso bo tha mi dad pa'i dpal rdo rje 'jigs byed sems dpa' gsum brtsegs can du gyur /
par bsams pa des sngags gsum lan brgya rtsa brgyad dam gsum bzlas rjes /
bcom ldan bdag gis sbyin lags kyis / /
'di la nye bar mdzad du gsol / /
zhes brjod nas gtso bo la gsol ba btab par bsam /
rang gis /
bcom ldan bdag gis bzung lags kyis / /
bdag la nye bar mdzad du gsol / /
zhes lan gsum gyis bla ma dang gtso bo tha mi dad pa la gsol ba btab rjes /
sngags gsum gyi rjes zlos byas par mos nas lan gsum re brjod /
sngags kyi phreng ba bla ma'i thugs ka nas brgyud de zhal nas byung ba rang gi snying gar hUM gi mtha' bskor du gnas par gyur bar bsam mo / /
de nas gser la sogs pa'i snod du bzhag pa'i mar dang sprang rtsi mig sman gser gyi thur mas blang la /
rang gi mig gnyis la yi ge braM ? re re bsams la /
oM badzra ne tra a pa ha ra pa Ta laM hrIH ji ltar mig mkhan rgyal po yis / /
'jig rten ling tog bsal ba ltar / /
bu khyod kyi ni mi shes pa'i / /
rab rib rgyal ba rnams kyis bsal / /
zhes brjod nas mig sman bskus shing mig 'byed pa'i tshul byas pas /
ma rig pa'i ling tog dang bral nas ye shes kyi spyan phye bar gyur bar bsam /
gsum pa ni /
AH las byung ba'i me long AH sa bsngags ba bstan la /
chos rnams gzugs brnyan lta bu ste / /
gsal zhing dag la rnyog pa med / /
gzung du med cing brjod du med / /
rgyu dang las las yang dag 'byung / /
rdo rje sems dpa' me long bzhin / /
der ni gsal dag rnyog pa med / /
sangs rgyas kun bdag rang nyid ni / /
bu khyod kyi ni snying la zhugs / /
rang bzhin med cing gnas med par / /
chos rnams de ltar shes nas khyod / /
sems can don ni mnyam med byos / /
skyob pa rnams kyi sras su skye / /
zhes brjod la /
spyir chos thams cad gzugs brnyan lta bu dang /
khyad par du rang gi snying la zhugs pa'i rdo rje sems dpa' ni /
me long gi gzugs brnyan ltar shes bar gyis shig /
ces bsgo /
de nas bla mas /
ho las skyes pa'i mda' gzhu /
ho zhes dang /
oM sarba ta thA ga ta a nu ra ga yA swA /
zhes brjod nas byin par bsams la rang gis kyang /
oM sarba ta thA ga ta a nu rag yA mi /
zhes brjod cing /
bgegs la 'bigs pa'i bsam pas phyogs bzhi steng 'og gnyis te drug tu mda' 'phang zhing de'i tshe slob dpon gyis sngags snga ma brjod par bsam /
de yang /
mig sman mig thur gyis stong nyid don spyi'i tshul gyis rtogs pa'i shes rab kyi mig khyad par can bskyed pa dang /
me long gis rjes thob tu yul snang sgyu ma lta bu 'char ba dang /
mda' gzhus don spyis ma sgribs par stong nyid mngon sum du rtogs pa'i bag chags 'jos go /
@# / /
bzhi pa la gnyis las /
spyi'i chos bshad pa'i rjes gnang ni /
de nas bla mas /
b+h+ruM las byung ba'i 'khor lo /
oM badzra he tu maM /
zhes bas mdun nam stan du byin /
dbyangs tha ma aH las byung ba'i dung /
oM badzra b+ha Sha raM /
zhes bas lag pa g.yas su gtad la 'bud du gzhug /
dbyangs dang po a las byung ba'i gshin rje gshed kyi rgyud kyi bo te /
lag pa g.yon du gtad la /
deng nas brtsams te sems bskyed pa / /
tsam gyis chos dung bla med pa / /
kun nas yongs su bkang nas ni / /
chos kyi 'khor lo bskor bar gyis / /
zhes brjod do /
dbyangs tha ma a las byung ba'i dril bu /
lag pa g.yon tu gtad la dkrol nas /
thams cad nam mkha'i mtshan nyid de / /
nam mkha' la yang mtshan nyid med / /
nam mkha' mnyam pa nyid sbyor bas / /
thams cad mchog ni mnyam nyid gsal / /
zhes brjod do / /
bye brag gi chos bshad pa'i rjes gnang ni /
slob ma /
rang nyid rdo rje 'jigs byed du gyur bar bsams pa la /
bla mas rigs lnga'i phyag mtshan rnams rim pa bzhin du /
sems can kun la phan don phyir / /
'jig rten kun tu thams cad nas / /
ji ltar sna tshogs 'dul 'gyur ba'i / /
chos kyi 'khor lo rab tu bskor / /
chos kyi gnas su rdo rje dang /
rin po che dang /
padma dang /
las kyi sgra bcug pa rnams brjod nas byin te rigs so so'i dkyil 'khor dri ba dang bshad pa byed pa'i rjes gnang sbyin par bsam /
lnga pa ni /
slob ma /
rang nyid rdo rje sems dpar gyur ba la bla mas /
hUM las byung ba'i rdo rje /
'di de sangs rgyas thams cad nyid / /
rdo rje sems dpa'i phyag na gnas / /
khyod kyis kyang ni rtag tu bcad / /
phyag na rdo rje'i brtul zhugs brtan / /
ye shes lnga'i rang bzhin gyi rdo rje'i brtul zhugs dang rtag tu mi 'bral bar gyis shig /
ces brjod nas lag pa g.yas su byin pa /
oM sarba ta thA ga ta sid+d+hi badzra sa ma ya tiSh+T+ha e ShA stwaM d+ha ra yA mi badzra sa twa hiH hi hi hi hi hUM /
zhes brjod la bzung ngo / /
de nas /
slob ma rang nyid rdo rje 'jigs byed du gsal ba la /
bla ma rgyal ba shA kya thub pa'i cha lugs can du gyur te phyag g.yon bas chos gos kyi grwa snying gar bzung /
g.yis mchog sbyin gyi phyag rgya byas nas /
'dir ni khyed rnams ngas lung bstan / /
rdo rje sems dpa' de bzhin gshegs / /
srid pa shin tu dag pas na / /
srid pa'i ngan 'gro rnams las bton / /
kyai dpal che ge mo zhis bya ba'i de bzhin gshegs pa /
sid+d+hi sa ma ya stwaM b+hur b+hu rba sbaH a /
gang la phyag rgya 'dis lung bstan pa de la de bzhin gshegs pa thams cad dang byang chub sems dpa' 'khor dang bcas pa'i dkyil 'khor ba thams cad kyis mgrin gcig tu bla na med pa yang dag par rdzogs pa'i byang chub tu lung bstan par mdzad de /
phyag rgya 'di nyid kyi mthu dang sngags 'di'i stobs yin no / /
zhes brjod de lung @# / /
bstan par bsams la /
de'i tshe bla ma dang lhan cig nam mkhar bzhugs pa'i rgyal ba sras bcas thams cad kyis kyang tshul 'di lta bur lung bstan par mos /
drug pa ni /
'dod chags bral ba lta bu'i sdig /
khams gsum na ni gzhan med de / /
de bas 'dod la chags bral nyid / /
khyod kyis nam yang mi bya'o / /
mahA sa ma ya ha na hUM phaT /
ces gsang ba brjod /
de nas /
mchog tu gsang ba dam pa yi / /
dkyil 'khor mthong zhing zhugs pa yis / /
sdig pa kun las nges par grol / /
de ring khyed rnams legs par gnas / /
bde chen theg pa 'di yis ni / /
phyin chad 'chi ba khyod la med / /
srid pa shin tu grub bya'i phyir / /
srid pa'i sdug bsngal las khyod 'das / /
rdo rje'i phyag rgya gang yin pas / /
gang zhig bskyed pa tsam gyis ni / /
sangs rgyas nyid du the tshom med / /
byang chub sems ni btang mi bya / /
dam pa'i chos ni sun mi dbyung / /
nam yang dor bar mi bya'o / /
mi shes pa'am rmongs pa yis / /
de yang nges par bstan mi bya / /
rdo rje dril bu phyag rgya rnams / /
nam yang dor bar mi bya'o / /
slob dpon smad par mi bya ste / /
'di ni sangs rgyas kun dang mnyam / /
rang gi bdag nyid dor nas ni / /
dka' thub kyis ni mi gdung zhing / /
ci bde bar ni bde bar bzung / /
'di ni ma byon rdzogs sangs rgyas / /
da ni khyod nyid dkyil 'khor gyi / /
slob dpon sngags dang rgyud 'dzin par / /
sangs rgyas byang chub sems dpa' dang / /
lha rnams kyang ni mthun par dgongs / /
sems can rnams la rjes brtse bas / /
khyod kyis dkyil 'khor cho ga bzhin / /
rab tu 'bad de bri bar bya / /
sgrub pa po rnams rgyud la sbyor / /
zhes brjod de dbugs dbyung ba'o / /
dag pa ni /
de ltar phyi nang gi dkyil 'khor gnyis las /
phyi rdul tshon nam ras bris kyi dkyil 'khor du /
slob dpon du bya ba'i ched du chos kyi rgyal srid du dbang bskur bas na slob dpon gyi dbang dang /
phyir mi ldog pa rnams kyi dbang dang 'dra zhing /
phyir mi ldog pa'i sa bon khyad par can bskrun par byed pa'i phyir na phyir mi ldog pa'i dbang zhes pa dang /
dbang drug ga la bum pa'i chu'i bya ba rjes su 'gro bas bum pa'i dbang zhes bya ba thob /
gtso bor lus kyi dri ma gsum sngar bsags spyod zhing phyi ma sdom pa dang /
lus tha mal du 'dzin pa'i snang zhen gyi dri ma 'khrud bas sku rdo rje sbyong /
lam bskyed rim yan lag dang bcas pa bsgom pa la dbang /
'bras bu sprul ba'i sku'i nus la khyad par can 'jog go /
zhes brjod do / /
slob dpon gyis mtha' rten 'di dag la dbang rdzas dngos su yod pa'am med na phyag rgya cis kyang byed dgos so / /
gnyis pa gsang ba'i dbang ni /
skye bo log lta can la sogs pas dben pa'i gnas @# / /
su bla ma la yid du 'ong ba'i gzugs la sogs pa'i yon tan ldan zhing dam tshig dang sdom pa bsrung ba /
rnal 'byor bzhi la mkhas pa'i rig ma maN+Dal ngang lhan cig phul bar mos nas /
maN+Dala phul /
byang chub rdo rje sangs rgyas la / /
mchod chen ji ltar stsal ba ltar / /
bdag kyang ba skyab pa'i don gyi phyir / /
nam mkha'i rdo rje deng bdag stsol / /
zhes lan gsum gyis gsang dbang gi don du gsol ba gdab /
bla ma yab yum snyoms par 'jug pa sogs kyi gsang ba 'geb pa'i phyir mig dar 'ching /
bla ma dang gtso bo tha mi dad pa dpal rdo rje 'jigs byed sems dpa' sum brtsegs can du gyur bar bsam /
skabs 'dir gtso bo yab yum zhal sbyor gyi rnam pa can du med pas /
rigs bdag mi bskyod pa'i yum mA mak+Shi bab pa la brten nas gsang dbang bskur bar mdzad pa yin pas /
gtso bo'i gsang gnas mi dmigs pa'i ngang las hUM las byung ba'i rdo rje sngon po rtse lnga pa /
oM las byung ba'i nor bu bu ga phaT kyis bkag pa /
rigs bdag gi yum mA ma kI'i gsang gnas mi dmigs pa'i ngang las hUM las byung ba'i padma dmar po 'dab ma brgyad pa a las byung ba'i ze'u 'bru bu ga phaT kyis bkag bar bsam /
oM sarba ta thA ga ta a nu rAga na badzra sba b+hA wa At+ma kony+haM /
yab yum snyoms par zhugs pa'i dga' ba'i sgras sangs rgyas yab yum dpag tu med pa spyan drangs /
spyi bo nas zhugs /
byang chub kyi sems su zhu ba rdo rje nor bu'i nang du bskyed pa brtan par byas pa /
bla mas mtheb srin gyis btsir te bton nas /
btung ba rin chen 'di yis ni /
rdo rje yi ni lus sgrub bar / /
bu khyod kyis ni shes gyis la / /
yid las byung ba'i chu 'thung zhig /
ces brjod de /
slob ma rang gi khar byin par mos la dngos su chang dang bu ram bsres pa lta bu'i gsang rdzas myang /
de la brten nas bde stong gi ye shes sam /
ma mtha' 'ang bde ba skyes bar mos nas /
A ho mahA su kha zhes brjod /
slar yang yum gyis rang gi padmar gnas pa'i lha rnams zhu ba'i bdud rtsi /
btung ba rin chen 'di yis ni / /
rdo rje yi ni lus sgrub par / /
bu khyod kyis ni shes gyis la / /
yid las byung ba'i chu 'thung zhig /
ces brjod nas khar byin pa myang ba las bde ba sngar bzhin skyes par bsams nas /
a ho mahA su kha zhes brjod /
de ni mchog gi gsang dbang bskur tshul yin la /
gsang rdzas dngos su yod na nang mchod ltar byin gyis brlabs te /
bkra shis gang zhig sems can kun gyi zhes sogs sh+lau ka gcig /
btung ba rin chen 'di yis ni / /
rdo rje yi ni lus sgrub bar / /
bu khyod kyis ni shes gyis la / /
yid las byung ba'i chu 'thung zhig /
a ho mahA su kha /
zhes pa'i bar sngar bzhin bya bar 'jigs byed bcu gsum ma'i bdag 'jug ngag 'don lhan thabs su 'byung /
de ltar bla ma yab yum gyis byin pa'i byang sems dkar dmar mya ngas pa las bde ba chen po skye la /
bde ba des stong pa nges pa'i bde stong dbyer med de nyid gsang dbang gi dngos gzhi yin no / /
zhes go bar byas nas mig dar dkrol /
dag pa ni /
khyod kyis dkyil 'khor bzhi las kun rdzob byang chub sems kyi dkyil 'khor du rdzas gsang ba las byung ba'i @# / /
dbang la gsang ba'i dbang bskur ba zhes bshad pa de thob /
thun mong ba ngag gi dri ma rdzun du smra ba sogs sngar bsags 'dag cing phyi ma sdom pa dang /
thun mong ma yin pa rlung la ngag tu gsungs ba'i dri ma rlung sngags so sor snang zhing zhen pa'i dri ma 'khrud pas na gsung rdo rje sbyong /
kun rdzob sgyu ma'i sku'i rang bzhin can gyi rdo rje'i sku bdag byin gyis brlab pa bsgom pa la dbang bar byas /
'bras bu longs spyod rdzogs pa'i sku 'grub pa'i nus pa khyad par can bzhag go /
zhes go bar bya'o / /
gsum pa ni /
slor dpon la /
sngar gyi gsang dbang gi rig ma de nyid dam gzhan yang gzugs la sogs pa'i mtshan nyid dang ldan pa'i rig ma gang yang rung ba yang dag par rig pa tsam gyi ye shes mngon du bya ba'i phyir /
maN+Dal dang lhan du phul bar mos nas maN+Dal phul /
byang chub rdo rje sangs rgyas la / /
mchod chen ji ltar stsal ba ltar / /
bdag kyang bskyab ba'i don gyi phyir / /
nam mkha'i rdo rje deng bdag stsol / /
zhes lan gsum gyis sher dbang gi don du gsol ba gdab cing /
mig dar bcings /
bla mas /
slob ma rang gi lag par phyag rgya ma de'i lag pa gtad par mos nas /
gzungs ma yid 'ong 'di de ni / /
bsten byar sangs rgyas rnams kyis brtags / /
rdo rje rjes chags sbyor ba yis / /
bde ba dam pa myang bar gyis / /
thabs gzhan gyis ni sangs rgyas min / /
'gro gsum 'di yang dag pa yin / /
de bas 'khor bar sbyor bral ni / /
khyod kyis nam yang ma byed cig /
'di de sangs rgyas thams cad kyi / /
rig ma'i brtul zhugs bla na med / /
rmongs pa gang zhig 'da' byed pa / /
de la mchog gi dngos grub med / /
ces gsungs shing sher rab ma gtad pas /
rig ma des kyang tsan dan dang gur gum la sogs pas byugs shing /
shin tu dri zhim po'i me tog gi phreng bas brgyan te gos med par padma rab tu rgyas ba gsal bar ston cing /
dri chen dri chu bza' ba dang / /
khrag dang khu ba de bzhin sha / /
bud med gus mchog de bzhin du / /
b+ha ga padmar tsu m+ba naM / /
bu khyod spro ba yin nam ci / /
ji ltar bde bar bus smros shig /
ces dri ba la /
dri chen dri chu sogs bza' ba / /
lha mo ci phyir bdag mi spro / /
bud med rnams la rtag gus bya / /
b+ha ga nyid las tsum+ba naM / /
zhes brjod pas /
lha mo de dgyes nas /
e ma bdag gi padma 'di / /
bde ba kun dang yang dag ldan / /
gang zhig cho gas sten byed pa / /
de yi mdun na bdag gnas so / /
sangs rgyas mnyes pa la sogs pa / /
padma bya ba ji bzhin gyis / /
bde chen rgyal po rang nyid ni / /
'di nyid du ni rtag tu bzhugs / /
b+hu dza mo kaSha hoH zhes gsungs par gyur bar bsams nas /
rang nyid hUM las rdo rje hUM gis mtshan pa yongs su gyur ba las dpal rdo rje 'jigs byed zhal dgu phyag so bzhi zhabs bcu @# / /
drug pa'i rnam pa can du gsal bar gyur /
rig ma stong pa nyid du gyur /
stong pa'i ngang las hUM las gri gug hUM gis mtshan pa yongs su gyur ba las /
yum ro langs ma sngon mo gri gug dang thod pa 'dzin par gyur /
rang gi gsang gnas mi dmigs pa'i ngang las hUM las byung ba'i rdo rje sngon po rtse lnga ba /
oM las byung ba'i nor bu bu ga phaT kyis bkag pa /
yum gyi gsang gnas mi dmigs pa'i ngang las hUM las byung ba'i padma dmar po 'dab ma brgyad pa /
AH las byung ba'i ze'u 'bru bu ga phaT kyis bkag pa /
rnal 'byor ba yis ji srid du / /
byang sems 'byin par mi byed pa / /
de srid thob 'gyur rgyun mi chad / /
dga' ba las skyes bde gzhan ci / /
dngos grub kun gyi gter gyur ba'i / /
byang chub sems ni lhung gyur na / /
phung po rnam shes rgyal ba la / /
ma smad dngos grub ga la yod / /
mkha' kham rdo rje'i kun spyor dang / /
reg bcas kyi ni rmad byung che'i / /
bde ba skyed par byed pa gang / /
de ni mchog dga' byed pa'o / /
dga' bral dag gi dbus su ni / /
mtshon bar ltos la brtan bar gyis / /
padma'i nam mkhar rdo rje yi / /
lte bas mnan pa'i gnas dag tu / /
rdo rje skyil krung dag gis sems / /
nor bu'i nang du son ba lta zhing / /
ye shes skye ba gang yin de| |ye shes ngo bo zhes pa rgyan / /
chags pa ma yin chags bral min / /
dbu mar dmigs pa ma yin no / /
gang tshe rnal 'byor ye shes mthong / /
bde la gnas bya 'gyur mi bya / /
thun nam yang na nyin gcig gam / /
zla phyed zla ba lo dang ni / /
bskal ba bskal ba stong du yang / /
ye shes mngon sbyor gyis gnas bya /
zhes ba'i bar mkha' gsang byin gyis brlabs nas bla ma'i man ngag gis rdo rje dbyings kyi dbang phyug ma'i rtsa btsal ba sngon du btang nas /
'khrig thabs kyi sgo du ma dang bcas snyoms 'jug brtsam /
oM sarba ta thA ga ta a nu ra ga na badzra swa b+hA wa at+ma kony haM /
rang yab yum snyoms par zhugs pa'i byang chub kyi sems spyi bo nas mgrin par sleb pa na dga' ba /
mgrin pa nas snying gar sleb pa na mchog dga' /
snying gnas lte bar sleb pa na khyad dga' /
lte ba nas gsang gnas kyi rtser sleb pa na lhan cig skyes ba'i dga' ba skyes /
bde stong dbyer med kyi lhan skyes kyi dga' ba ni dbang gsum ba'i ngo bo yin no / /
zhes khong du chud par bya zhing /
de'i tshe snyoms par zhugs pa la brten nas bde stong gi ye shes dngos su skyes pa dang /
de skyes bar mos ba dang bde ba chen po skyes ba'am skyes par mos ba sogs kyi dbang po'i rim pas sher dbang thob lugs sna tshogs zhig 'ong ba ngo 'phrod nges bya la /
de nas mig dar dkrol lo / /
khyod kyis b+ha ga'i dkyil 'khor du shes rab ma la brten nas thob pa'i dbang la shes @# / /
rab ye shes kyi dbang zhes bshad pa de thob /
thun mong ba yid kyi dri ma brnab sems la sogs pa sngar bsags 'dag cing phyi ma sdom /
thun mong ma yin pa gang snang kun bde stong dbyer med du 'char ba la sgrib pa'i dri ma 'khrud pas yid dag par byed /
'od gsal phyag rgya chen po bsgom pa la dbang bar byas /
'bras bu chos kyi sku mngon du gyur ba'i nus pa khyad par can 'jog go /
zhes pa'i dag pa brjod do / /
bzhi ba dbang bzhi ba bskur ba ni /
maN+Dal phul te /
khyod zhabs padmo'i bka' drin gyis / /
gtso bo'i dbang bskur rnam gsum thob / /
de ring rin chen bzhi ba yang / /
bka' drin gyis ni bskyab tu gsol / /
zhes pa lan gsum gyis gsol ba btab /
dbang bzhi ba bskur tshul ni /
shes sgrib bag chags dang bcas pa dag pa'i 'od gsal lhan cig skyes pa'i bde ba chen po las nam yang mi g.yo ba'i ye shes dang /
de nyid bzhin lag gi rnam pa can du shar ba'i sku mtshan dpes spras pa gnyis ngo bo dbyer med pa'i mi slob pa'i zung 'jug don gyi dbang bzhi ba dang /
de 'dren byed lam dus kyi 'od gsal dang sgyu ma'i sku ngo bo dbyer med du 'jug pa'i slob pa'i zung 'jug gnyis la 'di lta bu'o zhes tshig gis brda sprad pa tsam gyis bskur dgos pas de'i tshul ni /
khyod kyis dbang gsum pa thob pa'i skabs su rang dang rig ma gnyis kyi lus 'dod lha yab yum du snang bzhin pa'i dus na /
sems lhan cig skyes pa'i dga' bas de kho nyid kyi don nges pa gnyis mnyam du yod pa de bzhin du /
don de goms par byas pa las mthar rlung sems tsam las grub pa'i longs spyod rdzogs pa'i sku rang snang gi rig ma dang kha spyor ba'i lus can dang /
de'i dus nyid na thugs lhan cig skyes pa'i dga' ba dang /
stong pa nyid gnyis ro gcig tu zhugs pa'i 'od gsal thams cad stong pa gnyis ngo bo dbyer med pa'i gnyis su med pa'i ye shes zung 'jug gi go 'phang mngon du byed de /
de ni thob bya don gyi dbang bzhi pa yin no / /
zhes brjod nas /
brda 'phrod nges su ngo sprad cing /
de la brten nas slob ma'i rgyud la zung 'jug 'di lta bu yod par 'dug go snyam du go ba chags pa de ga tshig gi dbang bzhi ba thob pa yin no / /
de nas slob ma la dbang gi phan yon gyis spro ba bskyed pa dang dam tshig bsgrag pa ni /
mchog tu gsang ba dam pa yi / /
dkyil 'khor mthong zhing zhugs bas na / /
sdig pa kun las rnam grol bar / /
de ring khyed rnams legs par gnas / /
bde chen theg pa 'di la ni / /
phyin chad 'chi ba khyod la med / /
mi tshugs pa dang ma bcings par / /
gang la la'ang 'jigs med dga' bar gyis / /
srid pa shin tu zhi bya'i phyir / /
srid pa'i ngan 'gro las khyod 'das / /
srid pa shin tu grub pa'i phyir / /
ston pa'i mchog tu yang dag 'gyur / /
dngos grub dam tshig @# / /
sdom pa 'di / /
khyod kyis rtag tu bsgrub bya ste / /
sangs rgyas kun gyis mthun par gsungs / /
mchog tu rtag pa'i bka' yin no / /
slob dpon smod par mi bya ste / /
bde gshegs bka' las 'das mi bya / /
de bzhin khros nas spun rnams la / /
nyes pa brjod bar mi bya'o / /
sems can rnams la byams pa'i sems / /
nam yang nges par spang mi bya / /
byang chub sems ni dor mi bya / /
rang gzhan chos la mi smad do / /
yongs su ma smin sems can la / /
gsang ba nyid ni bstan mi bya / /
bdag nyid phung po smad mi bya / /
chos rnams ngo bo sun mi dbyung / /
gdug pa'i byams pa rtag tu spang / /
chos la tshad bzung mi bya'o / /
dad ldan sems can bslu mi bya / /
rtag tu dam tshig bsten par bya / /
shes rab rang bzhin bud med rnams / /
skyon gyi nyes pa mi brjod do / /
rnal 'byor slong mos mi rgyu zhing / /
rnal 'byor spang par mi bya ste / /
rtag par rgyun du gsang sngags bzlas / /
rtag tu dam tshig la sogs bsten / /
gal te bla ma smod de bzhin / /
dam tshig bag med par gyur na / /
de tshe dkyil 'khor nges bris la / /
bde gshegs rnams la sdig pa bshags / /
deng khyod skyes pa 'bras bur bcas / /
gang phyir 'di la legs par gnas / /
dam tshig lha rnams dang mnyam par / /
gnas par gyur bar the tshom med / /
sangs rgyas rdo rje can bcas pa / /
kun gyis tshe ldan dang dbang bskur / /
khams gsum pa yi rgyal po che / /
rgyal srid bdag por bstan pa yin / /
de ring bdud las rnam par rgyal / /
grong khyer mchog tu rab bzhugs so / /
de ring khyod kyis sangs rgyas nyid / /
thob pa 'di la the tshom med / /
'di ltar yid ni rab dang rdo rje nyid du gyis / /
rang gi dam tshig mi zad bde ster bsten bar gyis / /
de ring 'gro ba bde myur rdo rje sems dpa' dang / /
mtshungs pa'i rtag pa nyid du khyed rnams phyin bar gyur / /
zhes brjod /
slob ma rab tu gus shing mnyes gshin pas bla ma'i zhabs la phyag btsal bar mos te /
bla mas bsgo ba'i dam tshig rnams tshul bzhin du bsrung bar bya snyam du bsams nas /
gtso bos ji ltar bka' bsgo ba'i / /
gsung ni de ltar bdag gis bgyi / /
zhes brjod cing bsdus pa la mos na spro ba bskyed pa dang /
dam tshig bsgrag pa'i tshigs bcad 'di rnams bzhag kyang chog go /
de nas dag pa ni /
de dag gis don dam pa byang chub gyi sems kyi dkyil 'khor du dbang bzhi ba tshig dbang rin po che thob /
lus ngag yid gsum gyi sgrib pa'i bag chags 'khrud pa'i nus pa bzhag /
bden gnyis dbyer med zung 'jug gi rdzogs rim @# / /
bsgom pa sogs la dbang bar byas /
'bras bu zung 'jug rdo rje 'chang gi sku mngon du 'gyur ba'i skal ba can du byas so / /
zhes brjod /
gsang sher skabs su mig dar bcing ba /
gsang rdzas lag g.yon pas myang ba /
dag pa'i skabs mig dar bsal ba sogs ma chad pa nges dgos so / /
de nas slob ma la dbang bskur pa'i skabs yin na 'byor ba ci yod kyi yon 'bul zhing /
gzhan yang 'khor 'das kyi phun sum tshogs pa thams cad blos bslangs te phul bar mos nas maN+Dal rgyas pa dbul lo / /
de nas gtang rag gi mchod pa byin gyis brlabs te /
mchod phreng dang bcas rgyas pa'am bsdu na sngags tsam gyis mchod cing /
nang mchod dang bstod pa'ang bya /
de nas yi ge brgya ba lan gsum brjod de chad lhag gi nyes pa zhi bar bya /
me tog dang bcas pa'i thal mo snying gar sbyar nas /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can bskyab yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis bas / /
'dir ni bya ba gang bgyis pa / /
de kun khyed kyis bzod mdzad rigs / /
zhes brjod de chad lhag gi nyes pa zhi ba'i phyir bzod par gsol nas /
bstan pa rgyas zhing 'gro ba bde ba /
rang gzhan gyi chos sgrub pa'i 'gal rkyen zhi zhing /
mthun rkyen 'phel ba sogs gnas skabs dang mthar thug gi 'dod pa'i don rnams 'grub par gsol ba btab /
bdag la dngos grub mchog stsol legs / /
ting 'dzin kun gyi 'bras bu stsol / /
sems can kun la ci 'dod par / /
dngos grub bla na med pa stsol / /
slar yang gshegs par mdzad pa'i phyir / /
rang gi gnas gshegs badzra muH zhes brjod cing /
ye shes pa rang bzhin gyi gnas su gshegs /
rang gis sprul pa'i dur khrod srung 'khor dang bcas pa gzhal yas khang la thim /
zhes pa nas /
nA da la thim nA da yang mi dmigs pa'i stong pa nyid du gyur /
stong pa'i ngang las rang nyid dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs pa'i spyi bor oM /
mgrin par AH thugs kar hUM gis mtshan par gyur par bsams nas /
rang lha'i nga rgyal brtan pos /
dpal rdo rje 'jigs byed chen po'i rten dang brten pa'i dkyil 'khor 'od du zhu ba las ras bris kyi rnam par gyur par bsam la /
zhang zhung chos dbang grags pa'i smon shis kyis mtha' brgyan par bya'o / /
de ltar bla ma rdo rje 'jigs byed khro bo chen po khyad chos lngas khyad par du 'phags pa /
\u0f38khams gsum chos kyi rgyal po'i thugs dam lnga'i ya gyal bdud las rnam par rgyal ba 'di lta bu snyigs ma'i dus 'dir ma bsten na chos 'go mthon par gsungs shing /
khyad par ri bo dge lugs par khas che ba rnams kyang bla ma yi dam chos skyong 'jam dbyangs kho na la @# / /
bsten pa thun mong ma yin pa'i man ngag gi gnad gzhan la med pa'i zab khyad zhig yod pa kun la mi bsgrags par thugs kyi bang mdzod du bzhugs pa mdzad 'tshal /
zhes bcom ldan 'das dpal rdo rje 'jigs byed bdud las rnam rgyal gyi cho ga cha lag tshang ba nag 'gros su bkod ba zhig dgos zhes dar han wang gi phyogs kyi grwa rigs mang thos sde snod 'dzin pa smon lam rab 'byams pa bstan pa'i 'khor lo nas rin chen gnyis pa'i rten 'brel dang lha dar bcas rna ba yang yang 'dzar ba'i sos dal du gnas ma bcug par brten /
rang la 'di lta bu rtsom rgyu'i yon tan rgyu tshogs ri bong r+wa'i spun zlar gyur mod /
dus dbang gis rang mnyam tshos cho ga phyag len thams cad sla chos khral chos 'ba' zhig byed pa mang du mthong ba'i rkyen byas /
bya rog dkar po'i brtul zhugs bzung ste /
mkhas grub dam pa du ma'i zhabs rdul spyi bor thob ba /
khyad par rdo rje 'chang yab sras rnams kyi zhal gyi bdud rtsis nye bar 'tsho ba'i ban rgan 'du gsum pa chos kyi rdo rjes /
dam pa rnams kyi phyag bzhes mdzad rgyun dang dkyil cho ga gi ngag 'don nag 'gros su bkod pa sgrub thabs kyi khyad par phyogs bsgrigs su bkod pa'i dge bas mkha' mnyam sems can thams cad bdud bzhi'i g.yul las rgyal ba'i zung 'jug rdo rje 'chang gi go 'phang myur du thob pa'i rgyur gyur cig / / /
