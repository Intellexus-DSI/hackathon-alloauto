@# / /
bla ma'i rnal 'byor byin rlabs rin chen 'dren pa'i shing rta dang /
dga' lha'i rnal 'byor skabs rigs gsum mgon po phyi nang gsang gsuM bskyed tshul soT bzhugs so / /
@## / /
rgyal kun byin rlabs rin chen dbyig /
skal bzang yi a 'jo ba'i dpal / /
bde blag 'dren pa'i shing rta che / /
bla ma'i rnal 'byor mdor bsdus sbel / /
de la 'dir ji skad du / /
rjes paN gyis /
nyi ma'i 'od zer rab tsha yang / /
me shel med par me mi 'byung / /
de bzhin sangs rgyas byin rlabs kyang / /
bla ma med par 'jug mi nus / /
zhes gsungs pa ltar rab 'byams rgyal ba kun gyi gsang gsum 'phrin las kyi byin rlabs gdul bya'i rgyud la 'jug pa'i sgo gcig pu ni /
rang la lam ma nor bar ston pa'i dge ba'i bshes gnyen bsam sbyor gnyis kyis tshul bzhin du bsten pa nyid la rag las shing /
de yang bla ma dang lhag pa'i lha ngo bo dbyer med du byas nas gsol ba 'debs pa byin rlabs dang gos pa gzhan las che bar gsungs pa bzhin /
bla ma 'khor lo bde mchog dang 'brel ba'i rnal 'byor mdor bsdus nyams su len tshul 'god pa la /
thog mar sangs rgyas chos tshogs lan gsum brod de sems bskyed /
snang stong spros bral chos dbyings nam mkha'i klong / /
bde chen kun bzang mchod @## / /
sbrin gtibs pa'i dbus / /
seng khri padma nyi zla'i d+dan gyi steng / /
rgyal kun sbyi gzugs bka' drin gsum ldan rje / /
sku mdog dkar gsal zhi dul dgyes pa'i... nyams| |chog gos gsum gsol gser mdog paN zhwas mdzes / /
phyag g.yas chos 'chad rdo rje pad dkar dang / /
g.yon pa dril bu dang bcas tshe bum 'dzin / /
skyil kun tshul bzhugs thugs kar he ru kaH /
zhal gcig phyag gnyis in+d+ra ni la'i mdog /
rdor rdil bzung nas rdo rje phag mor 'khyud / /
pad nyi 'jigs dus gdan steng g.yas brkyangs rol / /
thugs kar hUM yig mthing ga 'od zer... 'bar| |gnas gsum yi ge gsum mtshan hUM yig las / /
'od 'phros rab 'byams skyabs kun sbyan drangs te / /
bstims pas skyabs gnas kun 'dus ngo bor gyur / /
bka' drin mnyan med rtsa... ba'i bla ma la / /
sgo gsum gus pa'i sgo nas phyag 'tshal lo / /
bde stong sgyu ma'i ril rtsed las byung ba'i / /
phyi nang gsang ba'i mchod tshogs rgya mtsho 'bul / /
bcas dang rang bzhin kha na mtho ba'i / /
sdig ltung ma... lus 'gyod pas bshags shig sdom / /
mgon khyod gsangs gsum yon tan phung po dang / /
rang gzhan rnam dkar kun la rjes yi rangs / /
sna tshogs gdul bya'i skal bar yong 'tshams pa'i / /
zab rgyas chos char 'dzad med rtag 'bebs shing / /
srid pa'i 'khrul 'khor ma stongs de srid du / /
mtshan dpe'i mdzes sdug bsdu ba med par gso / /
'dis mtshon dus gsum dge tshogs ci mchis pa / /
khams gsum 'gro ba'i bla... ma 'thob phyir bsngo / /
zhes yan lag bdun pa byas la /
maN+Tal rgyas bsdus ci rigs 'bul /
skyabs gnas kun 'dus bla ma la / /
gsol ba 'debs so byin gyis rlobs / /
dbang bzhi rdzogs par bskur ba dang / /
sku bzhi'i go 'phang stsal du gsol / /
lan gsum /
de ltar lan gsum gsol ba btab pa'i mthus / /
bla ma'i sku gsung thugs kyi ngas rnams las / /
bdud rtsi 'od zer dkar dmar mthing ga gsum / /
rim dang cig car... byung nas bdag nyid kyi / /
gnas gsum rim dang cig car thim pa las / /
sgrib bzhin dag cing rnam dag dbang bzhi thog / /
sku bzhi thob cing bla ma gnyis pa zhig /
dgyes bzhin thim par byin gyis brlabs par gyur / /
@# / /
ces ting nge 'dzin gyi dbang bzhi blangs /
dbang bzhi len tshul rgyas par spro na snyan brgyud kyi man ngag las 'byung ba ltar bya /
de nas bla ma he ru ka'i thugs kar nyi ma'i dkyil 'khor gyi steng du hUM yig gi mthar bde mchog gi snying po dang /
de'i mthar mtshan sngags kyis bskor ba las bdud rtsi 'od zer sna lnga dang bcas pa'i rgyun byung ba rang gi spyi gtsug nas zhugs te sdig sgrib sbyong zhing byin rlabs thob pa sogs bdud rtsi 'bebs sbyang gi dmigs pa spyi ltar byas te /
oM AHgu ru badzra d+ha ra su ma ti dz+nyA na shA sa na d+ha... ra sa mu dra sid+d+hi hUM hUM /
zhes mtshan sngags dang /
oM shri badzra he he ru ru kaM hUM hUM phaT /
DA ki nI dzA la shaM ba raM swAhA /
zhes bde mchog gi snying po rnams ci 'grub bzlas la /
rab 'byams phyogs bcu'i rgyal ba thams cad kyi / /
gsang... gsum gcig tu bsdus pa'i dur smrig gar / /
bdag sogs gdul bya'i dpal du legs shar ba / /
rje btsun bla ma'i zhabs la gsol ba 'debs / /
bde gshegs gzhan gyis spangs pa'i rtsod dus kyi / /
dmu rgod... gdul dka'i 'gro ba bdag cag la / /
mdo sngags zab bcud rgyal ba'i dgongs pa bzhin / /
ston mdzad drin can bla mar gsol ba 'debs / /
mgon khyod mchog gsum ma lus 'dus pa'i skur / /
nges rnyed rtse gcig gus pas gsol 'debs na / /
mkhyen brtse nus pa'i mthu dang dpung bskyed nas / /
bdag gi sgo gsum byin gyis brlab tu gsol / /
tshe 'di mi rtag glog ltar g.yo ba dang / /
srid 'byor srin mo'i bslu brid mtshang rig nas / /
zhen log skyo shas drag pos yid bskul te / /
bslab gsum tshul bzhin sgrub par byin gyis rlobs / /
nyam thag 'gro kun sgrol ba'i sems mchog dang / /
chos kun sgyu mar shes pa'i rnal 'byor gyis / /
theg mchog mdo sngags lam bzang myur bgrod de / /
zung 'jug go 'phang thob par byin gyis rlobs / /
mdor na tshe rabs kun tu mgon khyod kyis / /
'bral med ma nyes bzhin rjes su bzung ba'i mthus / /
srid dang zhi ba'i legs tshogs ma lus pa / /
'bad med lhun gyis 'grub par byin gyis rlobs / /
zhes gsol ba btab /
de nas /
bla ma dgyes bzhin rang gi spyi bor byon / /
d+hU ti'i nang brgyud snying ga'i padmo'i dbus / /
rang sems dbyer med bla ma lha yi skur / /
byang chub snying po'i bar du brtan par gyur / /
ces bla ma snying zhugs kyi dmigs pa byas la bsngo smon dang bkra shis kyis mtha' brgyan par bya'o / /
lam gyi mthar thug bla ma'i rnal 'byor la / /
nyams len gdams pa'i mthil du legs bzung nas / /
sgo gsum rdul du rlog pa'i skal bzang de'i / /
lag na grub gnyis nor bu'i dpal yon mchis / /
zhes pa 'di yang phul byung lung rtogs kyi bdag nyid bstan pa'i gsal byed dam pa 'bras blo gling ras chung mchog sprul rin po che ho lan gyi yul grur nang bstan dpe mdzod khang gi mdzad khur skyong bzhin pa'i skabs gsung 'phrin gyi lam nas bskul ma mdzad par /
rang gis rang la bsngags pa'i bla ma'i rnal 'byor sogs 'bri rtsom bya ba babs 'brel mi che yang bskul pa po'i gsung ngo ma bzlog par brten wa skyes seng gral du snyegs pa'i spyi brtol bskyed de yongs 'dzin khri byang sprul ming pa blo bzang ye shes bstan 'dzin rgya mtshos g.yar khral tsam du 'phags yul pan jab mnga' khul kang ra rdzong khongs rda ram sa la nA ro 'ji'i ko krir bris te phul ba dge legs @# / /
'phel / / / /
'b+loX gter kun bzangX rgyal ba'i yeX shesX gar / /
yongs rdzogs thub bstanX snying po 'dzinX pa'i dpal / /
rgyaX chen phan bde'i 'byung gnas yid bzhin mtshoX / /
rje btsun bla ma'i zhabs la gsol ba 'debs / /
oM AHgu ru badzra d+ha ra su ma ti dz+nyA na shA sa na d+ha ra sa mu dra sid+d+hi hUM hUM /
bdag sogs deng nas byang chub snying po'i bar / /
mgon khyod mi 'bral gtsug tu rtag bsten cing / /
zab rgyas theg mchog gdams pa'i bdud... rtsi'i bcud / /
ngoms med longs su spyod pa'i dpal thob shog /
de tshe bla ma sangs rgyas kun 'dus su / /
yid ches nges pa rnyed pa'i dad gus kyis / /
sgo gsum brtson pa drag pos tshul bzhin du / /
bsten te mnyes pa 'ba' zhig sgrub par shog /
de'i mthus mdo sngags lam bzang myur bgrod de / /
rab 'byams sras bcas rgyal ba'i mdzad pa kun / /
bdag nyid gcig pus sgrub pa'i mthu thob nas / /
mtha' yas 'gro ba ma lus sgrol bar shog /
ces pa 'di yang rtse gcig rnal 'byor spyod pa gzhung... ru rin po che blo bzang brtson 'grus kyi thugs 'dod ltar khri byang pas sbyar ba'o / / / /
'phyag chen khrid kyi brgyud 'debs kha skong la /
rje rgyal ba gnyis pa'i thugs kyi bcud / /
skal ldan gyi gdul byar spel ba'i gnyen / /
drin can blo bzang ye shes la gsol ba 'debs /
x x x / /
' 7skyabs mchog rdo rje 'chang pha bong kha pa'i gsung dga' lha'i rnal 'byor rgyas pa'i nang gsal phyi mtshungs pa gsal byed /
nang yon tan de ldan /
gsang ba lhag pa'i lha dang ngo bo dbyer med du mos nas dmigs brtse ma'i gsol 'debs bya tshul skabs /
rje bla ma'i gnas gsum du 'jam dbyangs /
spyan ras gziD /
phyag rdor rnams phyi nang gsar gsum re 'god par gsungs pa'i mngon rtogs gsal 'debs bde khyad ngag 'don du byed na don chen po gsum gyi sgo nas gsol 'debs kyi maN+Dal phul rjes 'di ltar /
'jam mgon bla ma'i spyi bo'i rtsa 'khor dbus / /
pad zlar 'jam dbyangs phyi sgrub dmar ser mdog /
gzhon nu'i... sku can phyag g.yas ral gri 'phyar / /
glegs bam gyis mtshan ut+pal sdong bu yi / /
yu ba g.yon pa'i phyag gis thugs kar 'dzin / /
dar dang rin chen rgyan can skyil krung bzhugs / /
de yi thugs kar 'jam dpal nang sgrub ni / /
dmar ser glegs ral 'dzin pa'i phyag gnyis kyis / /
rang 'dra'i dbyangs can mar 'khyud rin chen dang / /
rus pa'i rgyan spras rdo rje skyil krung gis / /
bzhugs pa'i thugs kar gsang sgrub sku mdog dmar / /
phyag gnyis rdo dril bzung nas dbyangs can ma / /
dmar mo gri thod 'dzin pa'i yum la 'khyud / /
skyil mo krung bzhugs rin chen rus rgyan gsol / /
'jam mgon bla ma'i mgrin pa'i rtsa 'khor dbus / /
spyan ras gzigs dbang phyi sgrub sku mdog dkar / /
phyag bzhi'i dang zung thal sbyar 'og ma gnyis / /
shel phreng pad dkar 'dzin cing lha gos dang / /
rin chen rgyan mdzes pad zlar skyil krung bzhugs / /
de yi thugs kar nang sgrub rdo rje chos / /
sku mdog dkar dmar phyag g.yon snyems tshul gyis / /
rdo rje padma'i sdong pu dkur brten cing / /
phyag g.yas rdo rje khu tshur mtheb mdzub kyis / /
snying gar rdo rje pad 'dab kha 'byed pa / /
skyil krung gis bzhugs lha yi gos rgyan mdzes / /
thugs kar gsang sgrub rgyal ba rgya mtsho ni / /
dkar la dmar mdangs zhal gcig phyag gnyis pa / /
zhi 'dzum yid... @# / /
tsam khro nyams spyan gsum ldan / /
phyag g.yas mu tig phreng ba 'dren tshul dang / /
g.yon pa ut+pal 'dzin pas yum la 'khyud / /
zhabs g.yas cung zad brkyangs shing g.yon bskums kyis / /
bzhugs pa'i... pang na gsang ba ye shes yum / /
dmar mo spyan gsum khro 'dzum chags nyams can / /
phyag g.yas gser gyi Da ma ru 'khrol zhing / /
phyag g.yon thod khrag bzung nas yab la stob / /
gcer mo skra grol zhabs zung g.yon brkyangs dang / /
g.yas bskums stabs kyis yab la dgyes par 'khril / /
yab yum gnyis ka rin chen rus rgyan mdzes / /
'jam mgon bla ma'i thugs ka'i rtsa 'khor dbus / /
phyag rdor phyi sgrub gos sngon stod g.yog can / /
mthing nag khro bo zhal gcig... spyan gsum 'bar / /
phyag g.yon sdigs mdzub g.yas pas rdo rje gdengs / /
sbrul dang rin chen rgyan spras stag sham gsol / /
pad nyi'i gdan la brkyang bskums stabs kyis bzhengs / /
thugs kar nang sgrub gtum po khyung lnga ni / /
zhal... gcig phyag gnyis spyan gsum mche ba gtsigs / /
dbu skra gyen brdzes phyag g.yas rdo rje 'phyar / /
g.yon pas dril bu dkur brten stag sham dang / /
rin chen sbrul rgyan gsol zhing dor stabs kyis / /
bzhengs pa'i spyi mgrin snying lte gsang... gnas su / /
rigs lnga'i ngo bo bya khyung dkar dmar sngo / /
ser ljang phyag g.yas rim bzhin 'khor lo dang / /
padma rdo rje nor bu ral gri 'dzin / /
g.yon pas rang mdog sbrul bzung zhal du gsol / /
lnga ka gnam lcags mchu sder gshog sgro... brkyangs / /
nang sgrub thugs kar 'khor chen mthing nag mdog /
mthing dkar dmar ba'i zhal gsum g.yas zhal gyi / /
ya sos ma mchu mnan cing zhal gsum nas / /
hUM hUM a la la yi sgra sgrog pa / /
phyag drug g.yas g.yon dang pos rdo rje dang / /
sdigs mdzub 'phyar zhing g.yas g.yon bar pa gnyis / /
thal mo rdeb sgra sgrog cing mdzes ldan ma / /
sngon mo gri thod 'dzin pa'i yum la 'khyud / /
tha ma gnyis kyis klu chen stobs rgyu dang / /
rigs ldan sbrul nag rked pa nas bzung ste / /
mgo bo zhal gsol mjug ma zhabs 'og mnan / /
dar sngon stod g.yog stag lpags sham thabs can / /
tshangs dang brgya byin bsgyel ba'i steng na 'gyings / /
de ltar rigs gsum phyi nang gsang gsum sku / /
gsal la ma 'dres yongs su rdzogs par gyur / /
ces brjod cing gsal gdab /
de nas /
phyogs bcu'i rgyal sras rnams kyi khrod na brtse ba spyan ras gzigs /
zhes sogs dkyus la 'jug par bya'o / / / /
'+ser byes tre hor dge bshes rta mgrin rab brtan nas rje btsun byams pa dang dge ba'i bshes gnyen byams pa mkhas grub rin po che /
phran bcas thun mong la dmigs pa'i gsol 'debs shig dgos zhes bskul ba /
byams chen bdud kyis mi pham mgon po dang / /
byamsX brtse'i rtogs paX mthar son mkhasX grubX dpal / /
bloX bz+nagX rgyal ba'i yeX shesX snying po'i dpyid / /
dbyer med skyabs... kun 'dus pa'i bdag nyid du / /
yid ches nges pa rnyed pa'i dad gdung gis / /
shugs drag snying nas gus pas gsol 'debs na / /
'di phyi bar do'i gnas skabs gang du yang / /
skyabs gzhan med do bdag gi mgon mdzod cig /
rgyal ba kun las @# / /
lhag pa'i drin can rje / /
legs tshogs kun gyi rtsa bar mthong ba'i blos / /
bsam sbyor dag pas tshul bzhin bsten pa'i mthus / /
byin rlabs snying la zhugs par byin gyis rlobs / /
byam+s... mgon gzhung bzang rgya chen bdud rtsi'i rgyun / /
bla ma'i man ngag rtsi sman dang sbyar te / /
rtse gcig thos bsam sgom pa'i nyams myong bcud / /
byang chub snying po'i khams su smin par shog /
khyad par 'di snang 'gags tshe mi pham mgon / /
mngon sum byon te gsung gis dbugs dbyungs mthus / /
rnam dag yid dga' chos 'dzin gnas mchog der / /
skad cig nyid la bde blag bgrod par shog /
nam mkha' dri med 'jam dpal snying po sogs / /
rgyal sras mthu chen rnams dang lhan cig tu / /
theg mchog chos kyi dga' ston legs myong nas / /
'gro kun 'dren pa'i go 'phang mchog thob shog / / /
smras pa / /
rabX 'byams gzhung brgya smra ba yi / /
brtanX mkhas bshes gnyen bzhed skong du / /
khri steng zog... po'i tshul 'chos la / /
byang ba'i ban rgan de yis bris / / / /
'tshogs glu bung ba'i dbyangs snyan zhes bya ba bzhugs so / /
ya gi dag pa mkha' spyod 'og min gyi zhing na / /
mtshar sdug lang tshos sgeg pa'i rgyal yum gyi dbang mo / /
bye ba bsam yas sgyu 'phrul dra ba yi bkod pas / /
skal bzang mkha' spyod khrid pa'i sa mkhan zhig mdzad skad / /
drug cu rtsa bzhi e dbyings mkha' 'gro yi grong na / /
mchog gi mdzes ldan dbang mo tsan+d+ra li'i 'dzum dkar / /
mnyen lcug glog ltar g.yo ba'i rol rtsed kyi gar gyis / /
e waM lhan cig skyes dga'i ston mo zhig 'gyed do / /
tsit+ta 'dab brgyad a ba d+hu ti yi dbus na / /
stong chen spros pa kun bral 'od gsal gyi dga' ma / /
'od lnga'i sgyu ma'i lang tsho'i 'jo sgeg gi rol pas / /
zung 'jug bsam mi... khyab pa'i ltad mo zhig ston no / /
a ho gsang mtha'i myur lam zab mo 'di skyid pa / /
dam gtsang dpon slob 'dus pa'i tshom bu 'di dga' ba / /
dga' skyid zung du 'jug pa'i tshogs 'khor gyi dpal la / /
rtag tu 'du 'bral med pa'i rten 'brel zhig bzhag yod / /
ces pa 'di yang rdo rje'i slob bu lha sdings sku ngo rim bzhi bsod nams tshe ring mchog nas lha sdings sgos gzhis su phran ched 'bod skabs thog ma'i nyin par spro khang gi gzim chung mkha' spyod bde ldan dga' 'khyil du rdo rje rnal 'byor ma'i tshes bcu'i tshogs 'khor bgyis skabs khri byang sprul ming pas rten 'brel... gyi tshogs glur blangs pa'o / / / /
'ya gi steng phyogs lha yul snod bcud kyi dge mtshan / /
tshangs chen yid kyi g.yo bas sa steng 'dir bkod 'dra / /
bde skyid dga' ba 'dzoms pa'i sud si yi grong na / /
rang re dam tshig gtsang ma'i bla slob dang yon... mchod / /
zhal bzang lhan cig 'dzoms pa'i bkra shis kyi dga' ston / /
gsang chen tshogs kyi 'khor lo 'dod rgu ru spyod cing / /
yar la bltas pas drin chen rtsa brgyud kyi bla ma / /
byin rlabs thugs rje'i tshad med sprin phung de 'thibs se / /
yi dam zhi... khro dra ba'i dkyil 'khor gyi lha tshogs / /
mchog thun dngos grub char pa sim sim du 'bab cing / /
gnas gsum dpa' bo mkha' 'gro'i gar stabs de shig se / /
gsang chen tshogs 'khor rol ba'i skal bzang 'di dga' ba / /
da dung tshe rabs phreng bar lhan... @# / /
cig tu 'grogs nas / /
theg mchog bdud rtsi'i skal ba mnyam nyid du spyod cing / /
lhun grub mngon par dga' ba'i 'og min gyi zhing na / /
lhan cig rdzogs sangs rgyas pa'i yid smon zhig 'cha'o / /
zhes pa 'di... yang dad dam mtshungs med kyi yon bdag sa 'du'i chos mdzad g.yul rgyal lags nas ched 'bod ltar yo rob sud dza lan krer bskyod 'byor skabs /
ring nas dam gtsang thugs brtse mtshungs med mi rje pha lha ba thub bstan 'od ldan mchog nas yon sbyar /
ra stod skyong bla mchog sprul dang /
dwags po bam chos mchog sprul /
sgo mang ra ka ra rin po che /
sa 'du'i chos mdzad g.yu rgyal sogs dam gtsang 'dus pa'i tshom bu nas bla mchod dang 'brel ba'i tshogs 'khor bgyis skabs khri byang pas zog brdzun gyi mgur du blangs pa'o / / / /
'+r+je btsun rig byed ma'i thugs rje bskul ba'i gdung dbyangs dpyid kyi pho nya'i mgrin glu /
7rgyal kun 'gro la brtse ba'i rjes... chags sor rtog ye shes / /
pad rag 'khri shing gzhon nur smin legs ri dwags mig can / /
dran pas yid kyi gdung sel rgyal yum rig byed dbang mo / /
skal bzang yi ga 'jo ba'i rol rtsed glog ltar 'khyug cig /
zla ba dmar po bzhad pa'i mtshar sdug... mtshan dpe'i lang tsho / /
srid gsum yid dbang 'gugs pa'i zur mig yon por g.yo zhing / /
brgyad gnyis lang tshos snyems pa'i 'khril ldem 'jo sgeg gar gyis / /
mig la myos pa stsol cig dga' ma gser gyi gdong can / /
yid 'phrog dri za'i na chung... sbrang rtsi'i chang gis myos pa'i / /
drug ldan glu dbyangs pham byed dbyangs kyi 'gyur khug rer yang / /
rgyal kun gsung gi nges pa ma lus cig car rdzogs pa'i / /
gsung gi dbugs dbyung mdzod cig yid 'dzin yid kyi zhags pa / /
mtha' bzhi'i spros... pa kun bral chos nyid stong pa'i dbyings dang / /
ro mnyam lhan cig skyes pa brjod bral sems kyi rdo rje / /
mchog gi 'od gsal dga' ma mi shigs 'od lngar 'dzum pas / /
snying gi mun pa sel cig yid 'phrog byu ru'i lang tsho / /
gsar skyes ut+pal... nyag phran g.yo ba'i stangs stabs gcig gis / /
khams gsum 'gro ba pho mo'i sgo gsum brtan pa ma lus / /
khab len rdo dang 'phrad pa'i lcags phye'i ngang tshul bzhin du / /
cig car dbang du khug cig myos byed dbang gi lha mo / /
gzung 'dzin rnam rtog 'khrul pa g.yo ba'i srog gi bcud kun / /
thabs mkhas kyo ba rnon pos d+hU tir dbang du bsdus nas / /
'dab brgyad tsit+tI grong na gnyug ma 'khor 'das rgyal po / /
mchog gi srid la sbyor cig yid 'ong rig ldan lha mo / /
stong chen nam mkha'i rang... bzhin bde chen 'od kyi zhags pas / /
kun rdzob spros pa'i dra ba sgyu ma 'khrul pa'i rdzun ris / /
rang snang gnyug ma'i gshis su chos kun 'ub kyis 'ching ba'i / /
dbang gi dngos grub stsol cig mtshar sdug 'od kyi snye ma / /
chos kyi rgyal srid nyi ma mi nub... lhang nger 'bar bas / /
bsod nams 'dab brgya'i phreng ba sde bzhi'i ge sar dgod cing / /
lhun grub g.yang du chags pa'i dge legs sbrang rtsi'i zil mngar / /
phun tshogs rten 'brel 'dzoms pa'i dga' ston mchog la sbyor mdzod / /
ces pa 'di... yang rgyud stod mkhan po las thog pa mdo sngags gzhung brgya'i mdzod 'dzin blo gling mi nyag skyor dpon rin po che blo bzang yon tan dang mnyam du rje btsun rig byed ma la brten pa'i tshe sgrub kyi bsnyen pa zhig bgyid skabs mkhan rin po che'i thugs 'dod ltar khri byang pas smras pa'o / / / /
dge legs 'phel / / / /
