! / /
slu ba med pa'i skyabs gnas dkon mchog gsum / /
thogs pa med pa'i mthu ldan bstan srungs kyis / /
dad sogs yon tan mang po'i rgyan ldan pa / /
@# / /
khyod kyi dge legs yid bzhin 'grub gyur cig /
sa skyong chen po'i bka' lung tshul bzhin du sgrub pa'i mi mchog gon tA bzhin gyi phyag tu phul ba /
khyed bstan pa dang bstan 'dzin la dad pa shin tu brtan pa cig yod zer ba thos shing /
'di nas kyang yi ge bskur na dgongs pa yod gda' bal? 'phrin yig dbul ba ni 'di ltar ro / /
dal ba'i rten bzang po mi'i lus thob pa ni rgya mtsho chen por g.yengs pa'i gnya' shing gi bug par rus spal gyi mgrin pa tshud pa las kyang rnyed par dka' /
bshes gnyen dam pas rjes su bzung nas rgyal ba'i bstan pa dang mjal ba ni u dum wA ra'i me tog las kyang dkon /
'jig rten gyi phun tshogs kyi 'byor ba ni rmi lam thun gcig tu dpal 'byor la longs spyod pa dang 'dra /
'gro ba rnams kyi lus dang srog myur du 'jig pa ni bar snang gi glog dang 'dra ba yin zhing /
'jig rten 'di nas rang gcig pur 'jig rten pha rol tu 'gro ba na /
chos ma gtogs pa gang gis kyang mi phan pa'i tshul de yang dang yang du dran par mdzod la /
nyes spyod mi dge ba sngar byas la 'gyod cing bshags pa dang /
phyin cad 'dzem ci thub dang /
dge ba'i rtsa ba sngar bsags pa rnams smon lam rlabs chen pos yang yang kha bsgyur ba dang /
gsar du dge ba gsog la sgo du ma nas 'bad par zhu /
zhes pa 'di ni rje rin po che thams cad mkhyen pa'i zhal snga nas gon tA bzhin la gnang ba'o / /
