! dka' chen bkra shis dge 'phel lags kyi dri lan yin /
! lags /
bka' 'dri phebs skor la /
chen mo'i mtshan nang skor zhes sogs phran rang nas ji ltar 'dri rang yang mi go ba 'dug lags /
bla med skabs dbang shes dang rang bzhin rtog pa'i gzhi mthun khas len min phran nas mtshan nyid la ma sbyangs stabs zhu mi shes par snang /
bla med skabs sgom sde nam rgyal gyi 'jigs byed bskyed rdzogs su rnal 'byor rol pa'i dga' ston drangs nas shes sgrib skor dgu'i rnam gzhag bshad yod snyam snyam 'dug @# / /
kyang nges nges med / /
'khor lo lag pa zhes sogs kyi don lta zhog /
gzhung ji 'dra'i tshig ris yin kyang ma nges /
khyim 'khor spangs pa zhes sogs rtsib bcu gnyis med pa nges par yin /
yang na rgyal po gnas so zhes pa'i don /
zla ba'i dbyu gu la brtsegs tshul yang na rtsibs bcu drug pa la rgyal po ste brgyad brtsegs /
rtsibs brgyad pa la gnas te nyer bzhi brtsegs /
rtsibs gsum pa la so ste so gnyis brtsegs byas la /
re re'ang bcu drug bzhir dbye bas /
zhes pa ltar brtseg tshul snga ma ltar na re re'ang bcu drug bcu drug dang /
brtseg tshul 'di ltar na re re'ang bzhi bzhir dbye bas zla ba'i dbyu gu lhag chad med par tshang zhes pa yin cing /
gzhung kha cig tu /
re re'ang drug cu bzhir dbye bas /
zhes pa yi ge ma dag pa lags /
so bdun nyer gsum zhes sogs kyis phur gdab gtor ma'i grangs bstan pa yin 'dug cing /
rgyas par gshin rje pho brgyad /
mo brgyad /
phyogs skyong bcu /
las bzhi'i gshin rje yab bzhi /
yum bzhi /
nang sgrub yab yum gsum ste so bdun dang /
'bring por /
pho brgyad /
mo brgyad /
las bzhi'i gshin rje bzhi /
chos rgyal yab yum gsum ste nyer gsum dang /
bsdus par pho brgyad /
mo brgyad /
chos rgyal yab yum gsum ste bcu gcig dang /
shin tu bsdus par chos rgyal rkyang pa gcig ste /
lcags mkhar gyi rtsig grangs dang lha'i bzhugs gnas bstun nas 'jog lugs byed kyi yod dam snyam pa las phyag len mthong thos med lags /
bsgrub bya rlung dkyil rkang brgyad steng bzhag nas| zhes pa gzhung gang gi tshig yin pa ma nges kyang /
dbang dgug gi 'khrul 'khor lta bu'i skabs yin tshe /
rlung dkyil gyi snying gi seng ge rkang pa brgyad pa la bsgrub bya bskyon pa yin nam snyam /
swa d+ha na /
zhes pa sgrub thabs la 'jug pa yod cing /
mchod pa'i nga rgyal 'dzin pa'i sngags kyi /
swa da na /
zhes pa 'dri ba yin tshe /
mnyes par byed pa la 'jug /
'jigs byed phyag zhabs la zhi khro sbrags sgrub tshang tshul bshad pa ma mthong /
rdo rje tshig sbram zhes pa'i don /
tshig sbam me ba zhig las ma gsungs pas don gyi rnam dbye rdo rje ltar phyed dka' ba yin nam snyam /
gdan gsum gyi do na sa lugs kyi gzhung rnams su gshegs pa gshegs ma phung khams dag pa'i gdan /
sems dpa' sems ma skye mched dag @# / /
pa'i gdan /
khro bo khro mo yan lag dag pa'i gdan zhes 'byung ba de yin 'dra /
ma sha zhes pa sran ma ste /
rgya sran pa dmar mo'i 'o mar spangs te dar le brgan la gril ba lce 'og tu bcug ste nyi zla gza' 'dzin gyi skabs bsgrub tshul 'jam dkar gyi las tshogs dang 'jam dbyangs chos skor sogs su 'byung ba de yin snang /
nang mchod gzhi 'bras la sbyor tshul rje chos rgyan gyi gsang 'dus bskyed rim sogs su 'byung bar gda' /
rnam 'joms kyi dam tshig pa bdag la thim zhes pa /
rang dam tshig par gsal ba 'od du zhu nas tha mal par gnas pa'i don dang /
de ltar byas pa'i dgos pa dmar skyur sogs la spyad kyang nyes pa mi 'byung ba'i ched yin zhes bdag gi bla ma bzhed /
me tog U thi ka ji ltar yin bshad pa ma mthong zhing /
ma li ka ni /
sa skya legs bshad las /
rlung gi babs pa'i mal+li ka /
dri zhim phyag dar khrod na rdzi / /
zhes dang /
snyan ngag me long las /
mal+li ka yi 'phreng tshogs can /
zhes pa'i thad kyi 'grel par me tog shin tu dkar ba zhes 'byung ba gung bsgrigs na me tog kha dog dkar zhing dri zhim pa zhig yin par mngon lags /
snga mo ngos mjal skabs phran gyi dri lan gyi snying rje gsum khyad par dmigs yul gyis 'byed tshul la tshig skyon zhugs tshul sgrub byed yang dag dang bcas pa nges shes 'drongs pa stsal byung yang /
de 'phral zin bris byed rgyu ma byung bas brjed 'dug stabs khyad par 'byed tshul ji ltar yin zhal gang gsal zhig gnang grogs kyang mkhyain lags /
