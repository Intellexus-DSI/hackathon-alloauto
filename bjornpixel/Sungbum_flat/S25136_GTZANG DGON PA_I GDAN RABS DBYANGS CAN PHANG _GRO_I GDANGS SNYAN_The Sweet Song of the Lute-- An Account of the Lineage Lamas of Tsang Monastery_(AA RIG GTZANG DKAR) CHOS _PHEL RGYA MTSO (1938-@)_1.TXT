gshegs pa de'i tshe sku gdung mdangs gsal zhing 'ja' 'od dang dri zhim po bro me tog gi char babs pa sogs ya mtshan brjod kyis mi lang zhing /
mthar sku gdung zhugs la phul ba'i ring bsrel 'od 'tsher ba kha dog sna tshogs pa yig 'bru la sogs pa'i gzugs dpag tu med pa byung ngo / /
\u0f38bcu gcig pa bse ngag dbang bkra shis rin po che ni 'khrungs rabs las /
a ma lab kyi sgrol mas lung gis zin / /
kun mkhyen 'jam dbyangs bzhad pas rjes bzung ste / /
bsnyen par rdzogs shing gdams pas tshim par mdzad / /
ngag dbang bkra shis zhabs la gsol ba 'debs / /
zhes gsungs pa ltar /
bdag nyid chen po 'di gang du 'khrungs pa'i yul ni mdo smad reb gong phyogs yin /
bod kyi rus chen bse'i rigs yin par dmu dge bsam gtan rin po ches gsungs /
dus nam gyi tshe 'khrungs pa ni rab byung bcu gcig pa'i sa rta la rigs rus cho 'bring phun sum tshogs pa'i yab yum gyi sras su ngo mtshar ba'i ltas du ma dang bcas te 'khrungs /
chung ngu nyid nas kyang dam pa'i spyod pa bdag gir mdzad de byis pa phal ba rnams kyi spyod tshul las 'das /
de nas sku tshe du mar rgyal ba'i gsung rab la sbyangs pa'i bag chags sad de dbus 'gyur chos kyi zhing du slob gnyer la phebs pa'i thugs 'dun zlog tu med pa 'khrungs nas lha sar phebs te /
dpal ldan 'bras dkar spungs pa'i sgo mang grwa tshang gi chos sgor zhugs te kun mkhyen chen po 'jam dbyangs bzhad pa'i rdo rje'i zhabs pad bsam sbyor gnyis kyis tshul bzhin bsten nas rim bzhin rab byung dang bsnyen rdzogs sogs rim par bstsal te brtse ba chen pos rjes su bzung /
sku na chung dus zhig la glo bur du zug gzer drag po zhig byung nas phal cher dbugs kyi rgyu ba yang chad song /
de 'phral kun mkhyen rin po che phebs nas ljags mchil btabs /
phyag gis phur phur mdzad thugs dmigs rgya chen po gnang bas /
de ma thag dbugs thon rim gyis nad gzhi rnams sangs dwangs su song /
de nas bsdus grwa blo rtags dbu phar mdzod 'dul lam rim rnam 'grel sogs la sbyangs brtson gnad smin gnang bas gzhung lugs rgya mtsho'i pha rol tu son te lha rams pa'i dam bca' bzhag de nas rgyud la phebs nas rab 'byams rgyud sde rgya mtsho'i don la sbyangs pa phu thag chod pa mdzad /
kun mkhyen rin po che'i zhabs la gtugs te /
dbang khrid lung man ngag bskyed rdzogs sogs kyi gnad ma lus pa bum pa gang byo'i tshul du thob /
de nas ju nang wang gis dgon sde 'debs pa'i ched du kun mkhyen rin po che mdo smad du gdan drangs pa'i tshe dam pa 'di nyid kyang phebs /
rtse gzhung sha bo'i khog dang bsang gzhung sogs su dgon sa 'tshol ba'i tshe dam pa 'di nyid kyi zhabs zhu byas te /
de dag gi tshe yang dam bca' bgro gleng sku rim gsung chos sogs 'chags med du mdzad pa sogs yab sras gnyis kyi mdzad rnam brjod las 'das /
rab byung bcu gnyis pa'i sa glang lor bkra shis 'khyil phyag 'debs mdzad pa'i tshe thog ma'i dge bskos gnang /
phyi lo rab byung bcu gnyis pa'i sa stag lo'i zla ba brgyad par kun mkhyen chen po nyid nas dbu zhwa dang gos ber gnang nas kun mkhyen khong gi rgyal tshab dam par mnga' gsol zhing /
gser gyi khri 'phang mthon por zhabs zung yun ring du bkod nas chos 'chad nyan 'grig lam kun spyod sogs la thugs khur cher bzhes gnang nas 'chad rtsod rtsom gsum sogs kyi dus 'da' bar mdzad de lo sum cu yar mar la gdan sa ba mdzad pas phyag rjes bla na med pa gnang /
skabs zhig kun mkhyen rin po che nas khyod kyis bsdus grwa zhig rtsom gsungs pas /
dam pa 'di'i zhal nas khong nyid nas gsungs dgos /
bka' pod lngas mtshon pa'i mdo sngags kyi bka' rtsom 'di 'dra zhig gnang bas bsdus grwa yang nyid nas gsungs na bzang /
bdag la 'os med zhus par kun mkhyen nyid nas bka' bkyon te ngas khyod tshe phyi ma tshun chad nas khyer 'ong bas da de tsam yang mi nus pa ci yin gsungs pas /
de nas rtsom par zhal bzhes gnang ste gsungs pa bse bsdus zhes yongs su grags pa'i legs bshad 'gran zla dang bral ba 'di nyid yin /
khri bsod nams dbang rgyal ba dang rnam gnyis nas zhal rtse'i tshul du zhal 'phros 'di ltar gnang /
khyed kyi bsdus grwa zhig brtsams yod pa de /
gzhan zhig gis 'gog rgyu zer gyin 'dug gsungs pas /
'o 'gog 'dod na myur du bkag na bzang 'dug de min na bsdus grwa de sa cha kun la khyab rgyu red zer 'dug ces gsungs pa bzhin /
mdo dbus gtsang gsum gyi yul gru dgon sde phal che bas de'i steng na 'chad nyan byed bzhin 'dug pa de lta bu red /
gzhan yang rten 'brel chen mo /
dge 'dun nyi shu rgyas bsdus gnyis /
bsam gzugs mtha' dpyod /
blo rtags sogs bka' rtsom mang du mchis /
de ltar 'chad rtsod rtsom gsum dang 'khor lo gsum gyi sgo nas rgyal bstan rin po che phyogs mthar spel te dgung lo re gcig pa rab byung bcu gnyis pa'i sa rta lor dgongs pa chos dbyings su gzhol bar gyur to / /
\u0f38bcu gnyis pa gtsang paN+Di ta sku phreng dang po gtsang dge rab 'byams pa ni /
'khrungs rabs las /
cho rigs dbus gtsang gnyis kyi gtsang gi rigs / /
rnam dag dge slong rdo rje 'dzin pa'i tshul / /
gsung rab rab 'byams smra ba'i spobs pa can / /
bshes gnyen bzang bo'i zhabs la gsol ba 'debs / /
zhes gsungs pa ltar mkhas shing grub pa'i bdag nyid gzhung lugs rab 'byams la mi 'jigs pa'i spobs pa thob pa rgyud 'jam zhing tshul khrims gtsang ma'i dri ngad khor yug tu khyab pa /
ma gcig dpal ldan lha mo sogs bstan srung rnams kyis g.yel ba med par 'phrin las sgrub pa zhig ste /
de yang mdo smad chos 'byung las gsung tshul dang 'khrungs rabs las gsung tshul cung mi mthun te /
chos 'byung ltar na a rig gtsang nag nas 'khrungs pas gtsang dger thogs shing ser byes nas slob gnyer mdzad pas bka' rab 'byams ma lus pa thugs su chud pa zhig phyis rang yul du phebs nas bstan 'gro'i don mang po mdzad nas mya ngan las 'das pa lta bu zhig gsungs /
'khrungs rabs ltar na dbus gtsang gnyis su phye ba'i gtsang nas 'khrungs pa'i gtsang du thogs pa lta bu gsungs /
bkra shis lhun por thugs gnyer rgya chen po gnang nas mkhas shing grub pa brnyes pa zhig dgos dbang gis mdo smad du byon nas a rig sde ba yang yon mchod du gyur cing mdo smad du dgongs pa rdzogs pa lta bu zhig ste /
bshad tshul gang ltar yang a rig sde khrod du dgongs pa rdzogs 
