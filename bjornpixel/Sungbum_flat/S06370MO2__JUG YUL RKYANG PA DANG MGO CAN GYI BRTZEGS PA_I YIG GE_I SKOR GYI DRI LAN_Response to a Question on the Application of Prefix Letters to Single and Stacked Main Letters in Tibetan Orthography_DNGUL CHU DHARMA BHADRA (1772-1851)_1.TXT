! bzhi pa /
za ma tog las /
ba yig sngon 'jug pho yin pas /
ming gzhi'i pha yig ka ca dang / /
ta tsa mo yig ga nga zha / /
za sha sa na ra la la'o / /
zhes pa 'dis ba yig gi 'jug yul rkyang pa dang mgo can gyi brtsegs pa gnyis ka bstan pa ma yin gyi /
rkyang 'phul du grags pa kho na'i 'jug yul bstan pa yin te /
'di'i thad kyi mchan bur /
'dir yang ka ga sa gsum rkyang brtsegs gnyis ka 'phul /
ra la gnyis brtsegs pa kho na 'phul /
gzhan rnams rkyang pa kho na 'phul lo / /
zhes gsungs pa'i phyir /
grub ste /
ka rkyang 'phul /
gnang bkag ces sogs dang /
brtsegs 'phul /
bcings pa'i bkyigs zhes sogs dang /
ga rkyang 'phul lam bgags pa zhes sogs dang /
brtsegs 'phul /
dus sogs bgyangs /
zhes sogs dang /
sa rkyang 'phul /
tshogs bsags zhes sogs dang /
brtsegs 'phul bzod bsran zhes sogs kyis bstan /
ra brtsegs 'phul bcom brlag yul du zhes sogs dang /
la brtsegs 'phul tshogs bzlu mas zhes sogs kyis bstan /
gzhan rnams rkyang pa kho na 'phul ba rtogs sla yang /
na yig 'phul ba'i dper brjod mi 'byung ba ni /
rje 'di'i rtags 'jug 'grel par /
sngon gyi dag yig 'ga' zhig na /
na bza' b+nabs pa bas 'phul ldan /
zhes pa dang /
glegs bam 'ga' na'ang snang ba grags chung zhing dgos pa chung bas /
mkhas pa phyi ma dag @# / /
mi bzhed pa legs shing /
gyon pa'i mnabs pa mas 'phul nyid do / /
zhes gsungs pa ltar ro / /
des na 'dir yang zhes pa rkyang pa dang mgo can gyi brtsegs pa gnyis su phye ba'i rkyang pa 'dir yang 'dogs can gyi brtsegs pa dang 'dogs can min pa'i rkyang pa gnyis yod /
ces pa'i don no / /
de ltar rkyang pa dang /
'dogs can gyi brtsegs pa dang /
mgo can gyi brtsegs pa gsum ga la ba yig gi sngon 'jug 'thob pa yod kyang /
'jug yul gtso bo de thod du mgo gang la yod pa'i yi ge de dang /
smad du 'dogs gang la yod pa'i yi ge de yin pa ni /
mgo can dang 'dogs can zhes pa'i ming dang /
sgra gdangs gtso bor 'byung tshul dang /
pa sde la sa ra la gsum gyi mgo gang yod kyang ba'i sngon 'jug mi thob pa bcas la gzu bo'i blos zhib tu brtags na shes par nges so / /
mdor na rje zha lu ba dang /
rje si tu gnyis ka /
nga ja nya na dza lnga rkyang pa la bas 'phul mi bzhed pa dang /
de lnga mgo can la bas 'phul 'thob par bzhed pa la dgongs pa'i dbyings mthun no / /
zhes brjod pa la mngon sum la bsnyon na ma gtogs lung rigs kyi gnod pa gang yang mi 'babs pa lags /
