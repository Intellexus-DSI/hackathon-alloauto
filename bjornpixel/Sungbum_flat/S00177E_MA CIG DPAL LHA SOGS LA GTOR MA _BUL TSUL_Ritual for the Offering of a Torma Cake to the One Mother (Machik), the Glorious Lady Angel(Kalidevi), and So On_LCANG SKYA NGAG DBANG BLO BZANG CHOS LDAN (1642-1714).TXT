@# / /
ma cig dpal lha sogs la gtor ma 'bul tshul bzhugs so / /
@## / /
ma cig dpal lha dang tshe ring mched lnga bstan ma bcu gnyis /
rgyal chen rnam thos sras /
dpal mgon zhal bzhi pa /
chos skyong lcam srid /
la mo chos skyod dang rgyal po sku lnga /
mkha' 'gro'i spyi gtor /
rma chen spom ra dang /
yul lha ga'i bdag rnams la gtor ma 'bul tshul mdor bsdus pa ni /
lha mo'i gtor 'bul gyi mjug tu /
rang gi thugs ka'i hUM las 'od zer 'phros /
rang bzhin gyi gnas nas ma gcig dpal gyi lha mo / /
rang rang so so'i gnas mchog nas /
tshe ring mched lnga bstan ma bcu gnyis 'khor dang bcas pa spyan drangs /
mgron rnams kyi ljags hUM las skyes pa'i rdo rje rtse gcig pa 'od kyi sbu gu can du gyur pas gtor ma'i bcud thams cad drangs te gsol bar gyur /
oM shrI de wi sa ba ri wa ra i dam pa liM ta kha kha khA hi khA hi /
gsum gyis dpal lha /
oM badzra sa ma ya Ta ki ni ma ma pany+tsa sid d+hi dz+nyA na sa ma ya i dam ba liM ta kha kha khA hi khA hi /
gsum gyis tshe ring mched lnga /
oM a ka ro mu khM sarba d+harmA N'M Adya nud pan+na twad na maH sarba ta thA ga to b+h+yo bi shwa mu khe b+h+yaH sarba tad khM ud ga te s+pha raNa i mM ba liM ta kha kha khA hi khA hi /
gsum gyis bstan ma bcu gnyis dang 'khor spyi la gtor ma phul /
oM shrI de wi sa pA ri wa ra argM nas shap+ta pratI ts+tsha hUM swAhA /
zhes pas gtso 'khor thams cad mchod /
oM shrI de wi sa pa ri wa ra oM AH hUM /
tshe ring mched lnga /
bstan ma bcu gnyis yul lha bzhi bdag dang bcas pa rnams kyi zhal du oM AH hUM /
zhes pas thams cad la nang mchod 'bul / /
b+h+yoH rdo rje 'chang gi yum chen dbyings phyug ma / /
'gro ba'i don du sprul pa'i skur bstan pa / /
dpal gyi lha mo tshe ring mched lnga dang / /
bstan ma bcu gnyis 'khor dang bcas la bstod / /
rang gi thugs ka'i hUM las 'od zer 'phros / /
ri rab kyi byang phyogs nas rgyal po chen po rnam sras 'khor dang bcas pa spyan drangs /
mgron rnams kyi ljags hUM las skyes pa'i rdo rje dkar po rtse gcig pa 'od kyi sbu gu can du gyur pas gtor ma'i bcud @# / /
thams cad drangs te gsol bar gyur /
oM bai shra wa Na sa pa ri wa ra i dM ba liM ta kha kha khA hi khA hi /
zhes pa gsum gyis rnam sras 'khor bcas la gtor ma phul /
baiH shra wa Na sa ba ri wa ra argM sogs kyis mchod| rgyal chen rnam mang thos sras nor mang ldan / /
gser gyi lhun po lta bur brjid pa'i sku / /
sprin bral nyi ma stod gi gzi brjid can / /
'dod dgu'i char 'beb khyod la phyag 'tshal lo / /
ces bstod /
rang gi thugs ka'i hUM las 'od zer 'phros /
rang bzhin gyi gnas nas dpal rdo rje nag po chen po zhal bzhi ba 'khor dang bcas pa spyan drangs /
mgron rnams kyi ljags hUM las skyes pa'i rdo rje rtse gcig pa dmar po 'od kyis sbu gu can du gyur pas gtor ma'i bcud thams cad drangs te gsol bar gyur /
oM ma hA kA la kA la bi kA la /
ra Ti ta To mI nI /
tsan+Ta li /
rak+Sha si /
si dag li /
de wi sa pa ri wa ra namH sarba ta thA ga to b+h+yoH bi shwamu khe b+h+yaH sarba tad khM ud ga te s+pha ra Na hi mM ga ga na khM| gri h+na dam ba liM te ye swAhA /
zhes pa gsum gyis gtso 'khor thams cad la gtor ma 'bul /
oM tsa tur mu kha sa pa ri wa ra argM sogs kyis mchod /
oM tsa tur mu kha sa pa ri wa ra oM AH hUM /
gis nang mchod phul /
sku gsum mngon gyur rdo rje 'chang dbang gi /
rnam gsum bstan pa srung zhing spel ba'i phyir / /
srid gsum gdug pa ma lus 'joms mdzad pa / /
cho 'phrul gsum ldan khyod la bdag bstod do / /
zhes bstod /
rang gi thugs ka'i hUM las 'od zer 'phros /
rang bzhin gyi gnas nas chos skyong dregs pa lcam srid 'khor dang bcas pa spyan drangs /
mgron rnams kyi ljags hUM las skyes pa'i rdo rje rtse gcig pa dmar po 'od kyi sbu gu can du gyur pas gtor ma'i bcud thams cad drangs te gsol bar gyur /
oM ra k+mo pra Na adma sa pa ri wa ra sarba bi g+h+nana shadruM i dM ba liM ta kha kha khA hi khA hi /
zhes pa gsum gyis lcam srid 'khor bcas la gtor ma phul /
oM ra k+mo pra Na adma sa pa ri wa ra argM sogs kyi mchod| oM ra k+mo bra Na adma sa pa ri wa ra oM AH hUM gis nang mchod 'bul /
hUM chos nyid zhi ba'i dang las ma g.yos kyang / /
ma rungs 'dul phyir drag po'i skur bstan nas / /
mthu stobs phun tshogs bstan pa bsrung mdzad pa'i / /
sgrol 'gying bshan pa dmar po la phyag 'tshal / /
zhes bstod /
hUM 'jig rten mchod bstod dkyil 'khor gru 'dzin pa / /
dregs pa'i ded dpon sum cu'i nad tshan nas / /
dpe kar rgyal po sku lnga gsang yum dang / /
blon po 'khor tshogs rgya mtsho da tshur byon / /
khyad par dgra lha'i rgyal po mthu bo che / /
lha yi dge bsnyen tshangs pa dud thod can / /
dgra lha skyes gcig sprul pa'i bstan skyod che / /
blon po rdo rje grags ldan 'khor bcas sbyon / /
khrag gi sgo dang bdun las nyer brdol pa'i / /
btsan rgod dmag dpon 'bar ba spun bdun dang / /
khyad par btse'u dmar po yang le wer / /
pho nya mdag gzhug 'khor bcas gnas 'dir sbyon / /
dmar chen gtor ma'i ri bo mkha' la bsnyegs / /
khrag chang btud brgya mtsho lta bur 'khyil / /
phyi nang gsang ba'i mchod pa 'bul byed na / /
rol zhig khA rM khA hi zhal du 'bul / /
bshad sgrub bstan pa yar ngo'i zla ltar rgyas / /
bstan 'dzin skyes bu'i sku tshe 'phrin las spel / /
yul phyogs kun du 'thab rtsod mu gnang / /
dus kyi 'khrugs pa ma lus zhi bar mdzod / /
phaiM rang gi thugs ka'i hUM 'od zer 'phros / /
rang rang so so'i gnas nas dreg pa sde brgyad kyi tshogs thams cad spyan drangs te /
skad cig gis 'od gsal du bcug pa las 'jigs byed kyi skur bzhengs pa'i mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud thams cad drangs te gsol bar gyur / /
oM kha kha khA hi khA hi /
sarba yak+Sha /
rak+Sha sa b+hu ta /
pre ta bi sha tsi /
un+ma da a ba sma ra /
badzra TA ka /
TA gi hya da ya /
i mM ba liM /
gri h+naM tu sa ma ya ra k+Sha n+tu /
mA ma sarba sid d+hi m+me phra yats+tsha n+tu ya the bM /
yathe Sh+TaM /
b+hu dza tha /
bi ba thA /
dzi g+h+ra tha /
mA ti kra ma thA /
ma maH sarba @# / /
karda ya| sad su khM bi shud d+ha ye /
sa ha yi ka b+ha wan+tu hUM hUM phaT phaT swAhA /
lan gsum /
oM argM pratI ts+tsha hUM swAhA /
oM pA tyaM pra tI ts+tsha hUM swAhA /
oM badzra puSh+pe AH hUM swAhA /
de bzhin du sbyar te /
d+hu pe| dI ba| gan+d+he /
nai we tye /
shap+ta AH hUM swAhA /
sde brgyad kyi tshogs rnams kyi zhal du oM AH hUM /
lha yi tshogs rnams ma lus dang / /
klu yi tshogs rnams ma lus dang /
gnod sbyin tshogs rnams ma lus dang / /
srin po'i tshogs rnams ma lus dang / /
'byung pa'i tshogs rnams ma lus dang / /
yi dags tshogs rnams ma lus dang / /
sha za'i tshogs rnams ma lus dang / /
smyo byed tshogs rnams ma lus dang / /
brjod byed tshogs rnams ma lus dang| |mkha' 'gro'i tshogs rnams ma lus dang / /
ma mo'i tshogs rnams ma lus dang / /
ma lus pa ni thams cad dag /
'dir gshegs bdag la dgongs su gsol / /
bstan pa bsrung dang 'gro ba'i don mdzad phyir / /
thugs dam bcas shing zhal gyis bzhes pa rnams / /
dpal chen bka' stod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyi mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pa / /
dngos grub kun gyi bka' drin bdag la stsol| |rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi| |las kyi dngos grub bdag la stsol / /
bsrung mas rtag du grogs mdzod cig /
dus min 'chi dang nad rnams dang / /
gdon dang bgegs rnams zhi ba dang| |rmi lam ngan dang mtshan ma ngan / /
bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
oM grub pa'i dbang phyug padma 'byung gnas dang / /
blo bzang rgyal ba'i dbang pos bka' bsgos bzhin / /
bstan pa skyong mdzad lha yi dge bsnyen che / /
'khor bcas thogs pa med par gshegs su gsol / /
phyi nang gsang ba'i mchod pa'i sprin dkrigs shing / /
gser skyems bdud rtsi'i btung ba rgya mtshor 'khyil / /
sha khrag gtor ma ri rab ltar spungs nas / /
brag btsan dgra lha'i rgyal po 'khor bcas mchod / /
rnam 'dren thams cad gzigs pa'i spyan snga ru / /
dang po thugs bskyed sa bcu mthar son pa / /
'brog gnas tshul bzung rma chen spo mar zhes / /
chos 'khor skyong mdzad srung ma khyod la bstod / /
oM shar phyogs yangs pa'i nor 'dzin lha lam la / /
dbang bsgyur lha yi dge bsnyen dpa' bo che / /
sde brgyad 'byung bo'i tshogs dang lhan cig tu / /
'dir byon rnal 'byor bcol ba'i 'phrin las mdzod / /
phyi nang mchod tshogs par snang khyon gang zhing / /
khyad par sha khrag gtor mas sa gzhi'i tshogs / /
yongs su bkang ste bdud rtsir byin rlabs nas / /
gzhi bdag gnas bdag 'khor bcas mnyes phyir 'bul / /
dam rdzas mchod gtor rgya mtsho 'di bzhes la / /
rnal 'byor bdag cag dpon slob 'khor bcas kyi / /
rkyen ngan bar chad thams cad zhi ba dang / /
mthun rkyen bsam don yid bzhin @# / /
'grub par mdzod / /
rgya gar bod yul mdo smad rgya nag po / /
hor sog yul gyi gzhi bdag thams cad dang / /
khyad par mtsho bdun lha khang chen mo yi / /
nye 'khor ri brag klud dang mtsho chu mig /
'bab chu khron pa lam 'phrad ne'u thang / /
rtsi shing nags tshal sogs la gnas pa yi / /
yul lha gzhi bdag mtsho sman la sogs pa'i / /
lha klu gzhi bdag 'byung po'i rigs rnams la / /
'dod yon lnga ldan bza' bca' btud pa'i tshogs / /
'bul lo bzhes la dpon slob 'khor bcas la / /
ko long ru nga phrag dog ma mdzad par /
gnas po mthun rkyen stong grogs bzang po mdzod / /
ces pa 'di ni mtsho bdun gyi lha khang chen mo'i dge 'dun pa rnams kyi tshogs 'don du ngag dbang blo bzang chos ldan dpal bzang pos bsgrigs pa'o / / / /
dge'o / /
legs sho / / / /

