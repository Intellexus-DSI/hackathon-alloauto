@# / /
zag med gsur bsngo'i 'khrid yig sngon med legs bshad mthong ba don ldan zhes bya ba bzhugs so / /
@## / /
na mo gu ru many+dzu g+ho ShA ya /
mtshungs med bla ma rnams dang / /
dbyer med lha la btud nas / /
zag med gsur bsdo'i 'khrid yig /
sngon med legs bshad spel lo / /
de yang paN chen blo bzang chos kyi rgyal mtshan gyis mdzad pa'i tsha gsur bsdus pa'i go don dang dmigs rim mdor bsdus tsam zhig 'chad pa la gsum rtsom pa la 'jug pa'i yan lag mchod brjod /
brtsams pa'i gzhung lugs dngos /
rtsom pa mthar phyin pa'i yan lag sbyar byang ngo / /
dang po ni /
na mo gu ru many+dzu g+ho ShA ya /
zhes pa ste /
na mo phyag 'tshal lo / /
gu ru bla ma /
many+dzu 'jam pa'i /
g+ho Sha dbyangs /
a ya la sta /
bla ma 'jam pa'i dbyangs la phyag 'tshal lo / /
zhes pa'o / /
gnyis pa la gnyis /
tsha gsur gtong tshul dang /
@# / /
btang ba'i phan yon no / /
dang po la gsum /
sngon 'gro /
dngos gzhi /
mjug chog go /
dang po ni /
'dir tsha gsur gtong bar 'dod pas /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa 'di dag gis / /
'gro la phan phyir sangs rgyas 'grub par shog /
ces pa ste /
de yang yul dus gang yang rung bar mtshan nyid dang ldan pa'i gang zag gis mdun du rin po che'am rdza lta bu'i snod gtsang zhing gas chag med par me grung dud pa med pa la phye mar gtsang mar 'bru sman dri snying rin po che rnams kyi phye ma btab ste sbrus pa'i gsur rdzas blug la chu gtsang gis bran nas /
kun slong bcos te mdun gyi nam mkhar pad zla'i gdan la bla ma spyan ras gzigs la dkon mchog gsum gyis bskor ba la dad gus dang /
rang gi mtha' skor du pha ma sems can thams cad bsams nas nges 'byung dang snying rje gsal btab ste /
rang gzhan thams cad kyis brjod par mos nas /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi /
zhes lan gsum gyis snying nas skyabs 'gro byas pas skyabs yul rnams las bdud rtsi 'od zer dang bcas pa byung nas rang gzhan thams cad kyi lus sems la zhugs pas sdig sgrib dag nas skyabs 'og tu chud pa'i mos pa brtan po bya'o / /
de nas rang gzhan thams cad kyi sbyin tshul sgom pa'i gzhi gsum gyis bsdus pa'i dge ba'i mthu nus la brten nas sems can gyi don du sangs rgyas thob par shog cig snyam du bdag gis sbyin sogs bgyis pa 'di dag gis / /
'gro la phan phyir sangs rgyas 'grub par shog /
ces lan gsum gyis byang chub kyi sems shugs brag tu bskyed pas / /
snod bcud thams cad skyabs yul dang / /
skyabs yul gzhan rnams bla ma spyan ras gzigs dang /
de rang gi smin mtshams su thim pas sgo gsum byin gyis brlabs pa'i mos pa bya'o /
! /
gnyis pa dngos gzhi la bzhi /
gang gis bsngo ba'i rten lhar bskyed pa /
gang la bsngo ba'i mgron spyan 'dren pa /
gang zhig bsngo ba'i rdzas byin gyis brlab pa /
ji ltar bsngo ba'i tshul dngos so / /
dang po ni /
rang nyid 
