@# / /
lha chen tshangs pa zhi drag dang ne ser rjo bo chen po'i rjes gnang gtod tshul blo rmongs snying gi mun sel zhes bya ba bzhugs / /
@# / /
na mo gu ru b+dz+ra b+hai ra wA ya /
'dir lha chen tshangs pa zhi drag gi rjes gnang ji ltar bya tshul ni /
gnas gtsang mar stegs bu'i khar many+dzi la bskyed gtor dmar po zur gsum pa dkar dmar gyi rgyan ldan la sku rten tsak li gtor gdugs kyis spras pa /
mdun du 'bul gtor zlum po /
bdag mdun gyi mchod pa /
gsung rten glegs bam /
thugs rten me long hrIH dkar dmar gyis mtshan pa /
yon tan gyi rten shel dkar po /
'phrin las kyi rten gri ring dang nor gzhong /
tsan+Dan gyi bde dang zhags dmar /
las bum rdor dril me nas sogs yo byad rnams tshang bar bshams /
thog mar yi dam gyi bdag bskyed rgyas bsdus ci rigs btang /
de nas /
bum pa'i nang du nyi ma la hUM yig gi mthar bzla bya'i sngags kyis bskor ba las 'od zer 'phros /
phyogs bcu'i sangs rgyas byang sems @# / /
thams cad kyi byin rlabs nus mthu thams cad 'od zer kyi rnam bar bsdus te bum chu la thim par gyur /
hrIH Sh+TIH bzla /
sngags 'khor yang 'od du zhu nas bum chu la thim par gyur /
ces bsang chu bsgrub /
de nas phyi nang gi mchod pa dang gtor ma byin gyis brlabs la rten las sngags kyis bsangs /
swa b+hA was sbyangs /
stong pa'i ngang las b+h+rUM las rin po che'i gzhal yas khang gi nang du rta mchog sprin gyi shugs can gyi steng du /
hrIH yig dkar po yongs su gyur pa las /
lha chen tshangs pa chen po sku mdog dkar po zhal gcig phyag gnyis pa /
phyag g.yas shel dkar gyi gri ring 'phyar zhing /
g.yon nor gzhong dang zhags mdud bsnams pa /
spyan gsum hur bag tu gzigs shing khro 'dzum sgeg pa'i nyams dang ldan ba /
rin po che'i rgyan dang dud thod kyis spras shing gser gyi khrab rmog dang sag lham gsol ba /
de'i thugs ka nas mdun du hrIH dmar smug chad pa las rta mchog rag ba'i steng du /
lha chen tshangs pa drag po sku mdog dmar smug dmar la zlum pa'i spyan gsum dang ldan pa'i zhal gcig phyag gnyis pa /
phyag g.yas ts+dan na gyi beng chen dang /
g.yon btsan zhags dmar po bsnams pa /
smin ma dang smar dmar ser 'khyug cing zhal mche ba gtsigs pa /
dar ljang gi stod g.yogs dang za 'og gi ber can /
bse'i khrab rmog dang sag lham gsol ba /
gtum drag rngams pa'i tshul gyis me dpung rab tu 'bar ba'i klong na dam can rgya mtsho'i tshogs kyis bskor nas bzhugs pa'i spyi bor oM dkar po /
mgrin bar AH dmar po /
thuD kar hUM sngon pos mtshan par gyur /
thuD ka'i hUM las 'od 'phros pas /
la mo byang chub lcog la sogs pa nas lha chen tshangs pa zhi drag 'khor dang bcas pa spyan drangs /
kyaiH chos dbyings bde ba chen po'i pho brang nas / /
sprul pa'i gar mdzad lha yi dge bsnyen che / /
bstan pa srung zhing rnal 'byor bu bzhin du / /
skyong mdzad dgra lha chen po gshegs su gsol / /
e hye hi /
dzaH hUM baM hoH dam tshig pa dang gnyis su med par gyur /
oM m+hA brah+ma Na sa pa ri wA ra ar+g+haM nas /
sha p+ta pra tI ts+tsha hUM swA hA'i bar dang /
oM AH hUM /
btags @# / /
pas nang mchod /
rgyal ba kun gyi gsang ba ma lus pa / /
gcig bsdus sprul pa'i gar mdzad rdo rje 'dzin / /
padmA ka ra'i dge bsnyen tshangs pa cher / /
lus ngag yid gsum gus pas phyag 'tshal lo / /
zhes bstod /
oM b+dz+ra thang ka ra mun nyid khu sha le swA hA /
zhes bzla /
chos skyong 'khor bcas rnams kyi ljags 'od zer gyi sbu gus gtor ma drangs te gsol bar gyur /
oM m+hA prah+ma Na sa pa ri wA ra i daM ba liM ta kha kha khA hi khA hi /
lan gsum /
sngar bzhin mchod bstod /
lha chen tshangs pa zhi drag gis / /
sku gsung thugs kyi yon tan rnams / /
gzhan phyir mngon du mdzad pa bzhin / /
slob ma rnams la stsal du gsol / /
zhes lan gsum gsol ba gdab /
de nas slob ma rnams kyis khrus phyag maN+Dal phul /
slob dpon gyis /
'o| nam mkha' dang mnyam pa'i sems can thams cad kyi don du sangs rgyas kyi go 'phang thob par bya /
de'i ched du dam pa'i chos zab mo gsan dgongs pa byang chub kyi mchog tu thugs bskyed pa gsal btab nas gsan par zhu /
gsan bya'i chos ni /
sangs rgyas snang ba mtha' yas ngur smrig 'dzin pa'i dge slong gi gar du zlos pa rje btsun blo bzang dpal ldan ye shes dpal bzang pos /
gang dang ngo bo gcig la ldog pa tha dad kyi tshul du bstan pa lha chen tshangs pa dud gi thor tshugs 'chang ba la bka' lung ji ltar stsal ba ltar / /
lha chen nyid rang rten gyi khog tu zhugs te bka'i pho nya dge slong rdo rje'i mtshan can dang /
rdo rje 'dzin pa blo bzang rab rgyas zung la snga phyir rjes gnang srog gtad ji ltar stsal ba dag snga mas zhe hor du yi ge ris su bkod pa dang phyi mas bdag cag gi dpal ldan bla ma dam pa dka' chen rin po che ye shes bkra shis dpal bzang po'i zhal snga nas la man ngag tu stsal ba gnyis gung bsgrigs te lha chen tshangs pa zhi drag gi rjes gnang zab mo 'bul ba yin pas /
thog mar gnas khang gzhal yas khang dang slob dpon dpal rdo rje 'jigs byed chen por mos pa la gsol ba 'debs pa 'di'i rjes zlos mdzod /
kun mkhyen ye shes phung po can / /
srid pa'i 'khor lo rnam sbyong ba / /
de ring bshad pa'i rin chen gter / /
gtso bos bdag la bka' drin stsol / /
lan gsum /
rgyud dag pa'i slad du mdun bskyed gnas su lha chen tshangs pa zhi drag 'khor dang bcas pa la bla ma yi dam sangs rgyas byang sems mkha' 'gro chos srung gis bskor nas bzhugs pa'i spyan sngar sems can thams cad kyi don du rdzogs pa'i sangs rgyas kyi go 'phang thob par bya /
de'i phyir du rgyal sras kyi spyod pa rnams la tshul bzhin du bslab par bya'o snyam pas yan lag bdun gyi sgo nas smon 'jug gi sems bskyed pa 'di'i rjes zlos mdzod /
dkon mchog gsum la bdag @# / /
skyabs mchi /
nas| 'grub par shog /
lan gsum /
rjes gnang gi gzhi dgod pa'i slad du slob ma rnams las sngags kyis bsangs /
swa b+hA was sbyangs /
stong pa'i ngang las slob ma rnams kyi go sar b+h+rUM las rin po che'i gzhal yas khang gi nang du /
rta mchog sprin gyi shugs can gyi steng du hrIH yig dkar po yongs su gyur pa las /
slob ma rnams lha chen tshangs pa chen po /
zhes pa nas /
thugs kar hUM sngon pos mtshan par gyur /
ces pa'i bar gyis bskyed /
dngos gzhi la lnga las /
dang po sku'i rjes gnang dang srog gtad gyi slad du gsol ba 'debs pa 'di'i rjes zlos mdzod /
rdo rje 'dzin pa dgongs su gsol / /
bdag la tshangs pa zhi drag gi /
sku yi rjes gnang stsal du gsol / /
sku yi srog gtad stsal du gsol / /
lan gsum /
sku rten gtor ma slob ma'i mgor bzhag ste /
lha chen tshangs pa zhi drag gi sku las 'od zer 'phros /
phyogs bcu'i rgyal ba sras bcas kyi sku'i byin rlabs thams cad bdud rtsi 'od zer dkar po'i rnam par spyan drangs /
lha chen tshangs pa zhi drag la thim /
de las bdud rtsi dkar po'i rgyun babs /
pa slob ma lhar gsal ba'i spyi bor thim pas| lha chen tshangs ba zhi drag gi sku'i rjes gnang dang srog gtad thob pa'i mos pa mdzod /
oM mahA brah+ma Na sa pa ri wA ra kA ya sid+d+hi oM /
zhes brjod /
gnyis pa gsung gi rjes gnang dang srog gtad kyi slad du sku yi zhes pa gsung gi zhes par bsgyur nas lan gsum gsol ba gdab /
gsung rten glegs bam slob ma'i lag tu gtad de /
glegs bam gyi yig 'bru las 'od zer 'phros bcu'i rgyal ba sras bcas kyi gsung gi byin rlabs thams cad bdud rtsi 'od zer dmar po'i rnam par spyan drangs /
glegs bam la thim /
de las bdud rtsi dmar po'i rgyun babs pa /
slob ma lhar gsal ba'i mgrin par thim pas /
lha chen tshangs pa zhi drag gi gsung gi rjes gnang dangs srog gtad thob pa'i mos pa mdzod /
oM mahA brah+ma Na sa pa ri wA ra wA ka sid+d+hi AH zhes brjod /
gsum pa thugs kyi rjes gnang dang srog gtad kyi slad du /
thugs kyi zhes par bsgyur nas lan gsum gsol ba gdab /
thugs rten me long slob ma'i lag tu gtad de /
me long gi sa bon las 'od zer 'phros /
phyogs bcu'i rgyal ba sras bcas kyi thugs kyi byin rlabs thams cad bdud rtsi 'od zer sngon po'i rnam par spyan drangs me long la thim /
de las bdud rtsi sngon po'i rgyun bab pa /
slob ma lhar gsal ba'i snying gar thim pas /
lha chen tshangs pa zhi drag gi thugs kyi rjes gnang dang srog gtad thob pa'i mos pa mdzod /
oM mahA brah+ma Na sa pa ri wA ra tsit+ta sid+d+hi hUM /
zhes brjod /
bzhi pa yon tan gyi rjes gnang dang srog gtad kyi slad du /
yon tan zhes par bsgyur nas lan gsum gsol ba gdab /
yon tan gyi rten @# / /
shel dkar slob ma'i lag tu gtad de /
shel dkar las 'od zer 'phros /
phyogs bcu'i rgyal ba sras bcas kyi yon tan gyi byin rlabs thams cad bdud rtsi 'od zer ser po'i rnam par spyan drangs /
shel dkar la thim /
de las bdud rtsi ger po'i rgyun babs pa /
slob ma lhar gsal ba'i lte bar thim pas /
lha chen tshangs pa zhi drag gi yon tan gyi rjes gnang dang srog gtad thob pa'i mos pa mdzod /
oM mahA brah+ma Na sa pa ri wA ra gu na sid+d+hi swA /
zhes brjod /
lnga ba 'phrin las kyi rjes gnang dang srog gtad kyi slad du /
'phrin las zhes par bsgyur nas lan gsum gsol ba gdab /
'phrin las kyi rten phyag mtshan gyi tsak li slob ma'i lag tu gtad de /
phyag mtshan las 'od zer 'phros /
phyogs bcu'i rgyal ba sras bcas kyi 'phrin las kyi byin rlabs thams cad /
bdud rtsi 'od zer ljang gu'i rnam par spyan drangs /
phyag mtshan la thim /
de las bdud rtsi ljang gu'i rgyun babs pa /
slob ma lhar gsal ba'i gsang gnas su thim pas /
lha chen tshangs pa zhi drag gi 'phrin las kyi rjes gnang dang srog gtad thob pa'i mos pa mdzod /
oM mahA brah+ma Na sa pa ri wA ra karma sid+d+hi hA /
zhes brjod /
mjug chog lha bstim ba'i rjes gnang ni /
gtor rten slob ma'i mgor bzhag ste /
rtsa brgyud kyi bla ma yi dam sangs rgyas byang sems mkha' 'gro chos srung spyi dang /
khyad par du lha chen tshangs pa zhi drag 'khor dang bcas pa khyed rnams la slob ma 'di rnams gnyer du gtad pa yin pas /
nyin gsum gyi bya ra dang mtshan gsum gyi mel tshe g.yel med du mdzad nas /
byang chub sgrub pa'i 'gal rkyen bar chad thams cad srungs /
mthun rkyen legs tshogs thams cad spel /
zhi rgyas dbang drag gi 'phrin las gang bcol ba thams cad thogs pa med par sgrub par sgrub par mdzad du gsol / /
zhes gsol ba btab pas gtor ma'i lha 'od du zhu nas slob ma rnams la thim par gyur /
sngags kyi mthar dzaH hUM baM hoH brjod cing dril bu gsil /
slob ma rnams kyis kyang mchod gtor chag med du 'bul ba sogs dam tshig rnams legs par bsrung snyam pas 'di'i rjes zlos mdzod / /
gtso bos ji ltar bka' stsal pa / /
de dag thams cad bdag gis bgyi / /
lan gsum /
maN+Dal phul /
legs tshogs thams cad kyi rtsa ba bla ma la /
rang nyid bran du 'bul ba 'di'i rjes zlos mdzod / /
deng nas brtsams te bdag bran du / /
khyed la bdag ni 'bul lags kyis / /
khyed kyis slob mar gzung ba dang / /
cha yis kyang ni spyad du gsol / /
lan gsum /
bsngo smon shis brjod byas la las kyi rjes mi mngon par bya'o / /
zhes lha chen tshangs pa zhi drag gi rjes gnang ji ltar bya tshul gsal bar bshad pa 'di ni /
bdag cag gi dpal ldan bla ma dam pa dka' chen rin po che de nyid nas dge slong blo bzang rdo rje'i mtshan can dang /
rdo rje 'dzin pa blo bzang @# / /
rab rgyas gnyis kas la mo chos skyod chen po dngos nas thob pa'i phyag len snga phyi gung bsgrigs te stsal ba ji lta ba bzhin slob ma'i char gtogs dge slong d+harma b+ha dras yi ger bris pa'o / /
bi shud+d+ha / /

