@# /
khi mo k+Sh+pa sh+tsa r+ya b+hA ha sa mu dro t+ta ra ma hA be tyA d+ha ra wA gi n+d+ra gya bi ha ra ti sma @# / /
byang ba rig 'dzin chen po ngag gi dbang po'i rnam par thar ba ngo mtshar bkod ba rgya mtsho bzhugs /
gter sbyon sprul sku sbyor lde ma zhabs /
@## / /
namH prab+hu tsakre shwa ra bidyAd+ha rawa gin+d+rA ya /
phun tshogs ngo mtshar bkod pa'i rang bzhin dkyil 'khor rgya mtsho'i gling bzhi la / /
rmad byung mkhyen brtse nus par ldan pa'i gsar sbyangs 'khor lo rtsibs stong gis / /
mnga' sgyur ngag dbang rig 'dzin rdo rje chos rgyal bstan pa'i rgyal na zhes / /
sngags 'chang yongs kyi gtsug na mngon mtho padma'i gdung tshab dam pa rgyal /
ka dag chos dbyings klong du ro gcig kyang / /
lhun grub gzugs sku'i bkod pa dbang po'i gzhu / /
bgrad yas sgya 'phrul dra ba'i rol gar mkhan / /
'gro la kun khyab thugs rje'i gzigs mor mtshar / /
de phyir rgyal dbang padma'i ring lugs mchog /
spel phyir skye rabs dpag bsam nor bu'i 'phreng / /
srid zhi'i legs tshogs 'dod pa 'jo ba'i gtam / /
snyan pa srid pa'i rtse mo'i bar du khyab / /
zab cing ches brling rlabs 'phreng gyis sbas pa / /
dpag dka'i mjad bzang yid bzhin dbang gi rgyal /
kun gyis mthong ba'i skal ba phra na yang / /
phan bde'i nor bu'i 'byung khungs gcig padma'i gdung gso ba mnga' rus pa /
byang bdag rig 'dzin ngag gi dbang /
@# / /
pur nges / /
tshangs pas bskal par ngal ba'i khur bsten nas / /
smras kyang mdzad pa'i pha mtha' rdzogs min phyir / /
thun mong gdul byar 'tsham pa'i rtogs rjod kyi| tshig don ngo mtshar bkod pa'i rgya mtsho spel / /
rmad byung legs par bshad pa'i zil dngar can / /
skal bzang 'chi med dbang po'i spyad bya'i bcud / /
gzur gnas legs bris tshogs kyi dga' ston du / /
glegs bam rin chen za ma tog tu 'khyil / /
zhes shis brjod pa'i tshig gis sdun bsus te / /
dpal auD+Di yA na'i slob dpon chen po padma 'byung gnas kyi rgyal tshab rig sngags 'chang ba'i 'khor los sgyur ba mi nyag byang pa sngags 'chang ngag dbang rig 'dzin rdo rje chos rgyal bstan pa'i rgyal mtshan dpal bzang po zhes mtshan gyi rnga gsang phyogs kyi rna rgyan du 'god pa gang de'i zhing khams rgya mtshor sprul pa'i rnam rol grangs med pa'i bkod pa ston pa'i nang nas rgya mtsho chen po las skyogs kyis bcus skye rabs kyi 'phreng ba sum cu rtsa gsum gyi gsol 'debs tshigs su bcad pa dri med pad dkar bzhad pa'i 'phreng bzhes bya ba /
grang so zur chen chos dbyings rang grol rje /
gter ston gsum pa rig 'dzin chen po yol mo ba bstan 'dzin nor bu'am sngags 'chad chen po stobs ldan dpa' bos mdzad pa las /
'og min drag pa'i zhing du thog ma'i mgon po dpal kun du bzang po /
mkha' las 'ja' tshon byung ba ltar 'khor gyi rnam par shar ba dpal rdo rje sems dpa' /
de nas rim pa bzhin rgyal sras rdo rje snying po /
khyi'u chung shel rog po /
rgyal sras de bzang skyong /
byang sems ye shes snying po /
bka'i sdud po nam mkha'i mdog can /
bdag cag gi ston pa zas gtsang gi sras po'i spyan sngar skye rgu'i bdag mo /
dga' rab rdo rje'i yum mkha' 'gro bde ldan ma /
mkha' 'gro rig byed bde ma /
slob dpon 'jam dpal bshes gnyen gyi slob ma yid byin dpal /
rgyal bo in+d+ra b+hU ti'i chos blon blo gros mchog /
slob dpon chen po sin+d+hu rgya mtsho rol pa'i mtsho gling du rdzus te sku bltams pa'i tshe sku khrus gsol ba po byang sems nam mkha'i snying po /
slob dpon chen pos u rgyan gyi rgyal srid bzung ba'i dus 'khor sbas pa'i brtul zhugs 'dzin pa sems dpa' chen po /
slob dpon chen po dur khrod bsil ba'i tshal du brtul zhugs kyi spyod pa mdzad cing chos 'khor skor ba'i tshe las byed bde ba'i rdo rje /
ri bo ma la yar slob dpon chen po sde brgyad kyi gtso bor bzhugs pa'i dus kyi 'khor drag po gtum po /
slob dpon chen po dur khrod brgyad du spyod pa mdzad pa'i dus kyi 'khor shAkya mi tra /
kun dga' bo'i drung du slob dpon chen po dang lhan cig tu bsnyen par rdzogs pa dge slong zhi ba'i snying po /
mkha' 'gro'i dbang mo lha lcam man+d+ha ra ba /
bde chen ye shes skyed mdzad chang 'tshong ma bi nas /
za hor rgyal po gtsug lag 'dzin gyi chos blon ye shes @# / /
gsal /
u rgyan gyi yul gru chen po bcu drug skyong ba'i tshe bka'i sdu ba po bde ba'i 'byung gnas /
seng ge sgra sgrog gis rdo rje gdan du mu stegs tshar gcod pa'i tshe gter gyi sgrom bu 'bul ba po mkha' 'gro ma gar gyi dbang phyug /
klu'i rgyal po khyab 'jug 'dul ba'i tshe bde mchog dus snying gi yum lha mo bde 'byung gnyis pa /
dbus 'gyur rdo rje gdan gyi sri zhul brtson pa dge bsnyen sde dpon ka kha 'dzin /
bal yul yang le shod du rdo rje phur pa'i rgyud spyan 'dren pa'i pho nya bal po dzi na mi ta /
'di yan ni rgya gar du byon pa'i skye rgyud yin la /
de rjes slob dpon chen po padma 'byung ngas bod gangs can gyi ljongs 'dir phebs pa'i tshe las can dag pa'i 'khor lnga'i nang tshan zhang sna nam pa rdo rje bdud 'joms zhes sngags kyi rnal 'byor pa chen por u rgyan rin po ches le'u bdun ma'i stong thun du /
nyon cig sngags kyi rnal 'byor paH. nga ye rnam thar mdzad tshul niH. bsam gyis mi khyab brjod mi langH. zhes gzengs bsted cing grub rtags mi 'dra bar ngo mtshar can re ston pa'i rje 'bangs nyi shu rtsa lnga'i ya gyal gcig yin pas chos rgyal dbang po'i sdes rje 'bangs nyi shu rtsa lnga'i gsol 'debs smin byed dbang gi chu rgyun du /
rdo rje bdud 'joms rlung ltar thogs med / /
ces bsngags pa de'o / /
de nas bstan pa phyi dar gyi dus gsol 'debs de nyid las /
gnubs kyi rigs 'khrungs dge slong chen po / /
lho brag mkhar chur yang dag grub rnyed / /
nyi zer la chibs nam kha'i snying po / /
zhes dang /
gnubs yul rong 'khrungs sangs rgyas ye shes / /
bsgrags kyi yang rdzong gshin rje gshed 'grub / /
mthu stobs brag la phur pa 'debs der / /
zhes bsngags ba brjod pa'i yul du gyur ba de dag dang gdung rus gcig pa sngags 'chang nag po ro zan gyi sras khro phu lo tsA ba byams pa dpal zhes gsang sngags gsar ma'i lo tsA ba chen po de nyid du gyur pa'i tshe paN grub rnam pa gsum la brten nas dam pa'i ches mang du bsgyur cing /
rje btsun byams pa'i sku mthod thos dran reg don ldan 'di nyid bzheng par mdzad do / /
de rjes zab gter chos kyi bdag por gyur pa ni rig 'dzin chen po dngos grub rgyal mtshan yin la /
'di nyid kyi rigs ni hor gur ser rgyal po'i rgyud las de gyin de wa rA dza zhes sngon chos skyong ba'i rgyal po srong btsan sgam po'i dus su rgyam bza' kong jo /
bod skad du mtsho nang gi padmar grags pa'i zhang po ste /
de dag gi gdung las byung ba hor 'jig rten mgon pos che mchog dang ma mo'i grub pa thob pa nas bzung rig 'dzin chen po'i yab phur ba'i sprul pa slob dpon bdud 'dul dpal yan chad du spyir gsang sngags rnying ma la mkhas shing khyad par rdo rje phur pa'i grub thob sha stag byung ngo / /
de yang yab slob dpon bdud 'dul dpal gyi sras su me mo glang gi lo rta chen zla ba'i dkar phyogs kyi tshes bcu'i dpa' bo mkha' 'gro 'du ba'i dus dge bar ri bo bkra bzang gi shar mdun sna mo lung gi gzims khang du sku bltams pas /
las can gyi them byang las /
glang ngam 'brug gi lo shar tsheH phag mo yum gyi sku las skyedH. chos nyid sgra dang bcas te 'khrungsH. bod la bde skyid ldan par 'gyurH. zhes dbu gcug tu sme ba dkar nag gnyis /
lte bar sme ba sum sgrom /
thugs kar yi ge oM /
dpral bar gnyer ma gyen 'greng gsum yod pa'i mtshan rtags bzang po dang ldan pa /
khyad par dgung lo bcu gnyis pa'i dus dbu gtsug tu rtsa ba spu dkar @# / /
po'i rnam pa la rtse mor rgod kyi sgro ji lta ba gsum dang /
dgung lo nyer bzhi pa'i dus rgod kyi sgro lnga skyes pas 'khrungs yul dang mtshan rtags sogs kyi nges pa ni thugs sgrub drag po rtsal gyi lung byang las /
lnga brgya tha ma shar ba'i tsheH. ri bo bkra bzang shar 'dab tuH. las can sbas pa'i rnal 'byor paH. rgod kyi ldem phru can zhig 'byungH. de phyir de yi thugs sgrub bzhagH. ces dang /
ri khrod pa bzang po grags pa'i gter lung snying thig gnad kyi man ngag don bdun ma las /
byang phyogs mtho yor nag mo'i sa phyogs suH. ri bo bkra bzang zhes bya'i shar 'dab suH. chu khams glang lo sme ba'i mtshan rtags canH. padma nga yis byin gyis brlabs pa'i rtagsH. sbyi bor rgod kyi ldem phru yang yang 'byungH. zhes pa ltar ro / /
rig 'dzin chen po 'dis gzhon nu'i dus nas yab chos zhi khro sgyu 'phrul dang /
bka' brgyad ma gshin phur gsum la thos bsam sgom pa nan tan du mdzad /
'di nyid kyis spyan drangs pa'i zab gter rnams ni u rgyan chen po lho nub srin po'i yul du gshegs pa'i yar lam gnod sbyin bu le'i gangs 'dabs nas /
rje lha sras mu khri bcan po /
'bangs sna nam rdo rje bdud 'joms /
grogs mkha' 'gro ye shes mtsho rgyal te las can gyi 'khor gsum dang bcas nas slob dpon chen po'i rdzu 'phrul gyis ri bo bkra bzang gi rtse mor phebs /
rdo| zangs| khro'i ga'u kha sbyar gyi nang du mkha' 'gro mas phul ba'i 'dzed dkar gyi rdo rang gsum sho gser dang bcas pa gter du sbas /
de 'don pa'i kha byang ni /
ri khrod pa bzang po grags pa'i gte ma'i snying byang man ngag gnad kyi don bdun ma /
snying byang rgyas pa gnad kyi them bu /
snying byang 'bring po thugs rje'i 'od zer /
snying byang bsdus pa thugs rje'i lcags kyu rnams las gsal ba ltar yin la /
de yang gter ston bzang po grags pa de nyid thog mar phyag rgya chan po'i sgom chen zhig yin pa la gnod sbyin bu les gter 'don par bskul ba dang /
re zhig na ding rir ldom bu la byon pa'i tshe slob dpon chen po'i sprul pa snye nam la sgom zer bas kyang bskul ma mdzad par brten /
grom pa rgyang gi lha khang dang rgyang yon po lung gi phug pa gnyis nas zab gter mang du spyan drangs pa'i nang tshan gong gi shog dril bzhi po'i steng du phyir zlog 'khor lo 'bar ba /
zhal chems thugs kyi thigs pa /
kha byang gter gyi bang mdzod /
lam byang gsal ba'i sgron me ste chos tshan brgyad po 'di rnams lha brag gi gter 'don pa'i cha lag tu dgos par mkhyen nas ston pa bsod nams dbang phyug la bskur te /
sngags pa lag na lha'i sku 'am phun pa thogs pa thog mar bod bde sdug gi gtam 'dri ba zhig la thod gsung ba ltar lam du zhugs te byon pas rig 'dzin chen po dang mjal bas gong gi gsung rnams dang mthun par byung ba la brten nas thog dril rnams sprad /
gter kha snga phyi gnyis kyi gter tshab gung thang rgyal pos bcug na legs par bshad pa ltar zhu bar byon kyang /
mnga' bdag phun tshogs dpal grom stod dpal ldan sa n+s+k+yar byon pa dang 'grig /
mnga' bdag thugs brel gyis g.yengs nas nyin zhig mang po'i bar do gal ma mdzad par lus /
mthar gser zho gang gnang /
yar lam ngam ring nas gter tshab tu dar sna dang 'bru sna gtos che ba phul /
de nas me rta sbrul gyi zla ba'i yar ngo'i tshes brgyad rgyal phur gyi 'grub sbyor la ri bo bkra bzang gi rtse mor phebs te skya @# / /
rengs dang po'i tshe gter gnas kyi thad du 'od zer skar chen shar blta bu dang /
nyi ma'i rtsel dpag bsam gyi sdong po lta bu'i 'od zer dkar po ri bo bkra bzang gi zad la zug /
brag la zil ba kha ba babs pa tsam 'dug pa'i 'og nas 'dzeng rdo dkar po sogs spyan drangs pa yin te /
snying byang rgyas pa las /
rta lo sprul gyi zla ba yiH. tshes brgyad stag gi kha rlangs laH. ri de'i mig gi rnam par ltaH. 'od zer skar chen shar 'dra 'byungH. zhes dang /
'bring po las /
'dzeng brag dkar po'i rdo reng laH. nang na byang chub srog shing laH. gter chen gsum gyi lde mig yodH. gter phran brgya rtsa 'don par 'gyurH. mun pa 'od du snang ba laH. nyi shar steng du zil ba 'byungH. zhes so / /
ltas ngo mtshar ba de la dgongs nas gter ston gyis mdzad pa'i gsol 'debs brda chen bco brgyad ma las /
ri rgyal rtse nas gter chen lde mig rnyedH. nga mchan rmad du byung ba'i rtags gsum mthongH. don chen the tshom med par 'grub pa'i brdaH. zhes so / /
snying byang bsdus pa las /
lde mig bton rjes klu gter gzhugH. ces pa'i don ltar gter tsha ba sbasH. phyi rabs yid ches kyi don du gter shul dngos 'jog pa gnang bar deng sang rlung gseng du grags /
lo phyi ma'i lo gsar gyi skabs myu gu gsar du skyes pa la brten /
brda chen ma las /
ri bo bkra bzang gter chen 'dus pa'i rtser / /
lo gsar 'khyags pa'i dus su lo tog smin / /
gnas der dang ldan ci bsams 'grub pa'i brda / /
zhes so / /
lung bstan bzhin dkyil 'khor gyi dbus su 'dzeng gi rdo reng bkod /
rdo rje phur ba'i sgo nas gte gyi ma dA dbul dang dngos grub blang ba mjad /
lo nge'i lug zla'i tshes bzhi'i srod la brag ri dug sprul spungs 'dra'i sked pa'i brag phug nas rdo rje'i rgya gram gyi mtshan rtags kyi 'og tu lde mig bsnun pas brag gi sgo gsal ba'i nang nas rdo sngon po gru bzhi sgo dgu yod pa /
sgo rgyan dngul gyi mdog 'dra ba'i gzer btab pa /
steng na sprul kha dog sngo skya /
lto ba ser po /
sbom phra las ngar tsam pa /
rin po che zur brgyad pa'i dbyibs su 'khyil ba /
kha shar lhor bstan pa /
snying kha na 'bur gsum yod pa'i nang nas shog dril gcig dang rin po che zhig ston /
de nas dbus snying mdzod smug po nas shog dril gsum dang phur pa gsum chu dar smug po cig gis gril ba /
shar dung mdzod dkar po nas las rgyu 'bras la zlo ba'i chos dgongs pa nam mkha' dang mnyam pa /
lho gser mdzod ser po nas bsnyen sgrub rnam bzhi'i chos spyod pa nyi zla ltar gsal ba /
nub zangs mdzod dmar po nas rten 'brel khyad par can gyi chos tsan dan gyi sdong po lta bu /
byang lcags mdzod nag po nas dgra bgegs thal bar rlog pa'i chos dug gi sdong po lta bu ste /
mdor na kun bzang dgongs pa zangs thal gyis thog drangs pa'i chos dang dam rdzas bgrang bar yas pa spyan drangs pas /
zhal chems bdun pa las /
gter chos zab mo'i man ngag rtsa ba bzhiH. shar na dung mdzod dkar po 'bras bu'i chosH. tshe 'dir sangs rgyas lag bcangs gtad thabs yodH. rtsa ba rgyud gcig man ngag rnam pa bcuH. da la phran bu'i man ngag bcu bcu yodH. so sor phye bas man ngag brgya rtsa gcigH. lhon gser mdzod ser po bsnyen sgrub chosH. lam gyi bar chad sel ba'i sgrub thabs yodH. yi dam lha yi sgrub thabs rtsa ba bcuH. de rnams re re la yang man ngag bcuH. @# / /
so sor phye bas man ngag brgya rtsa gcigH. nub na zangs mdzod dmar po rten 'brel gyiH. zab lam thabs kyi dngos grub gnad tig yodH. rtsa ba gcig la man ngag brgya rtsa gcigH. byang na lcags mdzod nag po ngan sngags kyi reg gcod sgrub thabs nyi shu rtsa gcig laH. ma bu lnga lngar phye bas brgya rtsa gcigH. dbus na shog dril rgya can gsum yod pasH. las can snod brtag dam med spang ba dangH. gdong dmar lho bod mtshams kyi gdul bya'i gnadH. skyes bu khyod la dgos pa'i tshes drug yodH. dug sbrul lto ba bshags pa thun mong giH. sgrub pa zab mo gnyis dang zhal chems gcigH. dbus na rtsis rgyar ma bzhag gab pa yiH. gang zag spyi la dgos pa'i chos tshang maH. zab la gnang 'dus shin tu gces pa yodH. ces so / /
de lta bu'i zab gter 'don pa'i dus rtags ni /
lam byang gsal ba'i sgron ma las /
ri bo bkra bzang gi rtse la zhwa kyonH. byang phyogs nas mang yul du dmag glog ltar 'khyugH. rgya gar gyi byang chub shing lho ru yoH. kha che'i mchod rten byang shar du ralH. bal po'i 'phags pa shing kun gyi mchod rten byang shar du yoH. bsam yas brag dmar la thog 'babH. de lta bu'i ltas byung dus brag ri dug sbrul spungs 'dra nes rta'i lo la gter 'byung bar 'gyur ro /
zhes gsungs pa ltar dang /
gter 'don pa'i dgos ched kyang /
sku la byang las /
zang zang lha brag gi sked pa naH. sangs rgyas bstan pa yun sring ba'i thabs yod doH. de dus la bab pa'i tshe 'thon naH. bod la mi lo brgya dang rtsa gcig bde skyid 'byungH. zhes dang /
phyi gter gsol 'debs kyi mjug tuH. ma 'ongs tha ma'i dus su nub phyogs su nga yi rjes 'jug sbas pa'i rnal 'byor paH. 'gro don cher spyod lhag par nga la mosH. the tshom chung zhing chos rgyal gdung rgyud skyobH. de 'dra'i yas can snyigs ma'i dus su 'byungH. zhes dang /
nang gter lha sras zhu lan gyi mjug tu /
dus ngan tham mthar thug sleb ka ruH. ri bo bkra bzang zhes bya'i shar 'debs suH. sngas pa'i rnal 'byor gcig gi smon lam gyisH. nga yi gter 'don lha sras gdung rgyud skyobH. thugs ngal ma mdzad lha sras bod kyi rjeH. dus ngan tha ma'i sems can zog pos 'dulH. de yi skyon gyis log lta'i 'dam la tshudH. chos dang chos 'dra mi phyed the tshom cheH. ri bo bkra bzang shar 'dabs 'byung ba deH. gsang sngags theg pa chen po'i bka' dang mthunH. dge ba'i tshul spyod sbas pa'i rnal 'byor pasH. gung thang rgyal po rje 'bangs skyong bar ngesH. zhes pa ltar mnga' bdag rgyal po rje bkra shis lde dangH. gter ston chen po dang mdzod lnga 'dus pa'i zab gter 'thon pa rnams dus gcig tu 'dzom na bod la bde skyid chen po 'byung bar dgongs nas /
gab pa snying gi lde mig las /
slob dpon dang ni zab mo'i gterH. gung thang rgyal po gsum 'jom naH. de dus bod kyi bstan pa niH. brgya dang rtsa gcig gter des 'dzinH. zhes byung ba'i don ltar 'gro ba'i bsod nams kyi sman yon dam par 'gyur rgyu de /
bdud kyi bar chad kyi dbang gis rten 'brel cung zad ma 'grig par snang ste /
snying byang 'bring po las /
dang po dad pa ma skyes naH. gdung gsum gri ru 'gum par 'gyurH. zhes dang /
snying tig gnad gyi man ngag don bdun ma las /
gal te gung thang rgyal po bdud gyis bar du bcad de rtog ge sgra tshang lta bu'i the tshom rtog cing dad pa dang mi ldan na bod kyi skyid pa zad @# / /
pa yin teH. gung thang rgyal po'i gdung rgyud bdud kyis gcodH. bod kyi bung mgo gung thang nas 'dzugs soH. zhes dang /
sngon chos kyi rgyal po rten 'brel nyams grib kyi sis gter dang phrad dus 'chi'oH. zhes gsungs pas 'di dag gi don snga phyi rnams la brtags na /
sngar gter tshab zhu ba'i skabs kyang bdag po sa skyar byon pa dang 'grig cing /
rtog ge dang tha snyad la zhen pa'i rigs kyis cal sgrog dang /
lta grub kyi kun slong la brten nas gung thang rgyal po'i thugs rgyud bsgyur nas zab gter la yid gnyis su gyur te gter tshab kyang cher ma phul ba sogs gter ston la thugs mos dang mi ldan par gsal la /
de'i dus su sa skyar slob dpon chen po padma'i rnaM sprul bdag chen 'jam dbyangs chen po nam mkha' rgyal mtshan zhes gsang chen slob bshad kyi bdag po khyad par can de lta bu bzhugs pa'i skabs tsam yin par snang na'ang /
chos rje dpal ldan bla ma dam pa dang /
bdag chen rdo rje 'chang blo gros rgyal mtshan sogs la yang sa skya pa nang ga gdung rgyud dang bu slob sogs nas thugs sun byung ma mang du byung 'dug pas skabs 'dir sa skya'i bdag po dkyus ma'i rigs dang dge bshes su ming btags pa 'dras gung thang rgyal po'i rten 'brel 'phyugs pa'i thabs lhur blangs par mngon no / /
tshul 'di dag ngang mtshungs par rig 'dzin rat+na gling pa'i gter lung la / /
gros mgo dmag dpon nag mos khyed pa dangH. nal grug gsod cing mna' la 'gam pa dangH. chad la mdo med snyeng dang 'dra bas bslusH. btsun pa'i zhim zas sha la byed pa dangH. dge bshes thams cad phyogs cha'i bdud kyis zinH. chos dang chos pa gzhan la smod pa dangH. khyad par bdud kyis byin brlabs dge bshes 'gasH. padma nga yi chos la chos log zerH. sbas yul gter chos smod dang ya ga sgrogH. lho ru tshwa rdol byang du dmag rdol nasH. bod kyi yul rnams bde skyid med la zadH. de 'dra'i dus ngan tham shar dus suH. hor dmag byang gi phyogs nas 'byung bar 'gyurH. de yi 'ong lugs dang po jeg yan tshulH. tshwa pa gser pa byang 'brog bsnun par byedH. da nas je nye 'brog gi tshul du 'ongH. bod dang srid sbrel glo ba nye bar byedH. de rnams sna drangs gting nas dmag rdol nasH. byang 'brog 'joms shing rim gyis bod kyang 'jomsH. de tshe bod yul dmag gi kha rlangs kyisH. nad ngan lo nyes dus zings glo bur 'byungH. dmag ma sleb kyang gshis ngan 'chi bar 'gyurH. dus kyi tha ma mthar thug de yi dusH. bod la phan thabs nga yi bka' las medH. shAkya thub pa'i rgyal tshab nga yin pasH. nga yi bka' bzhin bsgrubs na bod yul bdeH. phyi ma mtho ris 'thob par gdon mi zaH. de dus nga yi sprul pa 'ga' tsam 'byungH. sbas pa'i tshul gyis sna tshogs 'gro don byedH. bod yul bde zhing skyid pa'i rten 'brel 'grigH. mtha' dmag zlog pa'i thabs kyang byad 'gyur zhingH. nga yi thugs rje de dus myur bar 'byungH. zab mo'i gter ston rim gyis byung nas niH. nga yi zhal chems mang du 'byung bar 'gyurH. las can sbas yul 'tshol ba'ang mang du 'byungH. de tshe nga la bdud ces dge bshes 'gasH. gter chos sbas yul mi bden rdzun yin zerH. smod cing ya ga sgrog pa'i rkyen byas nasH. las can rnams kyang phyi bshol byed par 'gyurH. @# / /
zhes bod spyi bye brag gi bde thabs la bar gcod sna tshogs 'od bar bshad pas kyang shes par nus so / /
'on kyang zab gter 'di nyid kyi snyan pas bod yul khyab cing /
sras brgyud /
yum brgyud /
slob brgyud gsum nas 'ongs pa'i chos kyi rgyun deng sang gi bar ma nub par gnas /
khyad par nub dgon pa phyogs nas brgyud pa slob brgyud gtso che zhing /
brgyud pa gzhan rnams la rig 'dzin mnga' ris pa chen po bzhugs pa shas che na'ang /
las 'bras rgyab tu bor ba 'ga' zhig gis sgong dang sgong skogs kyi dpe byed par mthong /
gab pa snying gi lde mig las /
bod khams phung ba'i rtags byung naH. yol mo stod la gro mo smadH. bar yul rin chen 'bras mo gshongsH. gang gi rtags byung de ru rgyugH. ces pa ltar dang /
bod bde thabs gyi rten 'brel cung zad ma 'grig par brten /
sbas yul 'bras mo gshongs kyi gnas sgo 'bye bar phebs /
de'i rgyu mtshan gyi gtso bo ni yul byang chen mo las /
lho 'bras mo gshongs kyi sgo phyed pa tsam gyis lo bdun 'dzam bu gling gi bde skyid 'byungH. de'i dus dbus su rgyal po'i mnga' gsol naH. lo bcu gsum 'dzam bu'i gling du bde skyid 'byungH. zhes pa ltar ro / /
mdzod lnga stag rtse brgyud 'bras gshongs mthil du phebs /
brag dkar bkra shis sdings su mgur gsungs /
sgo yol gyi lung phran lnga dang dga' bde sogs su bzhugs /
'bras mo gshongs kyi gnas sgo phyed pa'i phyag rtags su /
gu ru la na moH. grub thob bla ma rnams kyis gsungs pa'iH. shAkya'i bstan pa phyin chad niH. sangs rgyas kun gyis /
gsungs pa'iH. deng sang snyigs ma'i dus 'dir sleb nas yodH. rgya gar zlang gling gi byang phyogsH. mon phag ri kha'i lho nub gu ru mahA'i bsgrub gnas yod pa'i sa nas rdo rje thod 'phreng rtsal gyis bod kha ba ljongs pa rnams la springs paH. bod 'go ba sems can thams cad kyi don du bdag gis dka' ba mang du spyad nasH. 'bras mo ljongs kyi gnas sgo phye nas yod pasH. zhes sogs kyi springs yig ngo mtshar pa mdzad /
'bras mo ljongs su ma zad /
bde ldan skyid mo lung /
sbas pa padma'i tshal /
rol pa mkha' 'gro'i gling /
rgyal gyi mkhan pa lung /
lha'i pho brang sdings /
gro mo khud de sbas yul bdun gyi them byad dang /
sbas yul spyi'i them yig /
bye brag tu yol mo gangs /
bu le gangs /
'bras mo khud /
skyid mo lung /
mkhan pa lung /
stag so gangs ra sogs sbas yul ci bye brag mang po'i lde mig /
kha byang /
lam byang /
snying byang /
gnas yig /
ri kun du gzigs kyi stod rigs rgyud dar ba'i gnas /
bar bsod nams dang longs spyod dar ba'i gnas /
smad phung byed mtha' dmag zlog pa'i gnas kyi sa gnad /
gan tig lung bstan sogs du ma yang zang zang lha brag nas spyan drangs te bka' babs /
de yang gter ston sangs rgyas gling ba dang rig 'dzin chen po 'di nyid dgung lo bgres gzhon ma gtogs thog mtshungs par byon /
gter ston gnyis la thugs mi mthun pa ga la mnga' na'ang bu slob 'dra mi mdza' ba'i chags sdong la brten /
dgongs 'dus pa zhig gis rig 'dzin chen po'i dbu ska'i gseb kyi rgod sgo la bsnyad nas lung bstan bka' rgyar @# / /
lhad 'di ltar bcug ste /
rnal 'byor smyon pa skra rgod can zhig byung nas 'bras mo gshengs kyi lung phran sgo yol sdog pa rnams 'byung zhing /
zhes dang /
de'i 'og tsam du /
de yang thog mar bsam yas has po ri'i rtse la dge sbyong 'od zer mtha' yas kyi gdung dngul gyi ga'ur bcug nas seng ldeng gi sgrom du bzhugs /
rgya rim pa gsum gyis mnan cing brag dpal bshos 'dra ba'i 'og tu bzhugs pa /
sprul pa'i rnal 'byor mched bzhis bton nas brag dkar bkra shis sdings kyi dbus drang por rdo 'dom gang chu zheng gab pa'i ngos la rdo thal gyis bris pa'i g.yung drung ris yod pa'i steng du tsan dan la sogs pa'i dri bzang po'i shing gis r+wa ba bzhi gang rung gi nya la bzhu bas 'bras mo gshongs kyi phyogs thams cad rang bzhin gyis dul nas lha 'dre dang gcan gzan dang dug sprul la sogs pa'i 'tshe ba mi 'byung zhing /
bar chad gang yang mi 'byung ste /
de yang dus kyi mtha' la 'gro ba spyi mthun gyi bsod nams zad pas /
bdud kyi sprul ba nga'i cha byad du zhugs pa cig gis bram ze skye ba bdun pa'i gdung gang 'brel ngan song khegs pa zhig yod pa sbyin no zer zhing /
khrom chen po bsdus nas dge sbyong 'od zer mtha' yas kyi gdung 'byin pa 'ong /
des thams cad phung bar byed /
'bras mo gshongs kyi gnas rengs nas snga thog rim gcig phung bar byed cing /
rim pas bar chad kyi rgyu mang po'i rkyen du 'gyur bas /
ma 'ongs pa'i 'gro ba rnams kyis de dag shes par gyis shig /
ces pa 'di yang /
rig 'dzin rgod ldem gyis 'bras mo gshengs kya gnas sgo 'byed kyi 'dug zer ba thos pa la brten nas /
has po ri nas dge sbyong 'od zer mtha' yas kyi gdung yang bton 'ong snyam pa'i ma 'ongs pa spun bsus kyi kun slong skyon can gyi sgo nas bcug par gdon mi za'o / /
slar yang gung thang rgyal po mchog grub ldes ti shir bkur te gtsug tu bsten pas bod kyi bde skyid la phan par byung /
spyir zab gter thams cad bod kyi bde skyid 'byung thabs yin yang /
khyad par byang gter 'di bod la phan thabs gtso che bas /
ri kun du gzigs kyi lung bstan las /
rgyal po'i gdung rabs nyi shu song ba dangH. byang zang zang lha brag gi skyed nas mdzod bzhi 'dus pa'i gter rig 'dzin rgod kyi ldem phru can bya bas rnyed nas lho bod kyi mtshams su dge ba'i las bstan pa 'dzin pa /
mtha' dmag zlog pa /
rims nad gcod pa /
bod kyi nang 'khrug zhi bar byed pa /
'gong po ar la gtad pa /
sde ba'i mnga' thang gso ba /
sa nad dang gnyan nad 'dul ba la sogs gang la gang dgos gter mdzod de'i nang du yod pas 'gro don la brtson par gyis shigH. 'di'i skabs su khyung lung brag mkhar nas khams kyi klong thang sgrol ma yar bcad kyi bod spyi'i don dang sa khol bu khol bur bde ba'i thabs sna tshogs yod pa zur du ltos shigH. ces byung ba ltar ro / /
shes ldan gzur gnas yod na lhag bsam dag pa'i sgo nas gangs can gyi ljongs 'di bde ba'i thabs la brtson par rigs so / /
sbas yul skyid mo lung gi gnas sgo phye /
dgung lo bdun cu rtsa gnyis kyi bar du 'gro ba rnams smin grol gyi lam la 'god par mdzad do / /
rig 'dzin chen po rgod kyi ldem phru can mtshan gzhan dngos dngos grub rgya mal chan du grags @# / /
pa de nyid kyi sku'i skye ba ni rig 'dzin mnga' ris pa chen po legs ldan bdud 'joms rdo rje ste /
'di nyid kyi rigs ni 'od gsal lha rigs bod chos kyi rgyal po'i gdung 'dzin pa'i gsang sngags 'chad pa'i rgyud la so byung ba yin /
yar yab sngags 'chang chen po 'jam dbyangs rgyal mtshan gyis rje grub pa'i dbang phyug lcags zam pa chen po thang stong rgyal po dang /
gter ston kun skyong gling pa'i zhabs la thug /
mnga' ris su log 'byon khar gter ston kun skyong gling pa'i bka' las /
khyod Dom+b+hi'i sku /
bai ro'i gsung /
mar pa'i thugs kyi 'od zer las sprul pa yin /
skye ba sngon ma rabs 'byams pa kun bzang nyi mar gyur dus gzhan la khyad gsod byas pa'i rnam smin la brten /
drin gang cha sdang ba zhig 'ong /
'on kyang shing stag pa skye ba'i gnas su sgrub pa byas na phung po 'od skur smin /
mdo rgyud kyi bshad nyan byas na bstan pa la phan pa rgya cher 'ong /
phal cher gzhan rkyen gyis chung ma len dgos shas che yang /
de ga bstan pa'i rtsa lag tu 'gyur te khyod la rigs kyi sras brgyad 'byung ba'i dang po la don grub rdo rje /
gnyis pa la dbang rgyal rdo rje /
gsum pa la rin chen rdo rje /
bzhi pa la snang mdzad rdo rje /
lnga pa dang drug pa la ming mi dgos /
bdun pa la kun bzang rdo rje /
brgyad pa la mgon po legs ldan rdo rjer thogs /
zhes dang po lnga rgyal ba rigs lnga'i sprul pa dang /
phyi ma mgon po legs ldan gyi sprul par lung bstan pa'i rig 'dzin legs ldan rdo rje 'di nyid yab kyis dpal rdo rje phur pa'i bskyed rim la gnas bzhin pa'i ngang nas yum gyi mngal du bskrun par mdzad /
sku na phra mo nas bzung bla ma yi dam mkha' 'gro chos skyong grangs med pa zhal gzigs shing gsung gi gnang ba thob /
yab dang stags 'chang shAkya bzang po /
gcen mnga' ris paN chen /
rgya ma gter ston mi 'gyur kun dga' dpal bzang /
kong chen nam mkha' dpal ldan /
sngags nag gsang sngags rdo rje sogs mdor na mnga' ris nas bzung kong po yan gyi mkhas grub grangs med pa bsten nas thos bsam sgom pa phul du phyin pa mdzad /
khyad par zab mo gter gyi bka' babs tshul ni /
'dus pa snga phyi bar gsuM las 'dus pa dang po gter ston u rgyan gling pas yar lung shel brag nas gdan drangs pa'i bka' 'dus chos kyi rgya mtsho /
'dus pa bar pa gter ston sangs rgyas gling pas spu ri phug mo che nas gdan drangs pa'i bla ma dgongs pa 'dus pa /
'dus pa phyi ma gcen mnga' ris paN chen dang gcug legs ldan rdo rje gnyis kyis thun mong du bsam yas dbu rtse rnam snang mi bzhi rgyab sprod kyi snying mdzod nag po mun pa'i dkyil 'khor nas gdan drangs pa'i rig 'dzin yongs 'dus dang gsum gyi phyi ma rig 'dzin yongs 'dus kyi lung byang las /
'di nas nyi ma nub phyegs suH. yang 'dul pra dum rtse yi lhoH. ge gang klu yi kha gnon byangH. ri rgyal glang chen 'gying 'dra'i 'dabsH. chu chen drag po 'bab pa'i 'gramH. glo bo ma thang zhes bya'i phurH. rje rigs sngags 'chang rnal 'byor paH. pha ma rgyal mtshan gnyis kyi buH. kun bzang dgongs pa'i klong nas bskrunH. b+hi ma mtsho rgyal sprul pa'i srasH. spun bdun tshigs sam mtha' ru 'byungH. lhums nas hUM hrIH. bi sgra sgrog cingH. skyes pa'i lo nas bde skyid ldanH. yul khams @# / /
bde zhing bsams don 'grubH. chu khams lug gam spre'u lo paH. bdag gis byin brlabs padma rgyalH. mtsho rgyal byin brlabs 'od zer mingH. chos rgyal byin brlabs gro bo lodH. nam snying rdo rje thogs med rtsalH. bdud 'joms byin brlabs rdo rje'i mingH. bai ros byin brlabs gter bdag glingH. zhes sogs gter ston gnyis po thun mong du lung bstan pa de /
yul gyi ming dbyibs dang yab yum rigs rus sogs ni sku mched yin pas tshig gcig gis don gnyis ston la /
spun bdun tshigs sam mtha' ru 'byungH. zhes pa'i chigs te bar du 'byung rgyu gcen mnga' ris paN chen dang /
mtha' ru 'byung rgyu gcung legs ldan rdo rje /
chu khams lug gam spre'u lo zhes pa ni lung bstan rnying pa mang por shed bzhi lo pa rnams phan tshun dam kha can du snang zhing /
khyad par khyi'am 'brug lug gam glang zhes 'byung ba mang pas /
skabs 'dir lug gam glang zhes pa mnga' ris paN chen gyi 'khrungs lo dang /
spre'u lo n-i legs ldan rje'i 'khrungs lo bstan ceng /
padma rgyal dang /
'od zer ming dang /
rdo rje thogs med rtsal dang /
gter bdag gling pa rnams ni gcen mnga' ris paN chen gyi mtshan gyi rnam grangs kyi tshul du lung bstan pa dang /
gro bo lod dang /
rdo rje'i ming ni gcung legs ldan rje'i lung bstan no / /
gzhan yang rat+na'i spyi lung du /
mnga' ris stod nas u rgyan sprul pa cigH. rdzu 'phrul ston cing bstan pa'i sgron me sporH. zhes dang /
padma gling pa'i kun gsal me long sogs gter kha du mar ngo mtshar ba'i lung bstan mang po 'dug kyang yi ge mangs kyi dogs ma bris /
bye brag gi lung bstan ni /
legs ldan rdo rje'i rang gter thugs rje chen po 'khor ba dbyings grol gyi lo rgyus rin chen 'phreng bar /
bdag gi smon lam mthu btsan pasH. rdo rje bdud 'joms skye ba'i mtharH. byang sems spre'u'i lo pa cigH. las ldan thog babs tshul du 'byungH. de yis 'di 'byin 'gro 'dren 'gyurH. zhes byung ba ltar /
rig 'dzin chen po mnga' ris pa legs ldan bdud 'joms rdo rje mtshan gzhan gter ston rdo rje gro lod dam gter ston nyi zla'i mtshan can du grags pa 'di nyid kyis gter kha 'ga' bzhes pa'i dang po ni /
srin mo sbar rjes nas gdan drangs pa'i bla ma bka' brgyad yongs 'dus kyi kha byang don sgron gnad gsal las /
bzhi bcur nye dus thugs gter nges par 'phradH. dngos dang nyams su nga yis dbang bzhi bskurH. dpa' po mkha' 'gro'i bskul ma thengs gsum 'ongH. de dus the tshom ma byed gnad thems yinH. rnam par snang mdzad thugs kyi klong sgrom naH. bla ma'i sgrub pa yongs 'dus rnam gsum yodH. sgra sgrog 'brug gi lo la babs pa'i dusH. gter bdag bya dkar snyug rgod gtor mas mchodH. rang nyid dbang drag nga rgyal ldan pa yisH. bden pa bdar zhing dam bsgrags gnad thems yinH. zhes pa ltar /
gcen dang lhan cig par bsam yas dbu rtse rnam snang mi bzhi rgyab sprod lta bu'i dkyil mun pa nag po'i gsang sgrom du rgyas btab pa'i zab gter rig 'dzin yongs 'dus kyi chos skor dgra bcom pa zung gi lhung bzed kyi nang nas spyan drangs /
zab gter 'di nyid kyi chos bdag ni /
spyi lung mdor bsdus snying po las /
'dir 'dus padma rgyal po nga la nyonH. @# / /
skal ldan skyes bu de la 'dud byed buH. nye ba'i bu dgu bu mo rnam pa dguH. bde ster tshe gsol 'debs byad sbas tshul gcigH. zhabs 'degs bde skyong dad ldan rnam pa dguH. bzang po chos kyi 'brel thogs khri 'bum gcigH. ngan 'brel thogs pa'i 'gro ba bdun cu gsumH. khra mo rigs 'dus bye ba sum cu gcigH. rtogs ldan sa bon lam zin brgya rtsa gsumH. chos 'dir mos byed bdun phrag nyi shu lngaH. mi min 'dul zhing 'gro ba mang du 'byungH. skye zhing skye bar byin brlabs bla ma dguH. mngon sum mi mngon brda 'grol mkha' 'gro lngaH. rje blon 'bangs 'khor dbal ldan 'brel ldan dguH. de dus smon lam stobs kyis 'dzom par 'gyurH. zhes sogs mchog dman par pa mang du 'byung ba'i gtso bo ni /
chos bdag skyes bu 'dud byed rigs lnga niH. zhes pa'i nang tshan /
lha sras sprul pa bongs 'tsham sbrul lo paH. /
blo sgam snying stobs rtsal ldan gdong sme canH. sna tshogs ming can 'gro ba'i ded dpon mchogH. rin chen 'dzin pa nyi gres dus su 'byungH. zhes pa'i lung zin 'bri gud pa chos rgyal rin chen phun tshogs la mnga' ris paN chen rin po ches chos 'di dbu tshugs tsam ma gtogs gnang ma thub /
zhing khams 'pho khar zhal chems su /
bsam yas dbu rtse'i byang chub chen po'i sku mdun du kho bo'i rus pa gdan drongs la khyed rang gis dbang rnams bdag 'jug gi tshul du long gsung ba ltar rten 'brel sgrig pa mdzad cing /
bka' rdzogs lung rdzogs ni gcung legs ldan rdo rje la gsan par mdzad /
gzhan yang legs ldan zhabs kyis rje 'bri gung pa la gter kha gong 'og gnyis kyis thog drangs pa'i chos dpag tu med pa gnang bar 'bri gung pa'i phyis kyi gdung rgyud sogs shes ldan kun la rlung ltar grags kyang /
sde ba snang rtse ba rjes 'brang dang bcas pa rnams bka' brgyad bder 'dus sogs chos mang po rje 'bri gung pa nas brgyud pa nyams su len bzhin du /
des gsan yul gyi mnga' ris rig 'dzin chen po brgyud gral nas 'don pa ni rang nyid las 'bras mi shes pa'i nang rtags phyir shar ba'o / /
gzhan yang chos bdag rigs lnga'i nang tshan /
chos rgyal khyad sprul me tog ming 'dzin paH. dngos las lhag pa'i skyes bu snying stobs canH. bka' gter chos bdag bong ring lug spre loH. rin chen phyag rten dgongs kyi dus su 'byungH. zhes pa'i lung zin 'a zha'i gdung las gnas gsar ba 'jam dbyangs mkhyen brtse'i dbang phyug la chos skor 'di rdzogs par gnang /
rig 'dzin yongs 'dus 'di nyid kyi chos rgyun 'dzin pa'i sprul pa'i gter ston chen po bzhi 'byung ba'i lung bstan ni /
de la 'dud byad sprul pa'i gter ston bzhisH. nga yi zab chos dam pa gter na 'donH. zhes pa'i gter ston bzhi ni padma'i rgyal tshab 'bri gung rin chen phun tshogs /
mi 'gyur las 'phro gling pa kun dga' dpal bzang /
gnas gsar ba mdo sngags gling pa mkhyen brtse'i dbang phyug /
'phrad mgo gter ston shes rab 'od zer bzhir nges shing /
rje mkhyen brtses rten 'brel 'phyugs pas gtar kha mang ba zhig ma bzhes kyang /
thog ser gyi skor sogs gdams pa ngo mtshar ba po ti gcig tsam zhig spyan drangs pa yin /
bdud kyis byin brlabs dam sri'i sprul pa bzhis /
bu ru brdzus nas @# / /
bka' yi rkun ma byedH. ces pa'i nang tshan gyi gcig snang rtse ba la dogs mod /
shes ldan rnams dpyad par 'tshal /
u rgyan gling pa'i gter ma'i thang yig tshig sna ring ba las /
mtha' dmag dbus 'thibs 'bri dang phag pa 'thabH. dbus gtsang sil bu phag khyu tshal par gasH. 'on phu stag tshang sbas pa'i gter kha 'diH. mi gzhag 'don pa'i rtags de bstan nas 'byungH. gter ston rdo rje gro lod zhes bya 'byungH. zhes pa'i dus rtags hor sog gis mdo smad la gnod pa byed pa'i mgo tshugs /
'bri gung pa nang zhig /
sde srid phag mo gru pa'i bstan pa nyams te tshal par song ba sogs shin tu dus 'grig pa la brten /
rje legs ldan zhabs kyis 'on bu stag tshang nas /
drag po dbu dgu'i chos skor yongs su rdzogs pa spyan drangs /
chos bdag gi gtso bo gnas gsar ba mkhyen brtse'i dbang phyug la gnang /
rang gter tshe sgrub bdud rtsi 'khyil ba'i lo rgyus don bsdus gsal ba'i sgron me las /
kyai ho sngags kyi rnal 'byor paH. tshe sgrub bdud rtsi 'khyil ba'i skorH. ma bur bcas par mi spel teH. rin chen snying po'i brag logs laH. 'chi med lha tshogs rang byon yodH. de yi g.yon zur tshe chu'i stengH. rin chen 'dra ba'i brag 'og tuH. tshe chur bcas te gter du sbedH. da lta spel ba'i dus ma yinH. da nas mi lo stong zin dusH. dus ngan bcu gsum 'char ba dangH. 'phags pa'i dbon du lha bzang 'diH. spre'u'i lo pa gdong sme canH. byung nas nyang stod skyong dus suH. bai ro'i sprul pa cig byung nasH. bstan pa'i rim gro byed dus suH. rten 'brel bsgrigs na bod khams 'dirH. nyer lnga'i lo ru bod yongs bdeH. dbon brgyud bcu gsum lugs gnyis skyongH. de dang 'di nyid ma phrad naH. lha bzang rigs brgyud yid 'dzin 'diH. khyi phag lo pa nam mkha'i mingH. bongs 'tsham blo sgam dang brtson canH. smon lam shugs kyis rgyal srid skyongH. bshul bu yis 'dzin pa yinH. de dus mtha' dmag phyogs kun g.yoH. sde dpon drug dang gnyen srid sde baH. dbyar dgun dus log lo bdun 'byungH. gnyan gyi 'brum bus lo bdun parH. bod kyi mi phyed shi nas 'groH. de dus bdag gi thugs rje dangH. khyed kyi smon lam mtha' btsan pasH. bdud 'joms skye ba nyi zla'i mingH. drog spyod hur 'grogs brtul zhugs canH. dug lnga rags la yun thung baH. padma'i gnas chen sgo 'byed byedH. de dus zab gter 'di dang 'phradH. de yis bod khams lo skor bdeH. gnyan nad de yi thugs rjes zhiH. de dang yon mchod 'dzom pa naH. nyer lnga'i bar du bod khams bdeH. zhes pa'i lung bstan gyi don thog tu babs te 'bras mo gshongs kyi gnas sgo 'bye bar phebs /
sa 'brug zla ba bdun pa'i tshes bcu'i srod la tshe sgrub bdud rtsi 'khyil ba'i chos skor ngo mtshar can 'di rin chen snying po'i brag nas spyan drangs /
gzhan yang 'jam dpal zhi drag /
phyag rdor gyi chos skor sogs gter chos mang du bzhes /
skabs shig bsam yas kyi gnod spyin chen po ci dmar brgyud 'jam du gtong bar bzhed nas /
has po ring sku mtshams la bzhugs pas chos skyong gis mngon shes kyis rig nas mi'i khog la dngos su @# / /
zhugs /
bsam yas mthil pa rnams dmag la bskul te bar chad byed par 'ongs pa na /
ting nge 'dzin gyi nus pas chos skyong gan rkyal du 'gyel /
slar ar la gtad pas yun ring po'i bar mi'i khog la 'jug rgyu ma byung /
de'i tshe slob dpon chen po dngos su zhal bstan nas /
ngas gtsug lag khang gi srung mar bskos pa la de 'dra ma byed ces mi dgyes pa'i rnam 'gyur mdzad pas /
bcings pa las bkrol te chos skyong chen po mi'i khog tu 'jug thub par gyur /
sngar gnubs sangs rgyas ye shes dang r+wa lo tsA ba rdo rje grags lta bu'i nus ldan byung na'ang /
dus phyis mthu stobs dang nus pa rig 'dzin chen po 'di nyid las lhag pa ni ma byung bar 'dug /
sde pa snang rtse nas kyi gter mar grags pa'i zab pa skor bdun gyi lo rgyus lung bstan tu /
zhang blon khra yi mgo can skye ba niH. glo bo ge gar nye ba'i sa phyogs suH. legs ldan ming can ban gzugs sngags btsun chasH. gter min gter 'dras 'gro ba slu byed cingH. skal bzang sems dpa' bcu yi snying khrag 'byinH. sbas yul 'bras mo ljongs kyi sgo 'byed cesH. sems can nyam chung sdug la 'god pa 'byungH. zhes bris snang ba ban de dang btsun pa gnyis don gcig cing /
ban gzugs zhas pa rab byung gi rtags can du ngos 'dzin dgos pas mnga' rig 'dzin dkar chas can yin pas dngos su 'gal /
sngags pa dang rab byung gnyis ka yin pa zhig la sngags btsun zer ba yin gyi /
sngags pa gos dkar can la sngags btsun zer ba ni kun la ma grags /
snying khrag 'byin pa rnam snang thugs ka nas dbyings grol gyi chos skor gdan drangs pa la zen rgyu yin na /
gter ston gong ma mang po la yang skyon 'di 'jug cing /
ma bton par bton brdzu byas pa yin na snying khrag 'byin rgyu ci la yod pas /
snying khrag 'byin pa dang gter min gter 'dra zhes pa yang tshig dngos su 'gal /
'bras mo ljongs kyi sgo 'byed dus gangs 'ur gyis mi 'ga' zhig tshe'i dus byas pa la sams can sdug la bkod zer na /
rta'i rgyal po ba la ta'i rgyab nas tshong sbrug rnams brul te srin mos zos pa la /
spyan ras gzigs kyis sems can rnams sdug la bkod zer ram legs par soms shig /
sngon gyi gter ston gong ma rnams kyi gter chos phan tshun zhus dag pher ba tsho yang gter gnas kyi stabs kyis gter srung mi gcig par byung ba la /
nyang rin po ches lho brag phyogs nas bzhes pa'i drag dmar dang /
khyed kyis skyid shang phyogs nas bton pa'i drag dmar gnyis gter srung la khyad mi 'dug pa lkugs pas rigs 'gre byas pa'i dpe kho nar song /
zab bskor bdun gyi rdzun pod der bla med kyi lha rdo rje gro long dang /
bya rgyud kyi lha mi 'khrugs pa dbang chog gcig gis bskur ba sogs /
kri ya dang mahA yo ga'i rnam dbye ma phyed pa de 'dra u rgyan rin po che'i gsung yin zer ba 'di las /
slob dpon sangs rgyas gnyis pa'i zhabs 'dren pa dang snga 'gyur gyi bstan par rma 'byin tshabs che ba ci zhig dgos /
rang dma' rang gis ma phab na brgya byin gyis kyang ga la phebs zhes !dang /
seng ge dkar mo'i srog khog pa'i nang gi srin bus @# / /
gcod pa'i dpe ltar /
'bri gung dpal 'dzin sogs kyi rig pa rnon por rlom pa'i rtsod pa la lan bzlog tu med pa'i som nyi zab mi 'dug pas gnod par ma nus kyang /
khyod 'dra'i gter ston du brdzus nas snying ma'i bstan pa 'jig pa'i bdud las stobs ldan la su zhig gis klan ka 'jug par byed de /
go rgyu med pa'i glang chen la / /
rgyal po'i bka' las dbyug pa btsan / /
zhes pa'i don du snang la /
sa dge bka' rgyud kyi bla ma mang po bdud sprul du bstan pas de dag gi 'chad rtsod rtsom gsum /
thos bsam sgom gsum sogs mkhas grub kyi mdzad pa tsho khyed rang gi ngos nas bdud las su song ba thugs mad par gangA ste tshu ri la ltos nas pha rir 'jog pa las 'os ci mchis /
rin spungs sde pa ngag dbang 'jigs grags kyis dbus gtsang khams gsum dkrugs cing mtshon char 'bebs par bstan pa de ni /
mnga' thang che skabs kyang mdo khams lta ci /
gan pa la man la lung gtong rgyu cher ma byung ba mchog dman yongs la grags kyang /
snang rtse nas rang gi dag snang la byung ba las 'os mi 'dug pas /
de la sde gzar dag snang ma zer dgos par gor ma chag /
lung bstan de tsho'i khrod du /
ser skya'i khab tu shAkya don grub ming / /
bdud sprul mtshan dpes brgyan pa'i tshul 'chos mkhan / /
de yi rjes 'brang kun gyi gnyen po ru / /
lha sbyin snang ba dgu 'gyur 'dus pa'i skor / /
las can gsung sras spre'u lo nam mkha'i ming / /
gar gyi dbang phyug de dang 'phrad par shog /
zer ba zhig chad yod pa 'dra bas /
'brug ra lung ba mi pham chos rgyal /
gong ra ba nyi zla grags pa /
ba dong kha mtsho byed blo gros rgyal mtshan /
phar tshang bla ma dol ba sogs dpon slob thams cad bka' gros thugs lhus gang things mdzad pa zhu /
rdzun po ta tshe sgrub rgyal ba 'dus pa'i skor la yang skyon mang bo 'dug pa rnams yi ge rang kyi dogs pas 'dir ma bkod /
gter chos la la tshad ldan du snang ba ni /
gu ru jo rtses gter chos mang du spyan drangs kyang shog ser phal cher 'babs ma thub par ge re lha ba'i phyag tu lus pa nas /
snang rtseb dang ge neb sku nye yin pa'i stabs kyis de nas khyed ltas bsnams te bdag gir mdzad ces ngag bgros khungs ma las thos /
gtso bor nyid dgongs 'dus kyi gter zhabs sngad par zhal gyis bzhes 'dug pa /
bla ma dgongs 'dus kyi mtha' rten 'gag 'doms rtsa ba'i chings lnga'i tha ma gter srung bka' bsgo'i chings kyi mjug las /
bdag 'dra padma'i ngag la slu tshig medH. chos dang gang zag 'dra min brtag pa gcasH. khyad par 'brom bza' bdud kyis bslus pa'i mthusH. da lta padma nga dang 'brel yod kyangH. las kyi dbang gis dgongs 'dus dar ba'i tsheH. dpe dkar snying zhugs 'dra min gter chos rtsomH. slu chos phan tshun g.yo ba'i tshul du 'byungH. gang 'brel log lam 'dre srin 'byung por skyeH. 'byung bo'i g.yos dar padma'i chos la gnodH. 'on kyang las kyi mtha' ni mi stongs pasH. skye brgyud tha mar nga yi rjes su 'jugH. las kyi sgrib byang smon lam rdzogs pa'i tsheH. padma can gyi zhing du skye bar 'gyurH. cho tol ma dag skye bos slar bslus naH. nga 'dra nga min bstan pa yun ring spelH. gter min gter 'da gter gyi bstan la gnodH. de sogs cho tol bod khams yongs la khyabH. @# / /
slu tsam slu na de 'dras bslus nyen yodH. 'dre min ma byed dad pa'i rjes 'brang baH. blun por bsam zhing de 'dra'i snod ma yinH. dad ldan mkhas pa'i mig dang sems la 'phrodH. bdag 'dra padmas snying gtam yi ger bkodH. kun kyang gtsug tu yid bzhin thod ltar 'khurH. bkres skom gdungs pas bza' btung mthong bzhin spyodH. de ltar tshul bzhin spyod pa'i rnal 'byor laH. 'dod rgu mis ster bkur sti gzhan gyis byedH. 'tsho ba lhas sbyor bsams pa yid bzhin 'grubH. bdag gzhan don 'bras sangs rgyas bstan pa tshugsH. da lta mnga' bdag yab sras 'khor bcas dangH. ma 'ongs rjes 'jug de ltar sems la chongsH. sA mA yA d+ha themH. zhes pa ni sde ba snang rtse nas nyid kyi lung bstan du dus gsum mkhyen pa u rgyan gyis bka' stsal bar gda' bas bdag rkyen mdzad pa dang /
gzhan yang thang yig gi zhig po gling ba'i mtshan la zhal bdag mdzad par 'dug kyang /
rat+na'i spyi lung du /
khyung chen re dang mkhar chu'i zab gter 'donH. gsang ba'i mtshan yang zhig po gling ba yinH. zhes pa byung bas dog 'tshang mi mdzad pa zhu /
gzhan yang nyid kyi rnam thar stod cha thugs rtsom ma snang rtse'i gsung 'bum khrod nas 'khyar ba der /
sangs rgyas shAkya thub pa'i 'phel gdung rgyal po gzugs can snying bo'i rten skal de gu ru jo rtses gter nas gdan drangs gsungs 'dug pa /
de bzhin gshegs pa mya ngan las ma 'das pa'i snga rol tu ma skyes dgras yab gzugs can snying po bkrongs par rgyal ba'i bka' dri ma med pa nas bshad pas /
sku skya snga ma dran pa las 'os ma mchis na'ang /
gsung rab spyi dang mthun pa legs pas bstan bcos rtsom pa kun khungs gang chod dang /
dogs pa byung ba'i rigs la sde ba yangs pa can pa /
sde ba spar ba sogs stod lung gi nang so rnam pa tshor dri mol mdzad 'tshal lo / /
rig 'dzin chen po sku tshe'i stod la byang chub sems dpa' rtag tu ngu ltar chos phyir dga' spyad lhur len pa gang /
sku tshe'i mjug tu rje 'bri gung ba chos rgyal rin chen phun tshogs yab sras /
byang ba bdag po dpal bkra shis stobs rgyal /
'brug pa sprul sku padma dkar bo /
bya pa khri dpon mtsho skyes rdo rje /
zha lu mkhan chen '+zha mkhyen brtse'i dbang phyug /
dkyil 'khor rgya mtsho'i mnga' bdag 'a zha dbang phyug rab brtan sogs lugs gnyis nas mngon par mtho ba mang pos gtsug gi rgyan du bkur /
gnod sbyin tsi dmar bas glags gzhan lta bar ma nus kyang sa skya bdag chen kun dga' rin chen sogs skye bo du ma'i rgyud brlams nas /
dam rdzas la dge slong 'od zer mtha' yas kyi sha 'dres zer ba'i sgro skur sna tshogs byas /
rig 'dzin rgod ldem la dmigs nas lhad bcug pa'i dge dgongs 'dus kyi bka' rgya'i lung bstan de legs ldan rje la sbyar nas snang rtse ba phyogs kyis bsgrags /
de dag la brten nas skal dman mang po the tshom gyi gzhir bkor pa'ang /
mu stegs byed kyis de bzhin gshegs pa la bram ze'i bu mo dang mdza' zhes pa rjod pa dang /
sdig blon rnams kyis slob dpon padmas mnga' bdag la dug gtong bar 'dug ces sgrog pa lta bu'o / /
sku tshe mthar phyin nas byang theg mchog gling du bzhugs @# / /
bzhin pa'i ngang nas snyun gzhi ye med par zhing khams gzhan du 'pho ba'i tshul bstan par /
sa skya ba dag chen sngags 'chang chen po kun dga' rin chen gyis /
khong gi mthu yin zhes dril rgya cher bsgrags na'ang nam mkha'i 'ja' tshon lta bu ste /
tshar chen chos kyi rgyal po la yang mthus nus pa ma thengs par brten /
sa skya bdag po dang sde ba gdong kha ba sogs rtse gcig par dmag bshams nas bkrong rtsis mdzad kyang chos skyong gi nus pas glags mkhel /
de'i dus rje btsun kha'u ba chen po mthu stobs kyi dbang phyug de seng ge la chibs nas zhal gzigs pa'i gzigs snang bstod pa bdud dpung phyer 'thag ma mdzad pa yin /
de ni rat+na'i bstan pa spyi lung du /
sa yi phyogs su bla mas slob ma sluH. zhes pa'i dus rtags su gsal te bdag po sngags 'chang ba sku gzhon dus khong la tshar chen gyis bla ma mchod pa'i lung gsan par snang ngo / /
sa skya bdag pas pu tra'i las sbyor gyi sgo nas 'jam dbyangs mkhyen brtse'i zhabs bsgral ba yin gsung ba ltar na /
pu tras sa skya'i rje btsun gong ma rnams kyi spyan sngar bstan 'dzin sgrol zhing bstan pa la rma 'byin mkhan rnams kyi grogs byed par khas blangs pa las 'os ci yod /
des na 'jig rten khams kyi grongs chad byung ba thams cad sa skya bdag po'i mthu yin par gda' bas / /
bungs med kyi mgon po drug cu par grags pa'i zan gyi phung bos khyi rgan rnams kyi lto ba yongs su gang bar gyur /
bdag po 'di pa'i mdzad tshul la d+phags na /
gter ston byang chub gling pa'i thugs gter 'khor 'das rang grol gyi zhu lan gsal ba'i sgon me las /
mnga' ris gdug pa'i dmag 'go g.yoH. 'khon rigs kun zhes bya bas 'khrugH. khol bur sdug bsngal cung zad skyedH. ces dang /
gter kha de ka'i lung bstan gsal ba'i shog dril du /
dus lnga bcu kha ral la nyer song ba'i dus su rgyal po nyid kyi gdung rgyud kyang nyams teH. mang yul gung thang gangs ri'i 'dabs kyi bu sdug bsngal bar 'gyurH. de dus nas bzung stod smad rim gyis 'khrug par 'gyurH. dbus phyogs su gnas dgon dung 'gro'i ming can gsum cung darH. grom pas zhes bya ba nga min nga 'dra'i cha lugs can gyi bdud kyi sprul pas 'dzinH. de rnams yong ba'i ltas suH. nyi zla la dgra yang yongH. nam mkha' la sprin dang khu rlangs mdog mi sdug pas khengs nas 'od mi gsalH. gza' skar gdug pa can 'charH. zhes sogs gsungs pa'i dus rtags /
dgon pa gsum ni /
'bri gung /
stag lung /
'brug gsum yin par mngon /
dus phyis kyis skya'i gdung rgyud gcig la bdag po 'di sde gzar slong ba'i mdzad pa mang bas 'grig gam snyam /
gab rgya can gyi lung bstan de ni grags pa'i mtshan can gyi gdung rgyud snga phyi mang du byung 'dug pas /
lung bstan dang lung bstan yul gyi gang zag gnyis rten 'brel 'phyugs pa min la che /
gang ltar blo ldan rnams kyis dpyad par 'tshal /
dbyar dus chu 'dzin dbus nas 'brug gi sgra / /
dal bu sgrag tshe rma bya gar byed na / /
ngo mtshar lung khungs bsgrigs pa'i gtam rgyud kyis / /
blo gsal skye bo'i brtan pa cis mi 'phrog /
rgyal dbang padma'i thugs sras sna nam pa / /
slar yang rig sngags 'chang ba'i sgyu ma'i 'phrul / /
zab gter @# / /
bstan pa rgyas phyir sgyur ba la / /
rgod kyi ldem phru can zhes grags snyan dkar / /
'khor 'das srid zhi'i legs tshogs bdud rtsi'i rgyun / /
skal ldan 'gro la ster mdzad rig sngags 'chang / /
nus pas bdud sde'i dpung chogs 'joms so zhes / /
mthu stobs rdo rje gdengs mdzad mnga' ris pa / /
gang gi mdzad bzang nyi ma'i 'od zer gyis / /
phyogs lhung brag rir gnas pa'i 'byung bo'i bya / /
long yang gzur gnas dpyid kyi pho nya'i tshogs / /
dga' ba'i 'phur lding rtsed 'jo byed la brel / /
de ltar skyes rabs kyi 'phreng ba tshar du dngar ba'i rig 'dzin ngag gi dbang po'i gdung ni /
rgya nag gong ma'i khri la gnam gyis bskos pa'i mi nyag si'u rgyal po nas rim par brgyud pa'i rigs las mi nyag seng ge dar /
de'i sras rdo rje dpal /
'dis rja bcun grags pa rgyal mtshan gyi zhabs la thug /
de'i sras dkon mchog pa /
de la sras gsum byung ba'i 'bum sdes rje btsun sa paN gyi sbyin bdag mdzad /
'di la sras gsum byung ba'i yon btsun gyis sa skya ba'i sbyin bdag mdzad /
gong nas si tu'i las ka gnang /
ngam ring gi chos sde btsugs /
de'i sras mgon po rdo rjes yab mes kyi srol bzung /
tshogs sde bzhi'i sbyin bdag mdzad /
de la sras drug las nam mkha' bstan pas gong du byon pas stag mgo nor bu gsum pa dang /
gu'i gung gi mtshan dang /
shel gyi tho shu rnams gnang /
slar ta dben gu shri'i ming dang shel gyi dam kha blangs /
'di nyid mkhyen pa che bar grags kyang gong ma sde srid rin po che ta'i si tu'i bka' chems las /
sngon tshe dpal ldan sa skya ba /
mnga' thang dgung la reg pa'i dus / /
dpon tshen nam mkha' bstan pa de / /
na so gzhon pas lan pa dang / /
zhes pa ltar na /
dpon chen 'di nyid kyi mdzad pa ma legs pas sa skya bar gnod pa 'dra /
de'i sras gnyis las che ba rin chen rgyal mtshan gyis chen po'i las ka bzung /
spyan ras gzigs kyi sprul bar grags /
'di'i sras snga tshar dgu'i gung chos grags dpal bzang gis si tu chang gu'i las ka blangs /
de'i sras gcen rnam rgyal grags bzang dang gcung dkon mchog legs pa gnyis las /
gcen gyis ta'i si tu'i las ka blangs /
rig pa'i gnas lnga la mkhas pa phul du phyin pas rgyal po paN+Di tar grags /
de'i sras nam mkha' tshe dbang rdo rje /
de la sras nam mkha' rin chen /
bsod nams rgyal mtshan /
kun dga' legs pa dang gsum las 'bring bo rab tu byung /
mched gnyis kyi sras nam mkha' rgyal mtshan /
kun dga' rin chen /
bkra shis stobs rgyal sogs las /
dpal bkra shis stobs rgyal dbang po'i sde ni mnga' ris paN chen gyi sku'i skye ba yin la /
mnga' ris paN chen rin po che ni bsam pa lhun grub ma'i phyi sgrub yon tan gter mdzod las /
'di nas tshe lo lnga bcu khar la dusH. nga yi thugs rjes sprul ba'i rig 'dzin niH. padma rgyal po ye shes rol ba rtsalH. phyi ltar rab byung sngags pa'i cha lugs canH. nang ltar sems skyed bstan pa'i bya bar brtsonH. gsang ba gnyis med rdzogs chen don dang ldanH. chos rgyal yab sras mtsho rgyal smon lam gyisH. sprul ba'i gzugs kyis ma 'gags spyod pa skyongH. de 'dra'i gang zag nub kyi phyogs nas 'ongH. zhes dang /
bde gshegs @# / /
rig 'dzin yongs rdzogs 'dus pa'i chosH. gter nas 'byin pa'i skyes bu rdzu 'phrul canH. padma rgyal po ye shes rol ba rtsalH. mnga' ris gtsang gi phyogs nas glog bzhin 'khyug /
dbus gtsang lho yi phyogs su 'brug bzhin bsgragsH. khams yul rgya yi yul du grags pa niH. lus la rtags kyi rdo rje spyi bor sharH. rgya gram 'phrin las phyag gi mthil na gsalH. spyan mig chos kyi 'khor los phyag zhabs sprasH. 'joms byed hUM gi yi ge rkang la mngonH. lte ba bum pa'i phyag rgya sme bas brgyanH. spyod pa ma nges thogs med rlung ltar rgyuH. ting 'dzin m-i g.yo rdo rje lta bur brtan /
sngags dang phyag rgya'i cho 'phrul rgyun chad medH. u rgyan nga dang rtag tu bka' gros 'changH. zhes dang /
gzhan yang gter kha gong 'og sogs khungs btsun mang po nas lung gis zin pa ste /
de yang mnga' ris paN chen rin po che nyid gter gsar gyi nang bzhin sku tshe'i rten 'brel ma 'grig par brten /
myur du sku'i skye ba bzhes tshul sogs nye gnas rin rdor bas thog drangs sku 'khor ba rnams la khrom bsgrags su gsungs pa dang mthun par /
byang ba rig 'dzin chen po nyid kyis rang gter gyi thog ma /
dpal bsam yas Ar+ya pa lo'i gling nas myong grol padma rA ga dang lhan cig byon pa gter kha spyi la gces pa'i zhal gdams las /
mtha' yas sprul sku padma 'byung gnas bdagH. rin chen mtsho gling padma'i sdong po laH. rang byung mtshan ldan sku ru smin pa'i tsheH. thugs rje chen pos lung bstan khyad par duH. kha ba can du 'gro don rten 'brel 'grigH. mkhan slob zhal 'dzom khri srong dgongs pa bkangH. da lta bod yul dam chos nyi 'od gdalH. lan cig lnga brgya tha mar gyur ba'i tsheH. 'gro ba'i sdug bsngal skyob byed thugs rje'i gterH. brgya dang rtsa brgyad bye ba sar sbas kyangH. nyi shu rtsa lnga khyar par thugs gter lngaH. da lta mgo nag spyi yi rgyal po khyodH. smon lam dag pa'i skye pa rnam lngas 'donH. dam rdzas 'di dang phrad pa'i skyes bu deH. skye ba du mar zab gter la spyad pa'iH. sku yi gzi brjid mtshan rtags bcu gsum ldanH. bden pa'i ngag 'grub sgra dbyangs tshangs pa'i gsungH. thugs kyi byin rlabs dgongs pa'i gting dpag dka'H. bdag dang rgyal po'i yon tan sprul ba deH. 'phrin las rnam pa lnga la rang dbang spyodH. da lta'i btsun mo bdud blon dam sel gyisH. bar gcod log pa'i lam du ma shor naH. 'di nas nub phyegs mi nyag rtswa shing giH. rgyal rigs khyi 'am 'brug gi lo bar skyeH. gal te btsun mos bar gcod dbang btsan naH. de yi blon rigs bya spre lo bar 'gyurH. dang po'i rten 'brel ma log skyed byed niH. da lta shud bu dpal gyi seng ge 'diH. smon lam bden pa'i skye rgyud mang du 'brelH. yun du mi 'grogs blon rigs skyes pa naH. pha ltar brtse zhing 'phrin las spel bar byedH. btsan phran blon po'i rigs su thal ba naH. skyed byed ma ni nyang ban rigs pa mchogH. ma btsas tsha yi dus byed sgra dang 'odH. ltas dang bcas nas zhing khams 'pho tshul stonH. yab kyi 'brel ba ma bzung yun ring 'grogsH. sbas pa'i tshul de sngon 'brel bag chags canH. smon lam mthu btsan yum ni da lta yiH. dngos dang dngos 'dra sprul ba'i 'od zer 'gyedH. lo tsA'i sras bzung rten 'brel smon lam gyisH. bcu gsum lor 'grogs sras rgyud mnga' @# / /
thang canH. dam sri bdud mo'i bar chad dbang song naH. yul phyogs der yang mi rung ltas ngan paH. nyi zla dus min gzas bzung 'byung ba 'khrugH. sa yi bcud nyams mu ge nad rims dangH. dmag dang 'khrug rtsod dus ngan spyod pa ngarH. zhes pa'i don /
rgyal po khri srong lde'i btsan khyed kyi smon lam dag pa'i skye ba lngas zab gter sbyan 'dren par mdzad pa'i skabs las /
slob dpon chen po dang mnga' bdag gnyis thun mong du sgu'i sprul pa nyang rin po che nyi ma 'od zer /
gsung gi sprul pa gu ru chos kyi dbang phyug /
thugs kyi sprul pa mnga' ris paN chen padma dbang rgyal rdo rje /
yon tan gyi sprul pa chos rgyal dbang po'i sde yin la /
de nyid rten 'brel ma 'phyugs na mi nyag rtsa shing gi rgyal rigs khyi 'am 'brug gi lo par skye /
rten 'brel ma 'grig na rgyal rgyud de'i blon po'i rigs byang khang gsar pa'i pu bya spre lo par skye /
de'i tshe bu ma btsas gong nas pha mi 'tsho /
rgyal rigs su skyes na pha dang yun ring du 'grogs par bshad /
chos rgyal 'di nyid mya ngan las 'das nas re zhig zangs mdog dpal rir bzhugs /
slar dus babs su phebs rgyu'i skye ba ni /
'phrin las kyi sprul pa 'byung bar bshad pa de yin la /
de nyid slar 'byung rgyu yin pas zab gter spyan 'dren pa sogs 'gro don rgya chen po mdzad par gsal /
don 'di ma go par blun po phyogs lhung can mang po dag gis /
byang bdag pos smon lam log par btab nas sde pa gtsang pa'i bur skye ba blangs pa yin zer ba ni /
gtsang pa'i rgyal po karma bstan skyong dbang po de rnam dkar gyi mdzad pa 'gangs che lugs la dpags na skyes bu dam pa zhig yin shas che yang /
grub mtha'i gtso bo gsang sngags rnying ma la mi mdzad la /
rnying lugs kyi chos skor cung zad mdzad pa rnams kyang sde pa snang rtse ba'i phyogs 'ba' zhig yin 'dug cing /
gter 'don pa dang 'don pa'i sta gon tsam yang lta ci smos /
gdon rgyu byung na dgongs pa'i mos dung tsam yang med par snang bas /
chos rgyal 'di nyid kyi bag chags ma sang pa ni lung rigs thams cad kyis 'grub /
la la dag blun gtam gyi rjes su 'brangs nas rang bzo'i lung bstan du /
bdag chen skye ba'i bstan ba mtha' nas sdud /
zer ba ni rang nyid gsal bar ston pa'i me long ngo / /
gzhan yang nyang rin po che sogs kyi skye rgyud kyi khungs ni /
rtogs rjed du /
nyi ma'i 'od zer gyis bskyed chos kyi dbang / /
'dod chags rdo rje za byed sprul pa'i buH. padma rgyal po'i byin rlabs 'od zer lasH. bkra shis dbang gi ming can rgyud me togH. ces dang /
'phrang mgo gter ston pa'i lung bstan du /
mnga' bdag rgyal po mchims kyi mnga' ru 'byungH. zhes dang /
lung bstan kun gsal las /
gang bzang mgul du me tog babs pa'i dusH. zhes pas kyang shes so / /
gzigs snang zhing khams gsal barH. shing pho rta lo hor zla bcu pa'i tshes dbu'i tho rangs kyi char /
bsam yas su phebs te gnas gzhi yangs su ma song ba la lhun po gling bzhi gling phran dang bcas pa chung ngu ma song ba zhig maN+Dal gyi tshul du 'bul ba mdzad pa'i tshe /
rnam smin sgyu lus kyi bag chags 'gags te /
sku me tog gi @# / /
rnam par shar tshul gsung ba yang dpyad gzhi che bar 'dug go /
de yang thog mar byang pa rigs ldan chen po nam mkha' rin chen gyi sras su sku bltams nas na tshod phra mo'i dus kyang rin po che'i rgyan dang gos bzang po /
longs spyod phun sum tshogs pas bkur ba dang bcas gces par bzung /
sku tshe'i stod smad bar gsum du chos phyir yongs 'dzin gyi bla ma 'jam dbyangs kun dga' grol mchog /
dus zhabs pa shAkya dpal mo /
lo chen rat+na b+ha dra /
nub dgon pa chen po mnyam med byams pa chos kyi rgyal mtshan /
mchog gi sprul sku mnga' ris pa legs ldan bdud 'joms rdo rje /
thugs sras blo gros rgyal mtshan /
rig 'dzin rgyal ba'i sras po padma chos rgyal /
so ston legs ldan rdo rje /
rgyal sras lha rje'i rnam 'phrul rje 'bri gung pa chos rgyal phun tshogs /
rgyal sras bstan pa'i 'byung gnas /
gter ston shes rab 'od zer /
rdo ring pa kun dga' rgyal mtshan /
ngor chen dkon mchog dpal ldan /
bdag chen bsod nams dbang po /
bla ma Te bo rin po che /
bka' bzhi tshul khrims 'gyur med /
'brug pa padma dkar po sogs ris med kyi dam pa du ma la chos kyi gsan pa rgya cher mdzad /
gtso bor rang gter las /
sngon du byung ba'i zab gter mtha' dag giH. bka' sa 'byung gi mi nub rgyal mtshan tshugsH. zhes pa ltar /
gter ston brgya rtsa'i gsol 'debs ji ltar mdzad pa'i nang bzhin /
dbang 'khrid lung man ngag gi bdud rtsis thugs kyi bum bzang yongs su gang bar gnad /
tha snyad kyi rig pa la yang mkhyen pa'i sbyan mchog yangs /
rang gter sku gsum rigs bsdus kyi lung bstan las /
dbang drag rgyas dang zhi ba mchog 'grub pa'iH. rtags rnams rim gsal bzhin du 'gro don mdzadH. ces pa'i don ltar /
la stod byang gi rgyal srid 'dzin pa'i dus /
rgya dkar nag hor stod smad sogs kyi spyad dngos rngam che ba mang po dang /
gter rdzas dam rdzas kyi rigs bgrang yas pa phyag tu 'byor ba ni lung bstan gyi nang gi dbang gi 'phrin las 'grub pa'i skabs /
de rjes drag po'i 'phrin las ni /
mnga' thang can la gter gyi skal ba medH. ces pa ltar /
snying po med pa'i rgyal srid spangs nas gsang chen snying ma'i bstan pa'i bdag por mnga' gsol bar rkyen ngan lam du lhongs pa yin pas de'i tshul ni 'phrang 'go gter ston gyi rta mgrin dregs pa kun 'dul gyi bskyed rdzogs 'khrul med tsit+ta dmar po las /
lnga brgya tha ma dus kyi snyigs ma laH. shAn+ti'i ming 'dzin bdud kyi bar chad kyisH. mnga' ris phyogs nas hor gyi mnan pa 'donH. ha la 'big gis dam ding bar du 'jomsH. byang gi dam rar bdud srin 'og nas slongH. sa bdag nam mkha'i snying la bar chad 'jugH. de dus byang gi ri nag bcu gsum rtserH. padma mtshan brgyad gtsug lag bcu gsum reH. brtsigs na byang phyogs rgyal po mnga' thang rgyasH. zhes pa ltar /
bdag po nam mkha' rgyal mtshan sogs kyi snying la bar chad zhugs pa yin la /
zhugs tshul ni /
rig 'dzin yongs 'dus kyi spyi lung las @# / /
'dzam gling shar lho'i phyogs mtshams suH. bdud mo rno myur nag mo laH. bu dgu skyes nas 'dzam gling 'jomsH. khyad par bod yul gangs can 'dirH. ma 'ongs bzhi bcur nye dus suH. bdud sprul dgu ngang sdig blon dguH. btsun mo phyi nang las byed dguH. 'bangs 'phrin dbu gtso dmag dpon dguH. dgu dgu brgyad cu gya gcig gisH. 'gro kun kha lo thur du 'khridH. ces spyir sems can gyi bde skyid 'joms pa la bdud sprul spun dgu yang sprul gyi tshul du yang yang 'byung bar gsungs pa las /
zhing shag tshe brtan rdo rje la bu dam sri'i sprul pa sbun dgu byung zhing /
spun dgu'i gtso bo kun spangs lha dbang rdo rje ste /
zhing shag pa pha bu rnams dang byang pa nam mkha' rgyal mchan sogs 'brel btags byas nas rig 'dzin chen bo 'di nyid dbus phyogs su gnas dbyung ba sogs zhabs 'dren chen po byas par brten /
ma rungs pa de dag drag po'i sgo nas btul te rjes su 'dzin dgos pa'i gdul byar mkhyen nas /
'phyong rgyas dang 'bri gung sogs su bzhugs skabs 'jam dpal gshin rje gshed kyi skor mang po dang /
khyab 'jug gza'i spu gri sogs drag sngags kyi las sbyor du ma'i sgo nas ring por ma lon par dgra bo rnams 'chi bdag gi khar 'dzud par mdzad cing /
mthu stobs dang nus pa la gzhan gyis 'gran zla dang bral ba yin pas /
rat+na'i gter lung du /
rgyal po'i ming can mthu stobs bdag po 'byungH. zhes dang /
rta mgrin dregs pa kun 'dul las /
'di la chos bdag skyes bu stag lo paH. rgyal po'i ming 'dzin sngags 'chang mthu stobs canH. tshangs nga rdo rje sme bas spras pa dangH. zhes 'byung ba ltar 'phrad 'go gter ston rin po che'i chos bdag tu ngos bzung la /
lo tshigs cung zad ma 'grig pa ni gter kha mang por gang zag gcig la lo bdag 'dam kha can snang bas skye srid 'dzin pa rten 'brel gyi dbang gis snga phyi sna tshogs 'byung ba la dgongs so / /
dbus su phebs skabs zhing shag pas snying chim gyi yi ger /
stobs zhes bya ba'i stobs med 'khyams po khyod / /
kho bos sre ta pu ra'i 'gram du bskrad / /
ces bkur ba'i lan du /
zhing zhes bya ba'i zhing bcu tshang ba khyod / /
bdag gis rA hu la yi zhal du gdab / /
ces gsungs 'dug pa ltar /
sku mdun zhing khyab 'jug gza'i zer khas grongs pa yin /
de'i rgyu mtshan skor rig 'dzin rgyal ba'i sras po pa sma chos rgyal la 'bul ba gnang 'dug pa 'di lta ste /
zhabs drung rgyal ba'i sras po gang gi zhabs drung du /
zhu ba /
deng dus kyang sku rin po che mchog tu dngas ngos de khar phebs yod 'dug pa bka' drin che /
rgyal dbang padma'i gzigs pas bslu med cing / /
rig 'dzin mchog gi 'da' kha rdo rje'i gsung / /
ches cher dam la bzhag pa'i rten 'brel gyis / /
rA hu la de bdag gi bran ltar gyur / /
snga nas mi dge'i bag chags yangs rtas pas / /
dge byed la sdang tshul min log spyod mkhan / /
zhing zhes zhing bcu tshang ba'i snying khrag de / /
mthu ldan gza' mchog chen pos mod la bzhes / /
khengs par spyod pa'i 'khor tshogs mang po'i dbus / /
dkar nag phyogs kyi mnyam 'jug dus kyi tshe / /
khyab 'jug yab yum sras 'khor pho nyar bcas / /
phyogs der rngam stabs shugs kyis myur bar 'ongs / /
de yi mod @# / /
la gzi brjid dug gzer gyis / /
rengs dang rmongs pa'i rnam 'gyur du ma dang / /
kha nas mi bzang gdung ba'i skad dang bcas / /
dmyal bar rings pa bzhin dus la lhung / /
dgra gnyen bar mar spyod pa'i 'khor de dag /
'di lta'i tshul ni rang gi bden med kyis / /
rin du byas te nyos pa'i dpe bzhin no / /
da ni sngags nag de yi mthu yin no / /
zhes zer la la yid dga' shub bur smra / /
bu dang chung ma mya ngan 'khor tshogs rnams / /
stab por spyod pas sdug bsngal myong de la / /
'khyud bzhin cho nge drag po 'debs par gyur /
cho de'i sgra ni 'bod pa'i dung bzhin du / /
yul der gnas pa'i mtha' dag skye bo'i tshogs / /
kun kyang tshul de mthong bas som nyi bral / /
sngags pa dgrar bslang 'di ltar yong zhes smras / /
de nas gnyen grogs rnams kyis brtse sems kyis / /
gso rig pa dang tshul 'di'i rig byed mkhan / /
khur 'dzin de dag rnams kyis shes bya'i khyon / /
dus der 'os pa'i blun rmongs 'ga' tshogs nas / /
ngan 'gror spyod pa'i sdug bsngal slob pa bzhin / /
hUM phaT drag po'i sgra dang thun sna tshogs / /
tsha grang myong la gsod mnga' ji bzhin du / /
me chu'i lcag gis yang yang 'debs la brtson / /
yang der rang rigs rjes 'jug zha lu pas / /
sna tshogs rten 'brel zab mo'i cho ga yis / /
skabs skabs cung zad smra dang sdug bsngal dag /
myong bar shes pa zhag 'gra'i bar du byung / /
de dus da yi sems la 'gyu ba'i tshogs / /
srid pa'i bde bar zhen dang de 'brel ba'i / /
sdug bsngal dag la gzugs su byas pa na / /
lhun po la yang 'gran bar gdon mi za / /
skabs der nye grogs rnams dang lhan cig par / /
sngon du thal ba'i las tshogs rnams dran te / /
'gyod bzhin dug las bdud rtsi 'dad pa ltar / /
bdag la srung ba slongs zer gleng ba thos / /
de nas 'gyur ba'i tshes la slad nas kyang / /
srid gsum bdag pos ming gi lhag mar mdzad / /
bden pa bslu med ston pa'i dus de'i tshe / /
ji lta'i tshul ltar 'di rin mngon suM gsal / /
rig sngags drag po sgrub pa'i sa khung du / /
ling ga dag la drod phebs tshal par gas / /
ba ling mer 'bar gzhan yang mtshan ma ni / /
dngos nyams ji snyed mthong nas gtang rag phul / /
de rjes pho nya'i gtam snyan 'phreng bdag /
legs thos 'di lta'i tshul ni da dung yang / /
bdag nyid bden tshig ches bcan lo khong su / /
gzhan dag la yang gzigs pa gnang 'tshal lo / /
byang phyogs log spyod skye bo'i yul dag tu / /
dpyid dus grang reg spyod la nye skabs kyang / /
gnam lcags drag po'i thog gis bsnun pa dang / /
gtsug lag khang la rdzu 'phrul me 'bar zhing / /
bdag la mtho 'tsham dpung tshogs rnams la yang / /
phyir log dus su sum cur nye ba'i grangs / /
gdong thug brgyab sogs zhib cha mang mchis pa / /
yongs 'dzin dam pa'i snyan du gsan nges sam / /
'di dag rang stobs ci zhig u rgyan rje'i / /
thugs rje'i jug pa nag dang khyad par du / /
bka' drin mnyam med rig 'dzin mchog de yis / /
ma 'ongs dus mkhyen dam bzhag byin rlabs dang / /
sel med dam tshig gces spras snying ltar bcangs / /
'gyod med bden pa'i ri bo rgyab tu khur / /
g.yel med chos skyong srung ma mchod la brtson / /
dgra med nang gnas myur du 'dzin par smon / /
zhes skye ba nas tshe rabs thams cad du babs drin gzhal bar dka' ba'i yongs 'dzin dam pa bka' drin can gyi zhal skyin gang der dad pa mchog gis khyed nyid dgyes pa'i mchod sprin du dgongs /
ci ba der nyams dgar phul /
zhes so / /
@# / /
de dus kyi las sbyor gyi dam sel gyi 'tshub lhongs brgyud 'dzin tshor yang byung bas /
dus phyis rig 'dzin yol mo ba bstan 'dzin nor bus gzhis g+r+tser gtor zlog mdzad skabs kyang thog ser babs te khyab 'jug gza'i 'khu bzlog byung bar snang / /
rgyas pa'i 'phrin las kyi skabs ni /
'bri gung zhabs drung yab sras /
sde ba 'phyong rgyas pa hor mi dbang stobs rgyal dang /
hor ngag dbang bsod nams grags pa 'jig rten dga' ba'i rgyan sde ba yar rgyab pa /
skyid shed nas sa skyong g.yul rgyal nor bu /
dga' ldan pho brang gi dpon gnyer lugs gnyis kyi mkhyen dpyod can sku mdun chos bzang 'phrin las /
sde pa thob rgyal ba /
sde pa snye mo ba /
bar khams kyi sde pa ka nam pa rgya ha ka ngang ling tse'i rgyal po sogs stobs ldan chen po mang po'i ti shir gyur /
snang gsal chos rje kun dga' tshe mchog /
lha gro chos rje karma gu ru /
ka thog chos rjes thog drangs snga 'gyur bka' gter gyi rig sngags 'chang ba bgrang bar dka' ba dang /
grub mtha' ris med kyi bla ma mtha' yas pas zhabs la btud deH dkar gyi 'phrin las dbyar mtsho ltar gyur /
zhi ba'i 'phrin las ni /
sbyir nad gdon sogs zhi ba dang /
sgrib gnyis bag chags dang bcas bzhi ba gnyis byung ba las /
skabs 'dir zhi ba de dang po la bsnyag dgos te /
mchog grub pa zhes pa'i tshig gis rjes ma bstan pas so / /
de yang sku tshe'i mjug tu sbrin bdag gi mthil 'phyong rgyas dang yar rgyab gnyis su phal cher bzhugs nas /
sbyin bdag dang gdul bya mchog dman rnams kyi bar chad sel zhing chos dang srid kyi 'dod pa'i don gyi re ba skong bar mdzad do / /
'phyong rgyas stag rtse'i gzims chung tshe ring pho brang du /
dag pa'i snang bar rgyal sas bstan pa'i 'byung gnas phebs nas /
lta ba'i skor gyi bka' gnad mang po dri ba dris bshad kyi tshul du gsungs /
yang sprul lo smin drug zla ba'i tshes bco brgyad kyi dus /
chu bo gser ldan gyi lto ngos don 'grub gling gi sgar du /
mnal lam 'od gsal du shar bar /
chos rgyal srong bcan sgam pos byin gyis brlabs pa'i mtshan ma ngo mtshar can dang /
de nas zhag lnga song ba'i tshe rje grub pa'i dbang phyug gis byin gyis brlabs tshul sogs gzigs snang gi skor rnams gsung 'bum du gsal /
mchog gi dngos grub 'grub pa ni rig 'dzin chen po nyid nges pa'i don du spangs rtogs kyi yon tan mthar phyin par ma zad /
thun mong ba'i snang ngor sku tshe 'di nyid la rdzogs pa chen por thos bsam sgom pa nan tan du mdzad pas rtogs pa klong du gyur te grub pa'i mtshan ma ngo mtshar ba mang du bstan cing /
gtso bor thugs sras dag 'dzin sku mched la zab chos rnams bum pa gang byo'i chul du gnang ba dang /
skal ldan gyi gdul bya mang po kun bzang dgongs pa zangs thal /
'jam dpal rdzogs chen /
yang tig gces sgron sogs kyi sgo nas smin grol la bkod ba'i tshul rnams kyis shes par nus so / /
mdzad pa'a gtso bo zab gter spyan drangs tshul na /
rang gter las /
gter chos padma'i gsung dang ma phrad naH. bcu bzhi pa la tshe yi bar chad 'byungH. de dus bar chad bdud dbang ma gyur naH. rang gter zab mo'i skal ba nges par 'byinH. zhes pa'i don ltar sku na phra mo'i dus rje btsun kun dga' grol mchog gis /
thod 'phreng rtsal gyi dkyil 'khor du zlum po bzhi dbang gi sgo nas smin par mdzad pa'i rten 'brel gyis /
gtsang rong chung gi sbas yul kham bu lung nas hor sog mtha' dmag zlog thabs karma gu ru'i skor dang /
slob dpon chen @# / /
pos bdud rigs dam la btags pa'i brag lhang lhang ma'i mtshams phug dag ba'i dben gnas nas mtsho skyes rdo rje'i skor spyan drangs pa ste /
de yang bla ma mtsho skyes rdo rje la rigs gsum yod pa'i /
dang po mnga' bdag nyang gis lto brag phyogs nas spyan drangs /
phyi ma sangs rgyas gling pas dwags po sger bye ma dkar po nas spyan drangs /
bar pa chos dbang rin po che'i gter kha bcu bdun pa'i gter zhabs yin pa rig 'dzin chen po 'di nyid kyis sbyan drangs pa ste /
rang gter 'chi med tsho'i don dbang gi gtad rgya'i skabs las /
rgyal pos bzhengs pa'i gtsug lag gnyis kyi mtshamsH. rong mdo chu bo chen po rgyug pa'i 'gramH. sa khams khyi 'brug lo pa snying rje canH. drag shul cho rol spyod pa rigs bzhi'i rtagsH. dkar dmar sme ba sbrul gyi mgo bo canH. lag g.yas drag po mtshon cha'i ri mo gsalH. lto ba bum pa'i dbyibs la sme bas mtshanH. mkha' 'gro dbang sdud brla g.yon sme ba'i spyanH. zhi 'grub rkang g.yon rim padmas mtshanH. rtags dang ldan pa'i skyes bu de dang phringH. ces pa byung la /
gzhan yang bsam yas ar+ya ba lo'i gling nas ngam rdzas myong grol dang lung bstan gyi skor /
lto brag 'jod pa gser gyi mchod rten nas ma rgyud snying po don gsum /
man ngag thor bu dang phur pa dam rdzas kyi rigs /
gtsang nyang stod dang /
khams kyi klong thang sgrol ma'i ka gzhu'i 'chol sogs nas zab gter mang du sbyan drangs /
gter thams cad ngo mtshar yid ches kyi gnas 'da' zhig tu byung bas /
tshe dbang gi che rjod kyi skabs gter lung gi 'phros las /
khyad par 'di nyid nyams su blangs panH. tshe 'phrang sgrol zhing tshe yi tshad las bsridH. dbang bskur lan res lo re'i tshe spel 'gyurH. brgya dang nyer gcig dbang thob sgal ba canH. bdag dang dbyer mang byin rlabs mchog thob 'gyurH. zhes pa ltar ro / /
lung bstan lhar lhang lhang ma'i gter gsar gyi shog ser rnams kong bo rgyal ra 'bebs pa gnang ba dang /
rgyal rang nas kyang bod khams spyi la phan pa'i mtha' dmag zlog thabs kyi las tshogs kyi gteng bzhes rgyu yod pa nas kong bor phebs /
de'i dus rtse lha slad du karma pa dbang phyug rdo rje bzhugs pa'i kar srid gra 'grig cing dbang che /
grub mtha' mi gcig pa'i rigs mtha' dag la 'jam rtsub sna tshogs pa'i sgo nas 'dul thabs lhur mdzad pa'i skabs yin 'dug bas /
kong yul 'di gsang sngags snying ma la mos pa'i stabs kyis 'phrin las rgya cher byung dgos pa'i phrag dog gis mtho gnan dang /
sgar gtsang mchod yon thun mong la ngan gtad rba dong la brgyab dogs ba'i 'jigs snang phan tshun 'gran bzhin pa la brten /
skon gnon pa mngags te gter gnas kyi phyogs su ye 'byon ma bcug bas /
gter srung khros ba'i 'tshub dang /
gter lung du /
de dus drag po'i ltas cig 'byungH. zhes gter gsar gyi shog ser kong pho rgya lar 'bebs pa la 'chub 'ong bar gsungs pa'i 'tshub 'gyur gnyis ka 'dom pa'i nus pas /
ri phan tshun nyil ba'i sne 'grig pas gtsang po'i rgyun lam 'gags te grong khyer mang po chur nub /
dpon slob rnams kyang re zhig gyen du bros pas sa sros te phebs ma thub pas /
chu mtshams su chos dbang rin po che'i gter ma'i drag sngags 'dus pa'i lcags phur btab pas /
mtshan mo-I bar der chus kyang sa mtshams las ma bsgral /
nam langs nas phur pa bton te phebs pa na 'bros 'ded ltar chu gyen la lung /
de nas gtor zor 'phangs @# / /
shing bden pa brjod pas /
gtsang po'i lam bye nas chu sngar bshul du song ste /
'gro ba rnams la mi 'jigs pa'i sbyin pa stsal /
rig 'dzin chen po 'di nyid kyis bden stobs ma brjod na /
'di'i skabs kyang chos rja karma ba'i bka' drin la brten nas kong po rnams chu'i 'jigs pas stongs rgyu yin par snang /
byang bdag pos yar rgyab gcad po zhag bdun gyi bar du gyen la slog zer ba'i grags pas /
byang gtsang gi dam nyams lhag lus pa rnams kyang snying rtsa dar bar gyur to / /
bla rdzogs thugs gsum chang ba'i gter kha che ba zhig thag la 'phred nas bzhes rgyu yod pa /
sde pa gtsang stod pa sogs kyi stabs nas spyan 'dren ma thub bar rten 'brel 'phyugs pas /
rang gter du /
lnga bcu rtsa gsum tshe yi 'phrad la gzabH. ces pa'i lung bstan gyi don thog tu bab par brten re zhig 'gro don gzhan du che bar dgongs te gzugs sku'i bkod pa bsdus nas zangs mdog dbal gyi rir gshegs pa yin la /
gcan gzan dregs pa'i nga ro la seng ge mi 'jigs pa ltar sngags rlom gzhan gyis padma'i rgyal tshab 'di nyid la glags lta par ga la nus kyang /
yol pa bla chen gyis brtsams pa'i mkhan chen gzhon nu blo gros kyi rnam thar du /
byang bdag pos 'phyong rgyas pa'i sku rim mdzad par brtan /
yar lungs bkra shis rtse phyogs kyi mthu kha zug nas zhabs drung bdag po gshegs pa yin tshul gyi rgyu mtshan mang pa bris pa'i mjug tu /
sngags rgyu sbyor pas dman yang snang shas kyis / /
drag shul cho ga'i lad mo zlos pa dag /
rang nyid rings par chas pa gshin rje'i greng / /
nyul ba'i grog su spro bas sbron pa bzhin /
zhes smad par snang ba ni rten 'brel 'grig ma 'gig sogs lung bstan gyi don mgo ba'i mu cor gyi gtam du snang ngo / /
sa la spyod pa'i gnam gyi tshangs pa che / /
shar phyogs nor 'dzin skyong ba mi nyag gi /
gdung las rigs ldan rim par byon pa'i lha / /
nor bu'i 'phreng ba ji bzhin mdzad med ring / /
khungs btsun rigs kyis mtho ba'i dung dkar po / /
legs byas bkra shis ri mo g.yas 'khyil ba / /
bsod nams stobs 'byor dang ba'i snyan ba'i skra / /
'dzam gling kun la khyab par bsgrags 'di rgyal / /
byang rigs gdung gi rnyog bral rdzing bu'i nang / /
khri srong sprul pa'i zlos gar zla pa'i gzugs / /
shar tshe snga 'gyur bstan pa'i ku mud / /
thos bsam sgom pa'i 'dzum phreng ches cher g.yo / /
de ltar chos rgyal dpal bkra shis stobs rgyal dbang po'i sde drag po stobs kyi 'khor los sgyur ba 'jigs bral phyogs las rnam bar rgyal ba'i dpal bo zhes yongs su grags pa gang gi thugs sras rig 'dzin chen po dag gi dbang po n-i /
sngar chos rgyal bkra shis stobs rgyal gyi byang theg mchog gling du rig 'dzin mnga' ris pa chen po la zab chos mang du gsan pa'i kun bzang dgongs bzang thal gyi bar ngo lnga'i snyan brgyud gsung pa'i skabs mdzad pa tha ma ston par bzhed pa'i gsung gya mdo 'dra thod rgal du byon pas /
chos rgyal dbang po'i sngas chas gral gyi dbus su bzhengs te thal mo sbyar nas /
rab tu mya ngan las mi 'da' bar bzhugs pa dang /
gal srid zhing khams 'pho bar bzheng na mchog gi sprul sku myur du phebs dgos zhes nan gyis gsol ba btab pas /
dad ras bsdad pas yong ba med /
khyed de tsam gyi rtsigs chen bdag po rang gi bur skye ba len no zhes pa'i rdo rje'i gsung @# / /
'gyur ba med par brten /
yab rig 'dzin chen po dbang po'i sde nyid dang / /
yum 'phyong rgyas za hor gyi gdung las lcam yid 'dzin dbang mo / /
legs sbyar gyi skad du man+d+ha ren+d+ra ra 'bod ba de'o / /
sku 'khrungs ba'i yul ni zhang yul du tsha skye mi rung ba'i thugs dogs kyis gangs can gyi ljongs 'dir chos rgyal mes dbon rnam gsum gyi dus /
dbus gtsang du bzhir grags pa las g.yon ru'i sa'i cha /
grwa phyi ma'i phu chos sdings dgon par /
'phags pa'i yul du bIr zhes pa gnaM gnon du grags sh-ing / /
bod yul 'dir rgya nag gi gtsug lag ltar lcags pho 'brug gi lo la ngo mtshar ba'i ltas dang bcas te sku bltams bas /
rig 'dzin yol mo ba chen pos /
'gro 'dul dus dang byang phyogs rgyal po-I gdung / /
rdo rje'i rigs mchog bkra shis grags pa'i stobs / /
rab rgyas yid 'dzin sa spyod dbang mo ste / /
lngar gzigs lhums su zhugs der gsol ba 'debs / /
lum+bi ni yi tshal mchungs yul dbus char / /
tshangs pa lha yi me tog rnam par bzhad / /
man+d+ha ra yi 'khri shing 'dzum ldan par / /
lung bzhin mngon par bltams der gsol ba 'debs / /
zhes so / /
na tshod phra mo'i dus nas thugs sgam zhing dkyel che ba byis pa tha mal gyi rol rtsed ye mi mdzad cing / /
rig 'dzin legs ldan rdo rje'i bag chags sad pa'i mdzad pa bstan ba dang gsung byon pa la brten /
yab dbang po-I sdes /
nga'i bla ma'i sku skye zhes gces par bzung bas mtshan zhabs drung bla mar grags /
phyag rdzas dang sku 'khor mang po la ngos 'dzin mdzad /
yab kyis /
rgyal ba kun dngos skyabs mchog rig 'dzin rje'i / /
lung bzhin rnam sprul ngag gi dbang po yi / /
zhes sogs kyi sku tshe brtan bzhugs kyi tshigs bcad 'bul ba sogs legs ldan rje dngos kyi thugs dad dang bkur zos gnang /
bka' 'dus chos kyi rgya mtsho nas /
gter ston u rgyan gling pa'i skye rabs su lung gis zin ba'i dpal 'bri gung ba chos rgyal phun tshogs la gtsug phur phul / /
mtshan ngag dbang rig 'dzin rdo rje chos rgyal bstan pa'i rgyal mtshan dpal bzang bor gsol / /
byang chub sems dpa'i sdom ba gnang ste rgyal sras sems dpa' mchog gi go sar dbang bskur / /
don 'di la dgongs nas rig 'dzin yol mo bas /
yab gcig mi mjed bdag po chos kyi rgyal / /
phun tshogs 'chi med dbang pos rab bsngags shing / /
gang zhig thos bas srid pa phyir bsnyil ba'i / /
mtshan gsol gus pas bsnyen der gsol ba 'debs / /
zhes so / /
sku tshe sngon ma legs ldan rje'i dus su bya bral gyi brtul zhugs bzung ste yongs 'dzin grangs med pa brten nas chos phyir dka' spyad mdzad pa'i zab chos rnams yab dbang po-I sdes bum pa gang byo'i tshul du gnad ba la brten /
sku tshe 'dir bla ma mang po la ltos ma dgos par nor gyi bcol po len pa ltar chos rnams phal cher yab la gsan pas /
grang so gter ston gyis /
ded dpon bye bas nyer blangs yid bzhin nor / /
spyod pa'i rang dbang yab gcig kho na las / /
tshegs med grub tshe 'gro 'di-I rgud pa'i mtha' / /
rab bcom kun dgar mdzad der gsol ba 'debs / /
zhes so / /
de yang yab chos rgyal dbang po-I sdes /
nub dgon chos rje /
mnga' ris rig 'dzin chen po / /
dran mchog dpal ldan blo gos sogs bla ma mang du bsten nas gsan pa'i chos rnams bum pa gang byo-I tshul du thugs kyi za ma tog yong su gang ba'i gtso bo gsang sngags snga 'gyur /
@# / /
de la yang bka' gter gnyis las /
zab pa gtar ma'i skor gyi chos kyi rnam grangs ni brjod pa'i mtha' ga la zhig /
gter ston gyi mtshan tsam smos na /
gter ston sangs rgyas bla ma /
rdor 'bum chos grags /
ma gcig kun dga' 'bum /
jo mo sman mo / /
mnga' bdag nyang /
gu ru chos dbang /
grags pa bzang po / /
rgya zhang khrom /
dge bshes drang kun grags /
rgya phur bu /
lha rje gnubs chung /
rgya seng ge dar /
gnyags lha 'bar /
padma dbang phyug /
tshe brtan rgyal mtshan /
snye mo ri gong pa /
grub thob dngos grub /
dge bshes dri 'dzin /
gru gu yang dbang /
byang chub gling pa /
nyi zla sangs rgyas /
zla ba na gzi brjid /
lho'i ban+de /
rog ban 'brog po / /
sar ston phyogs med /
ldang ma lhun rgyal /
lce stan nag po /
zhang ston bkra shis /
me long rdo rje /
dung mtsho ral pa g.yu sgom pa /
rig 'dzin rgod ldem /
ba mkhal smug po /
'jam dbyangs bla ma /
ye shes khyud brag /
sangs rgyas 'bar /
g.yu ston mgon rgyal /
ra shag gter ston /
zla ba rdo rje /
badzra ma ti /
khyung po thig ge /
bal po b+ha ro / /
shud bu dbal grags dpal mar me mdzad /
lha btsun byang chub 'od /
'brom chos snying /
'brog mi lo tsA /
gra pa dwa ye /
lnga btsun sngon mo /
sum pa byang chub 'od /
se ston ring mo /
kha la me 'bar /
rgyang grags 'od zer /
'od zer ston pa /
mnga' bdag mol m-i 'khyil /
du gu rin seng /
shAkya 'ad /
gtsang pa ring mo /
sprul sku dmar po /
sum pa /
rgyang po /
'bre /
bla ma grub /
nag po mkhar /
skye ba na rdo rje /
ban+de chung du /
khyung rgod /
mi nyag dbu ma /
mgar ston pa /
a wa d+hU tI /
sgom chen 'brug pa /
gnyan ston 'dzam la /
don grub seng ge /
padma grags pa /
sprul sku tshul rdor /
sho ban /
zangs ri ral pa /
dbang phyug shAkya /
nyi 'bum khri /
pra dum pa /
nyi ma shes rab /
gra pa mngon shas /
ra mo shes sman /
sum ston /
brang ti khar bu /
nyang shes rab grags /
gtsang ston chos 'bar /
gu ru hUM 'bar /
skal ldan byis ba /
gu ru jo rtse /
nyi ma seng ge /
gnyal ston nag po /
shes rab me 'bar /
khams ba me zor /
sna nam thub rgyal /
u rgyan gling pa /
sangs rgyas gling pa /
rdo rje gling pa /
kun skyong gling pa /
rin chen gling pa /
rat+na gling pa /
padma gling pa /
karma gling pa /
las 'phro gling pa /
bsam gtan gling pa /
bstan gnyis gling pa /
klong chen pa /
dri med lhun po /
dri med kun dga' /
mchog ldan mgon po /
sngags 'chang shAkya bzang po /
mnga' ris paN chen /
mnga' ris srig 'dzin /
'bri gung rin chen phun tshogs /
'phrang mgo shes rab 'od zer /
yab gter ston mang+ga'i mtshan can rnams kyis spyan drangs pa'i gter chos las /
la la'i gter chos yongs rdzogs dang /
'ga' zhig gi gter chos bye brag rigs gsan zhing /
gsan pa kun kyang thos blo tsam min par bsam ba dang sgom pa'i sgo nas nan tan tu mdzad pas /
gter ston bi shwaDA kis /
khyad par padma'i zhal lung bung ba'i tshogs / /
gang khyod snyan gyi bad 'dab dris bos shing / /
khyod thugs dga' ba'i tshal nas snyan sgrog dbyangs / /
skal bzang yongs la bsnyad der gsol ba 'debs / /
zhes so / /
yar lungs shel brag sogs sgrub pa'i gnas chen mang po dang /
'phyong rgyas yar rgyab nam mkha' mdzod sogs su zla ba lnga drug sbrel ba'i bsnyen sgrub lan mang du mdzad pas /
yi dam chos skyong du ma'i zhal gzigs pa dang gsung gi gnang ba du @# / /
ma stsal zhing /
gang gis kyang thul bar dka' ba'i gdon gyis btab pa'i rigs la byin rlabs mdzad pa tsam gyis rang grol du 'gyur /
gsang sngags zab mo'i bka' gnad 'grol ba la mkhyen rab zab cing brling /
na tshod phra mo'i dus nas thugs rje chen po'i gzhan dbang gi mthus gdul bya rnams mtsho la ngang pa ltar 'du bas /
rig 'dzin yol mo ba chen pos /
brtson pas sbyangs min chos kun ma 'dres 'byed / /
'bad pas bsgrubs min rig sngags nus pas grub / /
rnyed pas bsdus min mos blos kun 'du ba'i / /
ngo mtshar dpal kun 'dzin der gsol ba 'debs / /
zhes so / /
yab dbang po-I sdes gter kha spyan drangs nas re zhig na /
ka thog pa rdo rje rgyal mtshan snang rtse phyogs kyi kun slong ngan pa'i rigs can gyi skye bos rgyud bsgyur bar brten /
byang pa bdag po khyed gter ston bar grags pa ji lta bu sogs tshod bgam par /
shog ser ston par gnang bas the tshom zhi pa yin pas /
rang gter du /
dang po 'dra min chol bur spelH. the tshom byed pa'i 'khor tshogs 'dul / /
zhes pa'i skabs te de nas /
rang 'dra'i slob bu nyi shu gcigH. gnas chen drag por zab gter spelH. dus rtags ma nor gnad bstems paH. spyi lung gsang ba'i gal mdor ltosH. zhes pa ltar /
chos bdag nyer gcig las gtso bo ni /
gsang sgrub snying thig nag po'i skorH. lo bcur rang min kun la sbosH. spyi lung bzhin du rtags byung naH. drag po'i bum chog dpral sme canH. de sogs rtags dang sbyar la spelH. zhes bu mchog dpral ba'i sme ba can ni /
rig 'dzin ngag gi dbang po nyid du ngos bzung ste gter gsar gyi chos skor thams cad rdzogs par gnang nas chos bdag tu mnga' gsol / /
yab chos kyi rgyal po-I zhabs phyi mdzad nas / /
rgya ha ka ling tse'i bar du phebs /
mdo khams stod smad /
rgya nag po-I yul la thug ba'i skye rgan thams cad sku gsung thugs kyi mdzad pas re ba bkang /
rig 'dzin yongs 'dus kyi phyi sgrub yon tan gter mdzod las /
khams yul rgya yi yul du grags pa ni / /
zhes pa mnga' ris paN chen sku mched kyis mdo smad dum phebs shing /
de phyogs nas grags che ba'i bu slob kyang mi mang bas /
mched gnyis kyi gter chos sogs kyi snyan grags 'd-i dag gi skabs rgyas par mdzad pa la dgongs so / /
yab dang lhan cig par dbus su phebs nas /
'phyong rgyas dang yar rgyab sogs su phal cher bzhugs shing 'gro don rgya che ba'i ngang nas /
chos rgyal mang+ga'i mtshan can re zhig zangs mdog dpal rir u rgyan chen bo-I zhabs drung du gshegs rjes /
yab chos kyi rgyal bo-I rgyal tshab dam par bzhugs te /
rnam par dkar b-I 'phrin las rgya cher spel bzhin pa'i ngang nas /
rong chung du sngon tshe u rgyan chen pos bdud rigs dam la btags pa'i gnas /
brag lhang lhang ma dang /
de dang thag nye ba'i skad thos kyi sar /
rje gong mas gnas sko gsar du phye ba'i kham bu lung gnyis mjal par phebs /
lhang lhang mar zhabs drung gong mas gsar du bton pa'i sgrub chu yod 'dug kyang /
ngam bu lung du chu med pas /
der gter ston padma gling pa'i chos brgyud 'dzin mkhan dbu mdzad 'od grags kyis dgon pa gsar du btab par lhang lhang ma nas chu len dgos ba sogs chu thag ring ba'i skabs la /
rig 'dzin chen po 'di nyid kyis /
de'i nye 'dabs @# / /
kyi brag la phyag sor gyis reg pas sgrub chu rdol te /
da lta'i bar du yang de kha nas chu len pa yin 'dug /
de dang mtshungs par yar lungs shel brag gi phug ba gong ma nas kyang sgrub chu 'byin par mdzad pas /
rig 'dzin stobs ldan dpa' bos 'gran sems chags sdang ring du spangs nas kyang / /
dz+nyA na ku mA ra yi sgrub mtshan la / /
yongs 'gran phyag sor rtse mos brag chen las / /
bdud rtsi'i rgyun mang byung der gsol ba 'debs / /
zhes so / /
sman thang gi grong pa zhig la 'on dgon phug dkar mo bas rkun ma byas pa rtsad chod nas thod gsungs pa la /
ngos mi len par ma zad sku la sngo ba dang dpod mang du byas par tshes brgyad kyi 'gyu dus kyi gtor ma 'phangs pas /
dgun dus yin yang thog babs nas mi nor khang khyim dang bcas pa gtan brlag tu song /
sne'u gdong rtse dang brag kha gnyis 'gras gzhi chen po byung ba la /
rgyal bzang gzhis kar gdan drangs /
'jam dpal gshin rje gshed kyi gtor zlog mdzad pas sne'u gdong rtser rdo char babs /
skabs shig sne'u gdong rtse /
yar stod /
yar rgyab rnams kyi dmag rtse thang du sgar brgyab nas /
'on du dpung 'jug par sngon du phyogs pa na /
sman thang nas dmag zlog mdzad pas /
dmag rnams don med du 'ur zhogs chen po zhig byung nas bros /
de la sogs pa'i nus mthu'i mtshan ma mang po la mnga' brnyes pas /
grang so gter ston gyis /
slob dpon smod brtson ma rungs sdig can 'gar / /
nyid kyi mthu yis bsil ldan ma yi dus / /
gnam lcags lce lhung 'bar ba'i shugs chen pos / /
'khor bcas ming mthar mdzad la gsol ba 'debs / /
zhes so / /
slar yang rgyal khams phyogs med du gdul bya'i don la dgongs nas mdo khams su phebs khar /
yar lungs bkra shis rtse chos sder 'a zha'i rigs las khyab bdag 'khor lo'i mgon po dbang phyug rab brtan gyis gdan drangs /
dpon slob phan chun thugs yid gcig 'dres su gyur te /
phar byang gtor gyi tshe dbang sogs chos bka' du ma gnang zhing /
tshur rig 'dzin sku mched kyi gter gsar 'ga' zhig gsan pa mdzad /
has po ri'i rtse nas sku rten zhig gter nas spyan drangs /
'bri gung du phebs /
zhag shas bzhugs zhabs drung sku mched tshor chos bka' mang du 'bul ba gnang /
thog mar kong por phebs gter kha gsar pa gzhan gyi kha byang kong po sngags 'chang zhig gi lag na yod pa phul te /
phyag tu 'byor ba dang nyi ma shar ba du 'grig /
kha byang gi yi sde gzigs pas /
mar gad las grub pa'i rta 'grin gyi sku zhig yod 'dug pas /
dus phyis rgyu mtshan rig 'dzin yul mo bar gsungs par snang /
kong po gnyos nas kyang thugs rje chen po'i chos skor gyi chos gter zhig gdan drangs pas /
grang so gter ston gyis /
snod min 'gro ngor rgyas btab gsang ba'i gter / /
rim bdun phyag rgyas bc-ings rnams gsal byed pa'i / /
lde mig rang byung sprul pa'i sku nyid kyis / /
legs stsal gegs med lon der gsol ba 'debs / /
zhes so / /
de'i tshe 'brug lugs kyi chos rje dung dkar sku skye ming gzhan mi pham blo gros zhes phyag rgya chen po'i rtogs pa klong du gyur pa de la /
rmi lam du u rgyan rin po che phebs nas da'i bu c-ig 'dir sleb yod pas de la mchod pa phul /
'phrin las spel ba'i grogs gyis gsung ba'i snang ba byung bas /
khong pa yid ches @# / /
kyi nges pa rnyed de zhal zas khru do tsam brgya rtsa /
mar me brgya rtsa sogs mchod pa mang po sku la dngos su bskor nas phul bas /
rig 'dzin yol mo ba chen pos /
mgon des rjes bzung mi pham blo gros la / /
padmas lung bstan gang gi sprul pa'i skurH. nges nas kun bzang mchod sprin lta bu yi / /
mchod sprin rgya mtshos mchod la gsol ba 'debs / /
zhes so / /
rig 'dzin yongs 'dus kyi spyi lud duH. dbus mtha' kun la hor dmag za kha zugH. 'gro rnams nyam thag cho nges 'debs par 'gyurH. mchims kyi gang skya'i gtsug lag yang yang gsoH. bla ma zhi drag sgrub btsugs sa dgra mnanH. kong yul kun la ma Ni'i thun kha 'dzugsH. dbus ri nag por sde brgyad dam bdar byaH. rgya la'i rba la bstan dgra'i khram kha gtangH. bu chu'i gnas su rim gro mang du byaH. byang gong do lar bla ma'i sgrub pa 'dzugsH. rim gro rgyas pa bya thabs zhib rgyas suH. mchims kyi gang skya'i lha khang sgo la yodH. ces pa'i don la dgongs nas /
u rgyan rin po che'i lung bstan yod pas nga'i grogs mdzod la ma Ni'i dge skul gy-is /
zhes chos rje dung dkar sku skye la gsungs par brten /
khong pas rig 'dzin chen po 'di nyid kyi zhabs tog bsgrubs te kong yul du ma Ni dud 'phyur bco brgyad tsam btsugs /
dbus ri nag po'i mjug gi sna'i steng du phebs /
lung po byang chub gling pa'i gter ma'i bka' nan rab brjid kyi phyag len la brten nas /
lha srin sde brgyad dam la btags /
de'i tshe zhing skyong gi sku khog bla ma dpa' bo zar ba'i m-ig mthong gsal po zhig gis bltas pas /
lha 'dre gzugs dbyibs mgo brnyan sna tshogs pa sa gzhir mi shong ba tsam tshogs pa mthong nas /
der 'khod pa rnams la /
dam bdar mtshar bar rgyu 'grul ma byed /
mthong reg kha rlangs kyi dug phog nyen che zer bas /
mi rnams 'jigs skrag gis blo tshab chub tu gyur /
bla mar pa'i bos mthong ba ltar rje nyid kyis kyang gzigs /
gzhan yang mnan sreg 'phang gsum /
sa gnad gsob sogs kyi sgo nas bod dang bong chen po'i rgyal khams kyi bde thabs mang du gnang /
sprul sku sangs rgyas gling pa'i gdung brgyud snyi phu rig 'dzin /
gter bdag slob brgyud sngags 'chang bya khyung pa /
rtse leb sogs snga 'gyur gyi bstan 'dzin rnams gtso bor gyur pa'i skya ser grangs med pas gus pas btud /
chos kyi sbyin pa rgya cher stsal /
brag gsum mtsho khar phebs dus gzhi bdag klu btsan gyis mchod pa'i phyir du mtsho'i kha dog 'o ma'i mdangs ltar bsgyur bas /
sngar dad pa mi byed pa'i mi rnams kyang dad mos kyi 'ur langs stan grags je cher song /
'jig rten gyi 'byor pa yang dkar 'brug sprul skur 'gran bzod par gyur pas /
rig 'dzin yol mo bas /
kong yul nags ma'i ljongs dbus mtsho rdzong du / /
gdengs can btsun mos mtsho nyid 'o mar bsgyur / /
gser gyi padmo tshar du dngar 'dra ba'i / /
rin chen sgron mas mchod der gsol ba 'debsH. zhes dang /
bdud ri nag por sde brgyad dam bdar tshe / /
bod yul lha srin yongs 'dus bka' nyan par / /
khas blangs phyag rgya gnyan pos zil gyis mnan / /
padma thod 'phreng gnyis par gsol ba 'debs / /
zhes so / /
sngar dpal bkra shis stobs rgyal kong po phyogs su phebs dus /
phan sde dgon pa dang rong chu mdo ba sogs kar dge'i sde dgon mang bos /
phebs lam bkag cing rdo choms btang ba sogs thugs sun che bar @# / /
byung ba la /
rjes su las 'bras kyi ngang tshul la bsams te 'gyod pa dang bstan srung gi cho 'phrul la rnam rtog sna tshogs 'char ba sogs sgo du ma'i rgyus /
rig 'dzin chen po 'di nyid la dgra shul dar 'jam du song ste dgon sde de dag gis ser 'phreng gi bsu bas sdun bsus shang bsnyen bkur dang phu dud rgya cher bstabs /
'bru la dgon du chos kyi rgyal po btsong kha pa chen po'i gser sku thog tshad ma zhig bzhengs par /
gzungs bzhugs 'bul mkhan gyis grul ma btub pa'i gzungs rnams 'khrugs pa dang dbu zhabs log ste yod pa lkog tu gyur pa la brten /
de nas ring por ma lon par dgon par me thengs gsum shor ba sogs mi shis pa sna tshogs byung bar kun yid gnyis su gyur pa na /
rig 'dzin 'di nyid dgon par gdan drangs te gnas tshul rnams zhus pas /
gzungs bzhugs rnams 'di ltar 'dug pa slar thon la phul gsungs pa ltar 'phral du bltas pas ji lta ba bzhin du byung ste mtha' dag phyogs 'dzin gyi mdud pa grol nas dad mos je cher 'phel /
byang pa bdag po la mngon mkhyen thogs pa mi 'dug go zhes snyan grags kyi 'ur langs /
zho kha'i mnga' na skam po ding thang zer ba'i char chu ches dkon pa zhig yod 'dug par yul mi rnams kyis gsol ba btab pas /
grong dang wang ba'i bar der mchod yon thams cad bsgril nas nyin gcig la mchod rten thog tshad phyed gnyis tsam zhig brtsigs /
nang du gzungs bzhugs dang byin rlabs kyi rten 'brel mang po mdzad /
ming la bsams 'grub 'bum par btags /
yul pa rnams kyis tshogs brgya zhus pa'i tshe /
nga phyin chad yul 'dir lo nyes nad yams 'khrug long ci byung yang mchod rten 'di la tshogs brgya /
phyag mchod smon lam theb /
bsams pa bzhin du 'grub ces gsungs pa da lta'i bar du slu med kyi rgyu las 'bras bu 'byung bar yod 'dug pa ni /
sku gsung thugs kyi gdul bya las /
rong sgo sa sgo thams cad duH. byang chub chen po'i mchod rten gzhengsH. zhes dang /
de steng mchod rten bzheng bar byaH. bum par gzungs sngags bzhugs pa niH. gu ru'i thugs kyi snying po'i mtharH. smon lam rnam dag rgya chen bzhugsH. rat+na'i gzungs rnams rgyas par bzhugsH. rab gnas mnga' gsol bkra shis byaH. de ltar byas na bod khams bdeH. yul phyogs bkra shis bde skyid 'byungH. zhes pa'i don thog tu babs pa'o / /
kong po mthil du phebs dus spy-ir kar lugs 'di sde dpon dpon skya mang pos lang du btang ba'i rang mthong che zhing /
khyad par rtse lha sgang ba rnams kar srid kyi khrod nas mnga' thang rgyas pa'i nga rgyal che ba'i sgang la yod par snang bas /
nged kyi mnga' zhabs su khyed dpon slob kyi gdugs 'bubs pa dang rba rgyug 'khyer sa mi yong zhes glu ma blangs pa nas gre ba 'dzer ba la /
karma pa shi'i dpon rgyud rtse lha sgang gi drung pa zer ba rje karma pa ma gtogs gzhan la phyag mi 'tshal ba zhig yod 'dug pa de /
rig 'dzin chen po 'di la mos pa thob ste /
rtse lha sgang du gdan drangs nas chos 'brel zhus pas mi bsrun rgyu 'phrul dra ba'i snang tshul de dag rang zhir song /
rim bzhin khams phyogs su phebs /
khams spo bo'i yul stod smad 'khrugs pa'i mi gsod sogs sdig rgyun chen po byung ba la bzlums @# / /
mdzad par grong tsho gcig gi sa mnyan pas thog babs te ma nor mang po chud zos /
de la 'jigs nas thams cad kyis zla ba bdun gyi bar chings byed par khas blangs /
zla ba bdun song ba'i 'tshams la yul stod pas yul smad pa la dmag drangs pas /
yul smad pa'i dpon gyis khang thog nas /
nged tshos bla ma byang pa chos rje'i gsung ma bcag /
khyod rang tsho yang de 'dra mi dga' /
yar log zer ba sogs byas pa la mnyan par 'jings pas yul stod pa'i dmag dpon gyi dpral ba la mnga' thebs nas shi bas rnam rtog zos te lo grangs mang po'i bar du dus 'khrug rang zhir song /
ka nam pa'i dpon gsang sngags sogs phyogs de'i sde dgon rnams kyis gdan drangs /
de'i nyin ngo mtshar ba'i ltas sna tshogs byung /
yul lugs dang bstun pa'i 'bul ba zhabs tog rgya cher byas /
chos dang zang zing gi sgo nas tshim par mdzad /
b+ha ga dgon par phebs dus /
shu wa zam so zer ba'i ri'i rtse bar sgar mdzad pa la /
sa g.yos chen po zhig dang lhan du rbab rdo che ba khang pa tsam dang chung ba'i rbab phran mang po gzims gur gyi thad du 'dril byung ba la sdigs mdzub mdzad pas g.yag g.yon du byol ba lta bur byas te song ba phyogs de'i skye bo mang pos mthong bas /
byang pa bdag pos ri gzar gyi rbab kyang zlog nus pa zhes slob dpon sangs rgyas gnyis pa dang mtshungs pa lta bu'i dang pa dang 'phrin las snyan grags thams cad dbyar mtsho ltar 'phel lo / /
spo bo chu mdo ba'i gros pa 'ga' zhig gis lam dgag pa sogs gros ngan bshams pa na /
grwa pa rgan pa mang pos /
sngar bla ma 'di'i yab byen dus thugs 'gal mang po byas pas cho 'phrul chen po byung ba ma 'di pa kha sang ka nam du byon dus sgra dang sa g.yos sogs ltas ya mtshan can byung skad 'dug /
gnod pa byas pa mi dga' /
bde bar phebs chug cas gros bton pas /
rtsod pa chos phyogs su zhi /
spo bo nas la rgyab 'o 'du sgang du phebs /
de mo sprul sku lha dbang chos kyi rgyal mtshan gyis mjal zhing /
'jigs byed thub pa nag po sogs chos 'brel mang du gsan /
rim gyis khams ri bo che nas sgom sde nang chen pa'i thog tu phebs /
nyi zla skar gsum dus gcig la shar /
nam mkha' 'ja' sprin kha dog lnga ldan gyis khyab pas /
sngar khong tsho kar lugs kho nar ngad kyang 'di nas bzung gsang sngags rnying ma la 'gyur ba lta bu'i sbyin bdag gi mthil du song /
lung ba de'i spyi stod zer bI yul grong chen po'i zhing rnams bca' dang 'bus zos nas mu ge chen pos stongs pa la thug pa na /
de la phan pa'i byin rlabs zhus pas ran chan khang bu'i man ngag gi sgo nas yul nga'i mi rnams dbul ba'i sdug bsngal las thar par mdzad /
de'i lo las lo legs pa dang skya rgyal ba ma byung zhas gleng /
de nas spyi smad kyi g.yi gu brag zhabs zer ba'i zhing thog tu sgar phab /
bka' brgyad gsang ba yongs rdzogs kyi sgrub chen btsugs te dang 'dus kyi skye rgu mtha' dag theg pa mchog gi lam la bkod /
dbang yon gyi nas phung shin tu che bar bla ma sgar pa gzhan la'ang 'dra ma byung zhes kun ha las pa ltar byed /
de nas phyam la kha zer ba'i sde stod smad bar gsum gyi skya bo rnams gcig tu tshogs te gsol ba btab pas sgrub pa bka' brgyad kyi dkyil 'khor la @# / /
brten nas smin cing grol bar mdzad /
rim gyis bi ri stong pa dge rgyas kyi sde thog tu gdan drangs /
mar me gdong lam zer ba'i sar dpon gyis bsu ba la 'ongs pas ngo mtshar ba'i ltas mthong bas rkyen byas te dad pa ches cher 'phal /
rta nor phyugs lug sogs 'bul ba dang zhabs tog mang du byas /
bar chad sel ba dang mngon mtho nges legs kyi thabs su 'gyur ba'i dam pa'i chos kyis 'gro don mang du mdzad /
de'i tshe sog po thu med kyi dmag cig dge rgyas kyi steng du 'ongs pas sde rnams 'ur zhing 'bros par brtsams pa na /
rig 'dzin padma gling pa'i gu lang gi sgo nas zlog pa mdzad pas sog po'i dmag dpon de'i bu rtas brdabs nas shi zer ba'i gtam la brten phyir log pas mthu stobs kyi snyan pas phyogs kun tu khyab /
sgom sde nang chen pa dang 'brong pa gnyis 'khrug rtsod chen po byung ba la bla na med pa'i byang chub kyi sems rnam par dag pa'i sgo nas zhal ta mdzad pas ma rungs pa'i zhe sdang gi dug thams cad rang sar zhi nas phan tshun thams cad mnyen pa shin par gyur /
'brong pa rdo rje'i bu a rig /
padma dbang drag /
bla ma mgon te dbun gsum yod pa las /
chung ba bla ma mgon nad drag po zhig gis btab ste glo bur du shi bas /
la gdan drangs /
der phebs te rnam shes bkug nas gnas sbyong dang dbang bskur mdzad pas mig rig rig lta zhing dbugs rgyu ba dang lus mgul bas /
dar 'khod rnams ro langs su dogs te 'jigs pa na skyon med gsungs te byin rlabs mdzad pas gtam yang smra shes par gyur /
de nas tshe dbang dang gu ru drag po'i dbang sogs gnang bas skyon med du sos /
gnyen ba shas mnga' 'bangs mtha' dag mi phyad pa'i dad pa thob /
slob dpon chen pos gsol 'debs bsams pa lhun grub mar zhal gyis bzhes pa'i bka' mi 'gyur ba'i bden pa dngos su bstan / /
dpon bla ma mgon gyis tshe ring thung sogs kyi lung bstan zhus pas /
dmag jag ri dags sogs sems can gyi srog la mi 'tshe ba'i dam bca' byed na lo gsum gyi khag theg gsungs pa dam bca' phul /
de nas slar yang bi ri steng pa'i thog tu phebs skabs /
'brong pa stod pa tsho gsum la /
bi ri dag rgyas dang 'brong ba gnyis ka'i dmag cha'i bar brtsams pa na /
rig 'dzin chen pos 'brong pa stod pa la ni mi thebs /
tshur lam dgon pa zhig dang thug nyen yong sogs rgyas par gsungs kyang mnyan par phyin pas /
'brong pa srod pa rnams cha ba rong la bros nas dmag jag ma thebs /
tshur lam spu ne dgon zer ba'i dge lugs kyi dgon re che zhig gi mdun du dmag mi sngon ma rnams kyis sleb /
bzan shing dang chas ka dgos zhes dgon pa la ar shed byas pas /
grwa pa rnams kyis ma khur bar brten dgon pa la dmag brgyab nas sku gsung thugs rten dang rab byung gi rtags cha lugs mang po nom pa la thob /
de thog du dge rgyas kyi dpon slob pas 'gyod pa chen po sgyes nas dmag mi rnams la chad pa bcadH. rjes su yang byang ba rig 'dzin 'di mngon shes thogs pa med ces mos pa je cher song / /
de nas zur mang gi stong jo go je nang du phebs /
dpa' bo dur khrod kyi bdag po'i @# / /
bkang ba mdzad pas rlung ye med pa la tshogs gur rlung chen pos bskyod pa ltar 'gul ba'i tshe /
rnga chings dang bstun dur khrod bdag bo yab yum gar mdzad pa mngon sum du gzigs /
zur mang nas rgyam shis zer ba'i la brgyud nas 'dam ldog phyogs su phebs rtsis la /
de gong du kha ba nyin zhag bcu dgu'i bar babs pas nyin lam gsum gyi sa thams cad gangs kyis khyab ste mi 'grul chang nas zhag mang song bar brten lam ma rnyed par dka' bar gyur pa na rje nyid kyis lam sna mdzad de kha ba bshags pa na gangs 'ur shin tu che ba mi rnams kyi steng du byung ba la gzigs stangs dang sdigs mdzub mdzad pas g.yas g.yon du byer te gnod pa ye ma byung /
la kha'i bar du phebs kyang lam snying pa ma rnyed bas phyir log rtsis mdzad pa na g.yas ri'i logs nas ri dags dog ba cig 'ongs te sgar pa rnams kyi mdun thad nas thur du phar skyog tshur skyog byed kyi na babs song ba la /
'di gzhi bdag gi cho 'phrul du 'dug pas de'i rjes su khal ma sogs thong gsung phebs pa na dka' tshegs lam ltos par bde bar byon /
g.yag 'dam thog tu sa skya bdag chen kun dga' blo gros mjal bar phebs pas sum gdan snye 'bol bzheng ba sogs bkur zos che bar mdzad /
bdag chen gyi sku rim la khro bo rol pa'i gtor zlog sogs gnang ba'i skabs /
nar mas kyi sog po 'ga' sa skya bdag chen mjal bar 'ongs pas mthong ste /
sgar pa 'di rnams su yin zhes dris la la /
byang pa bdog po zhes snying lugs kyi bla ma chen po zhig yin zer ba thos pas rta 'ga' phyag rten du khyer te mjal bar byung ba las /
rim gyis phyag dbang zhus pas gsum pa de la /
khyod kyi pha'i lag pa la mthe bong med pa ci yin gsungs pas /
de'i rgyu mtshan zhu zhing lkog gyur gyi chos rnams mngon sum du mkhyen pa la nges shes cher rnyed /
de nas sa dkar dgon du phebs /
rje gong ma bkra shis stobs rgyal gyis bi ma li' sprul par ngos 'dzin gnang ba'i sku drung bsod nams rgyal mtshan zhes grub rtags dang nus mthu thogs pa med pa mnga' ba des /
rdo rje drag po rtsal gyi dbang sogs chos bka' rgya cher zhus /
khong bas skya bdag chen zhig gi skye bar grags pas chen po'i tshugs ka 'dzin cing mi rnams kyang mos par yod pas /
rig 'dzin chen po 'di nyid la snying nas dad pa'i gus 'dud chen po mdzad par brten /
snga 'gyur bstan pa 'phel rgyas kyi sgo dam bar gyur /
de nas sog dogs chen po yod pa'i la rtsa zhig tu bzhugs pa'i nub thugs dam bkang gso mdzad pa'i tshe gnod sbyin tsi dmar pa'i sgu khog bla ma dpa'o zer ba des /
do nub chos skyong thams cad sku la bskor nas khrig ge 'dug pas sog po'i dmag gi gnod pa mi 'ong pa 'dra zhus pa la /
nged rang gi mig ltas dang byings phebs lugs la bltas na de ka 'dug gsung /
dpal ri sgrub sde ba'i 'bul dpon dge slong sangs rgyas phun tshogs dpon slob sngar spo po ru nang zhags dus mthun sgrigs dang rjes su mgo 'don bdag rkyen kho na mdzad pa la /
khong rnams ka thog tu sngon la phyin nas la la'i sar /
da byang pa bdag po'i dbon po 'bring ma yin zer ba dang /
phal cher la /
byang bdag po'i gdung rgyud gnyis ka gshags nas rigs chos kyi brgyud pa 'dzin mkhan med @# / /
zer ba sogs lhas byin drin gzo med pa'i ring lugs kho nar brten pa rnams la yang khro ba ye mi mdzad cing slar phan pa 'ba' zhig sgrub pa ni 'phags chen rgyal ba'i sras kyi rnam par thar pa ste /
ra gan gser chus byugs pa'i cher rlom tshul 'chos mkhan rnams kyi spyod tshul dang 'dra bar mi sems so / /
mdo khams kyi gsang sngags snying ma'i bstan pa'i 'byung gnas lta bu ka thog dgon par phebs /
phyogs de'i skya ser kun gyis gser dngul g.yu rta khrab ja sogs zang zing gi 'bul ba dang bsnyen bkur rgya cher bstabs /
so so'i blo dang 'tsham pa'i dbang lung man ngag sogs dam pa'i chos kyis 'gro don rgya cher spel /
'on kyang sde pa snang rtse ba'i brgyud 'dzin 'ga' zhig g-is kun slong ngan pas dbyen bcos te spyi thog tu bka' brgyad sgrub chen tshugs pa sogs n-i ma byung /
yab chos rgyal bkra shis stobs rgyal phebs skabs ka thog pa rnams kyis rtsa gsum ja mchod cig dgos zhus pa la /
rig 'dzin mnga' ris pa chen po-I mtshan dpel yod pa'i legs p-I lam ston ma thugs rtsom mdzad de btsugs pa rgyun du 'don na'ang rig 'dzin rje'i mtshan dpel yod pa ma shes pa la /
rjes su gtsang pa rab 'byams pa zer ba'i yon tan dang shes rab re che yod pa snang rtse sde pa'i dngos slob yin pa zhig gis ngo shes te /
dar ma'i lam ston zhes 'don pa bsgyur bas /
de la thugs khros te gtsang pa rab 'byams pa dang rta dre mang po rku ba'i dpon po tshe rgyal gnyis la 'joms byed nyi zla nag po'i rlung 'khor 'dzugs pa gnang bas dpon po tshe rgyal glo bur du shi /
gtsang pa rab 'byams pa sbyin bdag rnams dang ma mthun par lung ba gsum gyi gcig nas gcig tu yul don pa'i mthar rims gdon drag pos btab ste 'jig rten pha rol tu song ngo / /
de'i dus kre bon karma pa chos dbyings rdo rje bzhugs yod 'dug pa mjal bar phebs pa la lam nor te hor be lag zer ba'i sde zhig dang nye sar sgar babs pa na /
hor rnams kyis gnod pa byed par mngon du phyogs pa'i che sgar pa rnams 'dzing ngam 'bros sam zhes 'jigs te tsham tshom du gyur pa'i skabs /
pho rog nag cing snum pa zhig gis gzims gur steng du babs nas skad snyan pa mang po sgrog /
de nas cung zhig lon pa dang hor de blo 'gyur te glo bur du dad nas byin rlabs rten slong zhing /
lung pa'i phu 'di na nged tsho min pa'i hor mang po yong pas do nub 'dir ma bzhugs par la phar nang du phebs zhu ba sogs rgyu mtshan mang du phul /
de ni rje nyid kyi byang chub kyi sems dang chos skyong gi nus pa'o / /
hor des lam bstan pa ltar mtshan 'gros mdzad nas tho rangs la rtsa zhig tu sgar babs nas bzhugs /
sang nam langs pa na la brgyab ste dgon pa nam rag mgo'i phu der bzhugs sgar mdzad /
de dus gsol 'debs le'u bdun mo le'ur re re nas sku zhabs su brgya rtsa gsog gin yod 'dug pas /
spros bral bde chen ma gsung ba'i skabs ri la yang yang gzigs nas gral mgon pi ri dbon po zer bzhig yod 'dug pa la /
'di na sog po 'dra yod sa med dam gsung bar yod zhus pas /
skyon mi 'dug phebs /
rjes su sku 'khor rnams kyis rgyu mtshan zhus pas /
ri gdong 'di la sog po brgya tsam zhig sag thag rong de babs @# / /
byung ba mi smug yor re ba zhig gis bsgribs nas gar song ma byung gsung /
de nas sngags 'chang kun lhun pa kre bo stod kyi dpon po-I sar ja 'dren la btang ba'i tshe dpon po-I mdun na sog po 'ga' zhig 'dug pas /
dpon de'i ngag las /
kha sang sog po 'di tshos khyed dpon slob la ngan byed par brtsams pa na /
glo bur du bor nas ma mthong 'dug pas nus mthu shin tu che /
ban+de thams cad kyi bstan pa bzung zhes dga' dga' byed /
sog po rnams n-i tshig pa zos te kha sha 'then skad do / /
de nas sgar du lha bsangs brgyags rngan rgyas pa zhig mdzad /
de'i tshe gnod sbyin ci dmar pa khog tu zhugs pa la sngar gyi ltar rten 'brel rnams kyi dri ba gnang bas /
ri sgyed po dpun gsum 'dra ba ru nyen chen po yong /
de dus da 'ong byas pa de pho rog de yin /
mi smug po chen po der hul yin zhes gsungs pas chos skyong so so la gtang rag mdzad /
rim gyis kre bo-I chu brgal /
hor tshang gi dge lugs kyi gam tshe dgon pa'i 'dabs su sgar mdzad /
zla ba gnyis tsam bzhugs /
karma pa dang mjal 'phrad kyi don du lcags mo ru mi sna btang yang /
yang ri drung pas bkag /
rkun ma mang po yongs pas rta der dang /
phyugs kyi rdzi'u rnams mi ma yin du mthong nas 'jigs skrag dang bcas te bros /
de'i tshe yang ri dung pa kun dga' lhun grub phyi ma bcos lhug pa'i sgrib shing la nang gyod kyi phung po chen po des tshod bag ma pa'i phyir du mjal ba skad byas nas 'ongs pa la /
ded karma pa dang mjal 'phrang byed par 'ongs chog pa dgos gsungs par /
de'i lan du /
khyed kyis zhwa dmar sprul sku la mthu bslabs /
khyed kyi nu bo bdag po dpon gyis 'bras spungs sprul sku la mthu bslabs nas nged la mthu byed rtsis byas zer ba dang /
karma pa la khyed rang tsho dbang che mod /
nga stag lung pa'i tshed pa rgad po zhig gis ci shes zer ba sogs g.yo sgyu khram gsum la goms pa'i nyams kyis che skad chung skad kyi gtam ya ma zung sna tshogs smras skad do / /
nub cig gnod sbyin chen po khog tu zhugs nas /
yang ri drung pa 'di bdud yag sher nag po-I sprul pa yin pas de dang phrad pas tshel bar chad byung nyen yod /
mi mthun phyogs zil gyis gnon pa'i thabs mdzad dgos tshul gsungs /
de nas shel ra ma sgang du phebs /
rje gong m-I grwa rigs sbyin bdag rnams kyis bsnyen bkur /
smin grol chos kyi 'khor lo bskor /
bi ri mang dge phag mo zer ba ar jag rku gsum la goms pa /
sgar pa che chung gnas skor bas mtha' brten pa kun la gnod pa byed mkhan zhig yod 'dug pa des lan gsum gyi bar du mtshan mo jag la 'ongs pas /
nub gcig yur ba chu chen por 'khrul ba dang /
de bzhin du mtha' mes bskor ba dang /
sgar gyi nang thams cad mis gang ba sogs cho 'phrul sna tshogs mthong nas glags lta bar ma nus pas /
da sgar pa 'grim pa'i lam du ngan byed bsams te rta dmag sum brgya tsam zhig gis bsgrugs pa na /
sgar pa'i g.yas g.yon du dmag khrab can mang po 'gro ba mthong nas byed rgyu ma rnyed pas /
bsam pa la bla ma sgar pa la dmag de 'dra 'ong don med /
lha 'dre'i cho 'phrul yin nam snyam the tshom ste /
sgar pa lung nang du babs zin pa dang lta mi btang bas de rnams dang khrab reng 'ga' zhig 'phrad pa'i snang ba shar te phyir log /
de @# / /
dag la brten nas mang dge phag mo dpon g.yog yid ches kyi dad pa thob ste mjal bar 'ongs /
ngas grub mtha' ris med kyi bla ma sgar pa mang po bcom pa yin te /
mthu dang nus pa byang pa chos rje khyed las che ba ma mthong /
nga'i yul na bla ma rgad po gnyis dbus gtsang gi gnas mjal ba dang ser 'bras dge gsum gyi gtsos pa'i dgon pa mang por mang bkol ba btong rgyu yin pas /
de tsho bla ma khyed kyi phyags phyi byas nas rdzong dgos 'dug pas thugs la bzhugs zer ba sogs mang du zhus shing 'bul ba zhags tog byas /
rim gyis rta'u la byon /
yul mi rnams spyod pa 'tshub pas nang khul du sgo nor ri la gtong mi thub pa'i 'khrug jag byed cing /
phyi nas 'ong mi'i 'grul pa rnams 'phrog rdung sna tshogs kyi sgo nas mnar zhing /
khyad par rgya bod hor gsum kun la bla chen du grags pa'i snyan pa dang khengs pa shin tu che ba mchog gi sprul sku zhwa dmar ba lta bu yang bcom ste dA ri dr-I gnas la bkod pas /
mchog mdan mtha' dag phyogs der 'gro ba la srin yul yin pa tsam gyi 'jigs sems byed pa las /
'di'i skabs mi zhig gis dre'u brkus pas dre'u'i kha nas me 'bar ba'i 'khrul snang byung ste phyir phul /
rnying lugs kyi dgon pa sde pa snang rtse ba'i brgyud 'dzin zhig gis jag byed par 'ongs pa la /
gzigs snang du khyab 'jug chen po 'khor lha sr-in sde brgyad dang bcas pas phyir ded pa dang /
dngos su dus min gyi rlung tshub chen po langs te jag pa rnams 'gro gnas min par ded pa sogs cho 'phrul sna tshogs byung bas slar ma rungs pa'i bsam pa bor te gus pas btud /
gnas tshul de dag la brten nas yul mi mtha' dag gis yul lugs dang bstun pa'i bsnyen bkur gya nom pa bstabs /
rab byung sngags bskye bo-I tshogs rnams la rang rang dang 'tsham pa'i chos kyi sbyin pa rgya cher mdzad /
khyad par phyi nang gang du'ang 'thab rtsod 'khrug long chen po mi byed pa'i dam bca' bzhes te mi 'jigs pa skyabs kyi sbyin pas 'gro ba rnams kyi dbugs bde bar phyung /
de nas mi nyag gi yul du phebs pa'i tshe /
shar bzhag ra lha rtse'i ri'i thang la sprin dkar po re rgyun du mi yal bar sdod pa la /
dus der sprin pa ri'i sked par babs pas mi nyag rnams kyis /
rang re'i a khu bla ma byon pa la bzhag ras zhwa phud byas par 'dug ces gleng /
da na mtha' 'dul gyi gcug lag khang yin zer ba'i lha khang zhig yod pa mjal bar dar rtse mdo pa'i sa bdag dpon zer ba des 'ongs pa dang dpon slob rnams phebs pa 'grig /
tshes bco lnga'i 'gyur dus grol ba dang mnyam du gnod sbyin chen po khog tu zhugs nas /
dur rtse mdo pa'i a po tsho /
rgya bod gnyis kyi gser gyi gnya' shing chag la khad pa de e tshor zhes lan gsum gsungs pas /
drung nas mdo pa rnams la /
khyed tsho yong skabs 'khrug zings sogs kyi 'phros med dam gsungs dri ba gnang bar /
de 'dra med tshul zhus /
de nas zhag gcig tsam song ba na dar rtse mdo nas mi byung de /
ha ka dang ling tse gnyis thug /
mdo ba rnams kyang ling tse'i dmag rogs la 'gro dgos pa byung /
myung du phebs dgos zhes gdan 'dren tsha drag zhus pa ltar ling tser phebs /
de nub mdo pa'i dmag mi mang po ha ka ba'i dmag rogs rgya ljang rnams kyis mchan btib byas nas @# / /
bsad ba skad cam byung ba'i sngon du gnod sbyin pa khog tu zhugs te /
dar rtse mdo pa'i a bo cho /
mgo med kyi dpung pa rong rong de e ma thong zer bas /
mdo pa rnams rnam rtog za ba'i mus la gtam gyis sleb /
de'i tshe grwa ba 'ga' zhig khyab 'jug gi 'phyar dar ngang bcas ha ka'i rdzong gi mdun du phyin /
kha mchu lab par brtsams pa na ha ka rnams kyis mnyan pas /
khong tsho-I mthong snang la rig 'dzin chen po nyid na mkha' la 'phur te rdzong gi steng du byon pa dang rdzong gi phyogs bzhi nas me 'bar sna gyur pas 'jigs te mdun ma byed par khas blangs /
ha ka'i rogs byed mi rgya ljang gi dmag rnams kyang phyir log| de'i dus su rgya'i mi dpon gdugs dkar nag phub pa gnyis kyis 'ongs te /
ha ka dang ling tse'i kha mchu'i rtsa ba byed mkhan 'di cho so mar tsa'i thag pas lag pa gnyis bsdams te btags /
'phongs la ko sha mang po brgyab ste khrims bsgrags kyang bzlums dka' ba la /
khyed bod kyi bla ma byang chub sems dpa' sems can gyi don la byon pa ngo mtshar che /
da dung 'di'i mjug rnams skyong bar mdzad /
nged kyis gong du yi ge brgyag ces zhus par /
nga sems can gyi don bsam pa ma gtogs rang 'dod med pas de 'dra mi dgos gsungs /
de'i tshe kha mchu bzlums pa'i yi ge la phyag dam brgyab pa'i dar lcog ha ka dang ling tse'i bar gyi zam pa la btsugs pa mi cig gis khyer bas chos skyong gi bka' chad byung nas gri khar shi /
g.yul 'khrug rlabs po che zhi ba'i srog skyabs sogs rnam par dkar ba'i 'phrin las rgya cher gyur /
dus 'khrug la brten rgya'i tshod pa rnams kyis snyug ma'i g.yabs ring mda' rgyang gsum tsam gyi 'og tu ja 'bum tsam brtsigs pa srung mi bzhag ste phal cher rang yul du log pa las /
mdun ma grub nas gnyer pa rtse chen pas 'bod par phyin pas dga' ba dang bcas te yar 'ongs rgya bod kyi gser zam sor chung /
dar rtse mdor phebs /
gtang rag gi tshul du bsnyen bkur rgya cher byas /
mdo der mi skad rigs mi gcig pa mang po tshogs pa'i stabs kyis rgyun du 'khrug long 'ong bar snying rje chen pos kun nas bslang ba'i thugs bskyed kyis kha mchu mtha' dag zhi bar mdzad pa'i tshe /
mi chen dpon dang ya ru mgon po gny-is lag thug byung bar bar pa la phebs pas /
sku la mda' rdo mang po phog kyang gnod par mi nus pa ni u rgyan rdo rje'i gur dang ldan pa'i rdo rje-I gsung bslu ba med pa'i mthu'o / /
sngar bla chen rnams byon pa la mdo pa rnams kyis bsdus nas mi chen gyi r+wa bar brgya 'bul byed pa la /
'di'i dus so sor brgya 'bul nas nyi shu'i bar stobs 'byor dang bstun te phul bas bla chen yongs kyi dom gcig mo zang zing gi longs spyod kyang dbyar gyi chu bo ltar 'phel /
de nas sgar pa yang bteg /
mi nyag brgyud /
skam po gnas nang du zhwa dmar ba drug pa chos kyi dbang phyug mjal /
'bul ba ches pas sgar pa rnams kyi /
byang pa bdag po-I 'bul ba de tsam la dbu zhwa mi sgron par zhes blor mi shod pa lta bu byed /
rje zhwa dmar ba yang kun la mi chos mkhas pa dang /
khyad par 'bri byang gny-is sngar nas lugs legs pa'i rgyun la dgongs te dag snang dang legs skyes phun sum tshogs pa mdzad /
de nas byang ba rig 'dzin dpon slob ljang zhabs su rnam dkar gyi 'phrin las skyong ba'i skabs kong po-I tshong pa dang ljang @# / /
pa rnams 'khrug pa cher byung /
de'i bar pa la 'ba' pa dpon po zer ba zhig gis gdan drangs /
thugs dam brtag pa mdzad pas ru yon zer ba'i ljang kong thug pa'i sa der dgu cha gis dang rgya gram du 'ja' nag po zhig tal gyi zug pas legs par dgongs te zhal gyis bzhes /
ru yon du phebs pa na kong po'i dmag gis khang pa phal cher me la bsregs 'dug /
so sor mi sna bsngags pa na ljang gi khrod nas dbang btsan pa sam pa k+shi zer ba cig gis /
kha mchu mi la bzer nas mnyan pas /
thugs 'khrugs te khyab 'jug gi 'gyur dus kyi thun gtor bsgul bas sam pa k+shi sna khrag shor ba mchod par 'das /
de'i rkyen gyis mdun ma yong ba'i 'go tshugs te dmag rnams so sor then /
ljang kong gi dpon rnams drung du bsdus te dge sdig gi nyes dmigs sogs las 'bras kyi chos mang du gsungs shing lab dan gyis skor yang mjad pa'i che /
kha mchu'i rtsa ba byed mi khams ga si ba'i tshong dpon gcig gis mnyan par ldang gi thog tu dmag dang bcas rta rgyugs byas pa la thugs 'ur nas khyab 'jug gi brten rdzas dang dbu zhwa brdabs pas tshong dpon de la zer ba| thebs te rta thog nas lhung /
nga la mnga' thebs byung zer /
g.yog rnams kyis bltas pas mda' rmas ma byung 'dug zar ba'i mus la 'jig rten phyi ma'i lta dmor song bas phan tshun thams cad 'jigs te bka' bzhin bsgrub par khas blangs /
de'i tshe kong po tshod dpon khams sprug zer bcig gis /
bla ma rang dga' lod chung /
ga li ga li than 'dra ltas ngan 'dra mi gtong bar tab tob la mi gsong nu sdig pa mi cheb e min zer bas kun bzhad gad theg ge bar gyur| de nas 'ba' nang du kong po gshog lngas 'bul ba cher byas /
'ba'| bram mgos dngul gyi dong kha zla ba gsum phul /
rim gyis dga' rje gzhung du phebs pa na /
sngar de na dpon gong 'og gnyis yod pa /
'og mas gong ma bcom ste nyams yod pa las /
de'i tshe gong ma'i nye ba tshod dpon rta mgrin gyis ja pa rnams dmag rogs la sbran te g.yul gshom par rtsom pa na /
'og ma'i dpon phun tshogs g.yul rgyal gyis rje 'di nyid gdan drangs /
khro bo rol pa'i gtor zlog mdzad pas pha rol gyi dmag rnams nang zhags te /
sos kyi than sprin ltar gyur /
de nas gar lugs kyi dgon pa dpung ri zer ba'i khang nyer phebs /
dgon pa nge'i chu mig bskams pa la rje zhwa dmar bas byin rlabs gnang yang /
sems med kyi 'byung ba la 'dzam gling rgyan gcig gi brtul zhugs ma song bas chu ma byung /
de la brten phyogs 'dzin gyi kun slong dor nas rig 'dzin chen po 'di nyid gdan drangs gsol ba btab pas /
chu mig gi khar phebs nas gtor ma zhig gnang /
gtor chu rnams bskams shul der blugs pa dang chabs gcig bar chu sngo nar gyi byung /
dpung ri drung pa'i nga rgyal bye ma'i chang bu ltar zhig ste phyag dbang dang chos 'brel zhus /
karma pa dbang phyug rdo rje'i /
dbu thog gi bla bre dang hor tshags kyi spos phor sogs nor sna rdams che ba mang du phul /
gtsang pa sde pa mthu stobs pa'i g.yu drug dkar khyad 'phags zhig phyag tu byung ba spus sgyur byed par ljang du bla ma bsam yas pa rdzong sta mdzad /
rgyal thang jag pa zer @# / /
pa'i blon po zhig gis dngul srang sum brgya tsam bcal te nyos /
blon po des /
byang pa chos rjes nged rgyal blon gyi mnga' zhabs la 'khrug pa bzlums pa'i bka' drin chen po byung 'dug da lta gang du bzhugs /
sngar bla ma 'di'i yab 'di phyogs su phebs skabs rgyal pos gdan 'dren zhu rtsis byas te /
blon po rgyus yod cig gis bla ma ral pa can de mgun dag 'tshengs te ma dga' na yul 'di brlag nyen yod zer ba shol 'dug /
da khyod mgyogs par song las thag ring dum phabs 'dug na mi thong /
sa tham steng du gdan 'dren pa'i mi sna tong ba yin zer ba byas 'dug pas /
bla ma bsam yas pas myur du 'ongs na'ang dbus gtsang du mgyogs par 'byon dgos pa'i spyan ltas shig byung bas rkyen byas /
chibs kha bsgyur te rme shod phyogs su 'byon rtsis la /
sog po'i dmag 'dug zer bar byol nas phebs kyang lam 'phyugs te sog po'i dmag dang nyes zhig tu byung ba'i tshe /
sgar pa'i so pa dang sog po'i ri dags pa phrad pa na /
so pa'i khrod du bi ri dge slong go tsong grags pa zer ba'i sog skad shes pa zhig yod pas phan tshun du skad cha dri res byas /
bla ma yin na zhabs rtog byed zer snge thog la gdan drangs /
bsnyen bkur dang 'bul ba phul /
nged tshos gshen dar sdings pa'i sgar pa zhig la brgyab pa sa bon po-I mthus mi mang po shi /
da khyed kyi mthu zlog mdzad dgos zhus par lan du /
nged tsho gsang sngags snying ma ba'i bla ma mtha' dmag zlog pa'i bka' babs dang lung bstan yod pa tshos sog po'i rim gro ba mi yong /
gal te byas na u rgyan rin po che mi dgyes shing srung ma rnams kyi 'tshub yong /
da lam khyed tsho'i sde thog tu lam nor te sleb pas zas 'brel mi byed ka med byung gsungs par /
slar yang nan chen po zhus byung ba la /
de ltar yin na skya ser drag zhan su la yang dgra jag mi byed pa'i khas len bskor ba mdzad pas dpon dang mi bzang rnams kyis phyag 'phreng la 'jus nas dam bca' zhus /
'jam dpal tshe bdag nag po-I sgo nas mthu zlog gi r-im gro gnang bas /
de'i dam sel dang 'tshub lhongs kyi rnam pas sgar la me shor te nyen chen po byung bar na bza' lan gsum brdabs pas mar me la phu btab pa bzhin du shi /
sog po rnams lhag par dad de bsnyen gnas gtan khrims dus khrims sogs dge ba'i lam chen por bkod /
de nas yar phebs pa na /
dgra jag 'dug zar ba'i 'ur zhogs chen po zhig byung bas phyag g.yog rnams kyis tshes bcu bshol nas thegs pa legs tshul zhus par /
u rgyan gyis bslus mi yong gsungs te cag mal mdzad nas gsung chog gnang bas nyes par ma gyur /
nyin gcig dgra 'di 'dra zhig 'ong ba 'dug pas 'phral du 'gro gsungs te bshad drag kyis phebs pa na /
ja yun gnyis tsam song ba'i tshe bzhugs sa'i shul der dge tshe dang lcags mo'i dmag mang po byung ba rjes su thos pas kun ya mtshan du gyur /
kre bo'i 'brog pa zhig gis rta dre ded pas dre'u'i rgal stang du phug ron babs pa dang rlung chen pos sbra gur bshags te nam mkha'i mthongs su khyer bas rtog pa zos te phyir bshags pa dang bcas te phul /
rim gyis 'dam 'dog /
sgom snge nang chen pa /
bi @# / /
ri stod pa sogs sngar gyi sbyin bdag rnams kyi sar phebs nas 'gro don rgya cher mdzad /
'brong pa bla ma mgon des lo phyed dang gsum tsam gyi bar srog gcod spong ba'i khas len las ma 'gal 'dug na'ang /
nyin gcig ri dags mang po byung ba la /
bi ri rnams kyis mda' thebs /
'brong pa rnams kyis ye ma thebs pas tshig pa zos nas mda' brgyab pas sha ba gcig bsad /
des rkyen byas te zhag gsum tsam gyi nad yun byas ras shi bas /
sngar lung bstan gnang ba rnams la thams cad nges pa ches cher rnyed /
dge rgyas dpon gyis /
khyed bod du phebs kyang gtsang pas bzang po e byed mi shes /
'di phyogs su bzhugs na 'go don che zhes nan cher zhus kyang ma 'ongs pa'i 'byung 'gyur mkhyen te ma bzhugs /
khyung po gser rtsa bas thab bsu dang bcas te gdan drangs pa'i nyin gzims chung skor gyi khal ma rnams rjes la lus pa khyung po nang du ra ba rnams kyis jag byas nas khyer /
de nub sa sros pas byed rgyu ma rnyad /
sang sgar pa rnams kyis 'dzing bar 'gro grabs byas pas bka' bkyon nas /
de 'dra mi dgos rtags thon pa zhig byed gsung /
bstan srung yongs rdzogs dang khyad par khyab 'jug la 'phrin bcol rgyas par mdzad /
de'i tshe jag pa rnams kyis nom pa thob pa la bgo bshwa byas pas /
sgam kha phye ba'i nang nas thog mar gza' phod don te gza' mig khra chil chil byung bar kun ha las nas hur re lus /
de'i tshe jag dpon de smyo nas /
nga'i nor khyer shog ces zla bo rnams la mda' gzhu bkad nas rdeg /
dre'u zhig skas la thogs pa med par song ba la mi cig gis lta bar phyin pas /
thog steng na bud med mig gcig yod pa zhig gis /
nga'i chas ka rnams khyed tsho zo zhig ces skad brgyab byung bas 'jigs skrag chen por gyur te sku chas thams cad gru chang sgar pa'i rtsar bskyal /
gru tshang pa rnams kyis nged tshos khyed dpon slob yin pa ma shes /
thog ma nas phyag g.yog tu 'gyur ba ma byung bas dgongs ma khrel zhes 'bul chas dang bcas sku tshes rnams tshang bar phul /
der dge lugs kyi dgon pa 'ga' zhig yod 'dug par mang ja gnang bas /
lung pa 'di bon lung du song /
bon rel shin tu gnag pa yod par khyed dpon slob kyi nus mthus kun gyi mig ltos la phan pa byung zhas gzengs bstod /
rim gyis hor smad pa'i sder phebs /
dpon dbang klus bsnyen bkur /
lcum mda' gcong rong zer ba'i dge lugs kyi dgon pa zhig gi mkhris kyi zam pa la 'grul pa che chung su 'gro yang tshugs sprod dgos par /
khyad dpon slob kyis khams phyogs su mthu nus kyis ban de kun gyi mgo bton zhes tshugs mi len par ma zad phu dud byas /
lha ra sna dang 'dzam gl-ing rdzong khar phebs dus hor tsha bar pa'i dmag jag mang po byung ba la /
sgrol ma'i jag chings mdzad pas hor rnams kyis ye ma mthong bar long po-I phu ru phebs /
ka thog dgon pa dang bcal sde sngags grong pa sogs la bka' brgyad gsang rdzogs kyi sgrub dbang gnang /
grol dbang gi nyin nyang lang gi khrom stong phrag mang pa chags /
chos dang zang zing la brten pa'i gdul byas 'ur la song /
ci dkar lha lung myos kyi nang du phebs /
mar @# / /
lam gter bzhes dus kyi gter g.yog bu mo sngo bsangs ma cig yod pa de la mda' dar dmar po zhig bskur nas sngon ma'i gter gnas kyi nub phyogs kyi brag logs mtshal gyi ri mo yod pa der tshugs gsung /
slar yang gter bzhes rgyu yod rig su 'dug /
ka thag dgon nas chibs kha bsgyur /
nyang po-I phu na hor tshab pa'i dpon chang gi sbra yod pa'i thog du 'bri gung dbon mos spyan drangs te rkyen sel gyi chos ka mang du zhus /
rta khrab sogs 'bul ba rgya cher phul /
hor ma rungs ba'i bsam sbyor ngan pa rnams kyang mtshol kha ba bab pa ltar gyur pas /
rig 'dzin stobs ldan dpa' bos /
chags sdang rlung gis rab dkrugs 'thab krol shing / /
'jigs rung ral gri'i yal 'dab g.yo ldan kun / /
rdzu 'phrul mthu dang rnam bzhi'i sbyin pa dang / /
bka' rgyas 'dul bar mdzad la gsol ba 'debs / /
zhes so / /
gzhan yang ma rungs pa'i rigs gdul slad khyab 'jug gza' dngos su phab pas /
kun gyi mig lam du me dpung chen po 'bar ba ma thang nas byang pa bdag pos gza' ban du bkol zer ba sogs kyi grags pas khengs degs can dang blo las su mi rung ba thams cad zhi zhing dul bar mdzad /
mdor na rgya ha ka l-ing tse nas bzung dbus gtsang gi bar gyi 'gro ba mtha' dag chos dang zang zing mi 'jags pa'i sgo nas phan bde'i lam la bkod /
khyad par u rgyan sangs rgyas gnyis pa'i bstan pa nyin mo lngar gsal bar mdzad do / /
grub brnyes ma la ya yi dga' tshal nas / /
rnam snang thugs rje'i rlung gis rab bskul te / /
ngo mtshar sprul pa'i dri bsung yongs 'thul ba / /
srid zhi'i rgud pa sel ba'i cho ga mkhan / /
legs pa'i lam ston rje btsun bla ma mchog /
rigs ldan chos rgyal rdo rje'i gdung sras su / /
bsams bzhin rnam par rol ba'i thugs rje'i 'od / /
snga 'gyur bstan pa'i snang ba ches cher gsal / /
dri bral gter lung gis zin ja hU / /
chos tshul gang+gA hub kyis legs btungs nas / /
bod dang bod chen phyogs bral gdul bya la / /
theg mchog chu rgyun chad med skyug nge mtshar / /
de nas zha lha khang du phebs /
gnas gzigs dang khyad par khyab 'jug gi sku brnyan la spyan gzigs mchod gtor rgyas par mdzad /
'bri gung rdzong gsar du gdan drangs /
zhal ngo rnams dang mjal phrad dbang lung man ngag g-i gsan len zang zing gi 'bul skyes gnang res sogs sngar 'khyud bzh-in lugs legs byung /
de ni 'bri byang gnyis ka rig 'dzin mnga' ris pa chen po-I slob rgyun rdo rje'i dpun grogs dam tshig la bsel med pa'i rten 'brel du go /
skyid shong bde chen gyi mdun du phebs pa'i tshe chibs rags kyi sngon du rgya mi gnyis yod pa la lcags sbag zhig rgyag 'jug pa gnang bar skad ma byung bas sde pa skyid shod p-I mchan don myur du 'jig par lung bstan /
bod kyi rdo rje gdan ra sa 'phrul snang du phebs nyin nang pa rags kha ba'i mdun du me sbag zhig rgyag bcug par skad shin tu che bar byung /
jo shag la snyan dar jus yug gcig phul bas de nub mnal lam du snyan dar gyi rten 'brel des gnas 'di'i bdag po la jus yags yong zer ba zhig byung bas sda pa gtsang pa la dge bar 'dug gsung @# / /
myur du sa rta'i sde gzar langs te gtsang dpung g.yul las rgyal ba'i rtag gsum ngon /
byams khang ma gtogs pa'i mchod khang thams cad zhib tu mjal nas bstan pa dang 'gro ba'i bde skyid 'byung ba'i smon lam rlabs po che mdzad /
ra ma sgang du gcung rig 'dzin 'phrin las rnam rgyal dpon slob kyis bsu ba la phebs sku mched mjal 'dzom gnang nas rdo rje brag tu gzhi len dang bshang len rgyas par mdzad /
'on kyang rje gong ma'i gdung la dpon r-in po ches ngo dam che ba ma byung dgongs pa sogs kyi re 'khang la brten pa'i 'gal 'dzol cung zad byung /
de nas sngar gyi mchod yon 'brel so dang bcas /
'phyong rgyas stag rtser spyan drangs /
yun ring po-I bar du gdan chags /
zhabs drung bdud 'dul rab brtan de nyid la tshe dbang /
bla ma zhi drag /
tshe bdag /
'char ka sogs kyi dbang lung gdams skor mang du gnang /
ngos btsas nas ring por ma lon pa'i skabs der 'chi med lcags gdong ma dang gter kha gong ma'i drag dmar gyi sgo nas smin par mdzad /
mtshan bcas mtshan med kyi srung 'khor sogs sri'u gso ba'i rim gro mang du gnang /
'jam dpal tshe bdag gi sgo nas gtor zlog rgyas pa mdzad p-I nyin 'tshams p-I khrod du 'phyong rgyas zhabs drung de nyid kyang phebs yod 'dug cing /
rig 'dzin chen po he ru ka drag por khros pa'i bdud chas su zhugs nas zor 'chams mdzad pa'i tshe phyag ya gcig ye ma khyogs par thugs rtog zos te brtag pa gnang bas /
sbyin bdag la ngan par mkhyen nas /
lo gsum tsam nas ska rim gyis rgyab ma 'khyor na dgra ngo shin tu che ba 'dug tshul sogs slob ston mang du mdzad /
tshes bcu'i nyin las byang le'u brgyad ma dang 'brel ba'i gar 'chams shin tu rgyas pa'i gzigs 'bul gnang bas /
byang ba zhabs drung dpon slob thugs lhag par dgyes te u rgyan mkha' 'gro'i gling du sleb pa 'dra ba byung phebs /
sde ba brag kha nas kyis bsam yas su gdan drangs /
khams gsum zangs mkhar gling du bzhugs /
bsam yas mchims phur dpon slob nyung 'dus zhig gis bdun phrag gcig sku mtshams gnang /
chos gter zhig bzhes /
chos de thog mar chos rje dung dkar ras pa la spel dgos yod 'dug pa la khong pa gzhan du brel bas rten 'brel ma 'grig /
brag kha nas kyis khams gsum 'bul zhes thog mar khas len mdzad kyang /
rjes su bsam yas rab byung ba rnams kyi g.yo thabs la brten pa'i thog tu ma khel /
dbu rtse rigs gsum gling bzhi gling phran rnams la dngos bshams yid sprul gyi mchod pa rgyas pa gnang zhing smon lam rnam par dag pas 'tshams sbyar /
bstan srung gnod sbyin tsi dmar ba la gtang rag tu mchod pa spyan gzigs gya nom pa dang bcas lha mi mjal ba'i dga' sten mdzad brag dmar g.ya' ma lung du phabs /
'chi med tshe'i ljags bsnyen gnang bas tshe chu gsar du 'phel ba sogs ngo mtshar ba'i ltas byung /
'phrang 'go shel grong du phebs /
sku mched mjal 'jom gnang /
sa pho rta'i lo sde gzar chen mo langs te gtsang dpung lum par 'byor /
sde srid phun tshogs rnam rgyal dang mjal 'phrad mdzad /
de lo mtshan don @# / /
rgyug pa dang rgya rgan pa sogs blon po 'ga' lam rungs pa'i blo yod pa sogs thugs dam gyi ltas la shar ba gtsang par rgyu mtshan gnang dam dgongs te phyag g.yog gtsang ba yin pa'i 'tsho byed zhig la gsung 'phros mdzad pas /
de 'dra thog tu bab na legs te gal te mi bden pa bzhin byung na sngar nas lugs mi legs pa dang bcas sde srid kyi thugs la ci 'char mi shes pas mi 'gab zhus par brten gsung ma nus par snang /
'on sman thang du bzhugs dus tshag gzi rgyal phug gi chu mig tu char 'bebs la phebs /
sbyar sdong gi rtsa bar cog pu phub nas thugs dam gnang ba'i tshe /
sbyar sdong steng gi skya ga'i tshang nas phru gus la 'gril byung bas mi shis pa'i mtshan ma chen por dgongs pa'i thug rtog za ba'i mod la bang phyin zhig byung ste 'phyong rgyas su dus 'gyur byung ba'i gnas tshul phul /
lo dus kyi nyen kag yod p-I lung bstan mdzad pa thog tu khel /
snga gong nged rang la deng sang stod phyogs nas slob ma 'gangs che ba zhig 'ong ba 'dug tshul yang yang gsung ba ltar /
'on sman thang du bzhugs thog sngags 'chang chen po shAkya bzang po-I sku skye yol mo sprul sku bstan 'dzin nor bu dwags brgyud rgan po'i skyo ma snga btsan gyi r-ing lugs ngor ta /
gsang sngags rnying ma'i bstan pa dri ma med pa'i sgor 'jug pa'i slad du 'byor /
tshe dbang lcags gdong mas thog grangs /
byang gter gyi thugs sgrub rnam gsum /
phyag rdor dregs 'dul sogs dbang lung gdams pa'i chos 'khor rgya cher bskor /
sprul sku rin po che nyin byed gling nas phyir byon te ring por ma lon pas /
rtog ge pa'i nyams kyis tshogs 'khor gsol ba la 'tsher snang dang /
dregs 'dul gyi las tshogs la sems can la gnod pa byed pa 'ba' zhig tu 'dug dgongs pa'i log rtog sna tshogs shar ba na /
rig 'dzin chen pos sprul pa'i sku la spyan gcer gyi gzigs nas /
gsang sngags rnying ma 'di la drag po mngon spyod kyi skor mangs pas thugs khrel yod dam gsung ba na /
mtshan nyid pa'i khyad gsod dang nga rgyal gyi ham thul yul bud de /
bla ma dang chos la mi phyed pa'i mos pa gting nas 'khrungs pas rnying ma ba'i sngags 'chang du gtsang sing gi song ngo / /
gtsang nam sde pa thob rgyal ba'i gdan 'dren byung ba bzhin 'grul du zhugs /
de'i tshe sde pa brag kha nas kyis gdan 'dren zhus pa ltar phebs /
zhag kha yar bzhugs shing bsnyen bkur rgyas par bstabs /
mchod yon gnyis ka nyang po gru la byon par gru pha rir 'gro ma nyan pa la 'on gyi gzhi bdag pho lha rgya rgod kyi lha 'khren du dgongs nas /
gser skyems dang bcas bka' bsgos pas gru mda' 'phangs pa ltar song /
de nas yar klungs phyogs su 'gro phan dang khra 'brug gi gnas mjal sogs mdzad /
rim gyis grwa dol brgyud /
chu bo ri nas byang khar don /
thog mar sde pa snye mo pas gdan drangs te phebs /
dbang rjes gnang rim gro sogs 'dod sbyar gyi bka' dr-in mdzad /
de'i tshe snye mo-I la rgyab tu yol gor jing gis khrid pa'i hor sog gi dmag mang po sleb /
lung bstan tu byang kha @# / /
sna brgyad bshad pa'i nang chan phag sna zer ba der sog zlog la dmigs nas rig 'dzin mnga' ris pa chen pos mchod rten nag po zhig bzhengs pa dus phyis bdag rkyen med par zhig ral chen po byung yod 'dug pa la zhig gsos mdzad cing sog zlog gi rigs gnang bas /
'bri gung bshags ram sgrub sde ba'i bla ma des /
zhabs drung bla ma rin po che sku na bgres po la thugs tshod chung ba /
phyag g.yog tshod yod pa cig kyang med pa 'dra /
sog po la rgyab tu sleb pa ga la bzlogs zer nas bkur ba sna tshogs btab pas /
sang de sog po rnams 'ur zhogs shig byung ste bros pa na mi kun ha las /
bla ma des kyang rigs rgyud dang sku skyes khyogs pa'i mthu nus yod bden yin pa 'dug zer ro / /
slar thob rgyal nas gdan 'dren byung pas yar lam lhang lhang ma sogs gter gsar gyi gnas rnams mjal te thob rgyal rdzong du phebs /
gzhi len dang shang len rgyas par mdzad /
za phu lung g-i gnas mjal la phebs /
zangs mdog dpal ri'i rtse nas bod kyi gzhi bdag rnams la bag chags stobs 'joms kyi khrus mdzad /
lha bsangs brgyags rngan dang bcas bka' nan rab brjid kyi sgo nas lha srin dam la btags /
de'i tshe nam mkha'i mthongs su sprin dkar po zhig nar gyi byung ba'i steng du u rgyan rin po che bzhugs pa mngon sum du gzigs /
gter lung rnams rim gyis mjal ba'i tshe /
gter lung brgyad par nye ba na phyag g.yog rnams bzhag ste chibs brgyugs mdzad /
ri sgangs shig tu sngon la phebs pa'i tshe /
gter lung brgyad pa'i mtsho ut+pa la 'dra ba'i nang pa bong zhig gi steng du 'bol sum brtsegs kyi gdan la u rgyan chen po A tsar+ya'i tshul du bzhugs pa gzigs nas phyag mdzad par mngon du phyogs pa na /
zham ring ba dge slong sbyin pa byung bas yal ba thugs la shin tu pangs par gyur pas /
rig 'dzin bi shwaDA kis /
dgongs pa dbyer med gyur kyang chu zla'i tshul / /
rigs kun bdag po padma saM b+ha wa / /
dngos dang sprul pa'i zhal sky-in mngon sum du / /
gzigs nas ji bzhin gsol der gsol ba 'debs / /
zhes so / /
slar thob rgyal du phebs /
dpon sa yum sngar nas steng grib kyis zin pa'i g.yas star rgyud 'gul mi shes pa la byin rlabs mdzad pas gzhi med du gsos /
sde pa de spyir snying lugs la gus shing de'i nang nas kyang rig 'dzin chen po-I brgyud 'dzin kho na la dad pa che /
de'i rgyu mtshan yang thob rgyal ba'i blon po gangs bzang ba'i mi ngo dpon po smon skyid pa zer ba de bla ma sog zlog par rtsa ba'i bla ma 'chol bas /
skabs shig tu bla ma sog zlog pa thob rgyal du byung ste /
snang rtse nas kyi gter ma'i lung bstan tu /
sde pa phyag na rdo rje'i sprul par yod tshul 'di bzhin yin zhes lung bstan khul bu bstan cing bsngags rjod chen po byas pa la sde pa des ci yin mi shes snyam nas lung bstan la bdag gi nga dang bla ma la bdag rkyen cher ma byas pas lo gcig gnyis song ba na khong g-is /
snang rtse nas kyi gter lung du sde pa thob rgyal ba bdud yin tshul 'di bzhin yod ces mi 'ga' la bstan cing bsgrags pa sde pas thos pa la brten zhe khrel te phyogs de la mi mos pa yin tshul thob rgyal ba'i drung 'khor rgyus can 'dras gleng ngo / /
de rigs @# / /
kyi 'phros don sde pa snang rtse bas kho rang mi dga' ba'i bla ma sde dpon mang por lung bstan ngan pa byas pas /
bya yul du 'brug pa sprul sku padma dkar po dang rig 'dzin chen po mnga' ris pa gdan 'dzom pa'i tshe 'brug pa sprul skus /
snang rtse nas kyis khyed rang zhang klon khra mgo yin zer ba'i lung bstan byas yod 'dug /
ngas khong par lung bstan ngan pa zh-ig rtsem pas de khyed rang gi gtar chos khrod du chug gsung pa la /
rig 'dzin rjes /
khong rang ci gsung rung nga ni u rgyan rin po che'i gter chos su gang 'dug las rang gi dga' sdug la brten pa'i bzang ngan 'jug mi nus /
bla ma mkha' 'gro'i bka' chad dang srung ma'i 'tshub yong gsungs pas 'brug pa zhal skyengs /
'brug pa rang la yang lung bstan ngan pa yod snang ba'i lan len rtsis kyi las 'bras rgyab bskyar gyi rnam par 'dug pas /
tshul des kyang legs ldan rje la gzur gnas kun gyis bsngags par byed do / /
sde pa la thugs sgrab rnam gsum sogs kyi bka' dbang mdzad pa'i tshe /
byin phab pa na sde pa 'dar ba dang dgod pa sogs byung ba la /
rje nyid kyis phaT kyi sgra drag po dang bcas te /
de ka'i ngo bo la ltos shig gsungs pa na /
ja dkar yol gang 'thung yun tsam ka dag la cham gyi gnas pa sogs las 'phro sad pa'i rtags ngo mtshar ba byung /
yol mo sprul pa'i sku ched gnyer gyis byon pa la zla ba bzhi tsam gyi rin byang gter gyi phur ba lugs gsum /
'jam dpal tshe bdag pad lugs dang gnubs lugs kyi phyi nang gsang ba'i skong sogs smin byed kyi dbang /
grol byed kyi 'khrid /
rgyab rten gyi lung /
las bzhi'i 'phrin las sgrub pa'i phyag bzhes man ngag dang bcas pa rdzogs par gnang /
sde pa thob rgyal ba'i sku rim la khro rol tshe bdag sogs kyi gtor zlog che pha mang du mdzad /
e waM lcog sgar ba'i grwa tshang rnams re zhig sde pa'i sku rim la thob rgyal du 'jog pa gnang nas dpon slob nyung 'dus dbus su phebs /
de dus gnang skur zlos pa'i sde gzar chan po langs pa dang 'grig /
yar klungs su sde srid phun tshogs rnam rgyal dang mjal 'dzom gnang /
mchod gzhis 'os 'ga' zhig 'bul spyor mdzad /
byus thag chod nas dbung gyis gdong la dol sngon rdzong du gtsang pa bzhugs thog mjal bar phebs pas /
nyin mo sde srid thugs brel gyis g.yengs te mun rub pa dang gdan 'dren byung bas /
nga sngags pa dang mtshan mo mjal ba la dga' rgyu e yod mi shes gsungs /
gang ltar mchod yon par du dam sel che ba dang /
rje nyid pad gnubs kyi gdams pa zab mo la nang byan chung pa'i ltas ngan g.yang du lon pas /
sde pa phun tshogs rnam rgyal 'brum pa'i snyung nad kyis btab pa la zla bar nye nas kyang snag chu 'khor rgyu med pa'i gso byed mkhan po rnams kyis bcos su dka' ba zhig byung nas /
'chi bdag pa wa satwa'i lto ba'i grong khyer du gshegs so / /
de nas bsam yas mi 'gyur lhun gy-is grub pa'i gtsug lag khang du phyag dang zhabs skor gnyis ka 'bum ther re'i sgo nas bsag sbyang dang /
dkar me zhal zas sogs mchod pa nyin star gyis bshams shing /
dkar me ru b-I rgyun btsugs te rnam dkang gyi dge tshogs rgya cher spel /
dbu rtse rigs gsum gling bzh-i gling phran jo mo gl-ing gsum rnams kyi @# / /
rten 'gangs che ba so so-I mdun du ras mos kyis dus chen dgu'i gso sbyong bzhes /
bsam yas kyi sde pa'i jo mo la gnod sbyin chen po shin tu gnod par byung bas thabs zhus par rA dza rgyu lam gcod pa'i 'khor lo sko la sbyar ba na /
chos skyong chen po thugs khros te spe dkar lcog tu lha mi 'dzom thog tu /
nga rang sha rang gis za /
rang khrag rang gis 'thung dbang mi 'ong ba ci yin /
khyod 'jigs na nga lus rten 'di las phrol nas lha gnas sum cu rtsa gsum du skyol dang sogs 'j-igs 'jigs mang du gsung ba la /
nga sems can gyi don byed mkhan yin pa la srung ba ni 'dogs dgos byung /
rgyal 'gong phra rags bkyus ma'i rigs ma gtogs khyed bstan srung rnams la gnod pa ni ma byas sogs 'jam pa'i sgo nas gsungs pa la chos skyong khro ba ma zhi bas /
rig 'dzin chen pos phyag gi rdo rje de phyar thabs dang bcas te /
'o na bden pa su la yod blta bas khyed rang dmod bor zhig gsungs pa la /
chos skyong chen pos nas nam mkha' la gtor bas chos skyong gi phyogs su nag po dang rje'i phyogs su dkar po babs /
de nas kyang 'chub 'gyur ma zhi bas /
thugs 'ur te /
khyod 'jigs na nga'i gnas chang 'gag gi yu 'bog sdong po 'di bsgyel thub pa gyis /
nga 'jigs na khyod kyi btsan khang 'gag gi dar po che 'di bsgyel thub pa byed gsungs nas bzhugs mtsher du phebs /
khyab 'jug gi thun gtor gnang bas rlung tshub chen po zh-ig glo bur du langs nas spa dkar lcog gi ngar po che bcag /
mkhan tshang ba rnams kyis sde pa brag kha ba bsgul nas sde pas lha mi dam tshig sre ba'i bar zhus te spe dkar lcog tu gdan drangs /
de'i tshe thang lha'i gsol ka mdzad nas 'di'i gnas srung thang lha la bcol bas khyod rang byed mi dgos /
u rgyan rin po ches ma 'ongs pa na thang lhas byed par gsungs yod ces pa dang /
khyod kyi srog snying nga la yod /
nga'i srog snying khyod la med ces babs lci ba'i gsung byon pa ni /
'khor 'das kyi tshe sog thams cad la dbang sgyar ba'i phyag rgya zil gnon gyi skur bzhengs pa'i rtags so / /
de nas lha mi dam tshig sre bar mdzad /
chos skyong gi dbu la rdo rje 'jog pa sogs dam bsgrags so / /
zangs ri phyogs su ga jag pa 'phur ba'i tshe nyi ma sgrib pa tsam gyi mang po byung nas lo thog la gnod pa chen po byas par /
mi mang pos dar 'phyar ba /
dung sogs rol mo 'bud dkrol /
gdan sa thal gyi rten byin rlabs can rnams 'ongs skor du gdan 'dren byed pa /
zhwa dmar nag gi phyag nas gtor ba sogs thabs ji ltar byas kyang ma phan /
de'i tshe rig 'dzin chen po dbye'i chu tshan la phebs pa'i skad ca tshor nas gdan drangs /
longs skor la phebs nas sngags dang ting nge 'dzin gyis byin rlabs mdzad pas ga jag pa rnams tsa ri dang yar lha sham pa'a phyogs su bras /
de dag gi snyan pa la brten nas rong chad dkar du sde pa rgya ri bas gdan drangs /
lha karma chos rgyal ba de snang rtsa nas kyi lung bstan 'dral brten nas log lta zhig yong 'dug pas rang bzhin gyis mjal 'phrang las chos zhu ba sogs ni ma mdzad /
de'i tshe chad dkar rdzong gi bkang gso ba gnas brtan rgan po zh-ig gis /
zhabs drung 'd-i snying ma ba ma byas na yong ba 'dug ste byed /
nges par byed @# / /
na byang ba bdag po 'di khungs bcun pa 'dug sta 'di la chos mi zhu /
khungs med rkyang pa la chos zhu /
rdzi chung zhes skur pa btab tshul brag sna chos rje sogs rgyus can 'gas gleng ngo / /
de nas yar klungs phyogs su ga jag pa'i gnod pa byung ba la /
drung 'tsho blo rnam pa dang dmag dpon bzhi pos gdan drangs /
ga jag pa rnams sngar bzhin phyogs gzhan du song /
de lo zhod ches pas shel brag gi r-i nas shwa 'od dang rbab g.yag shad tsam mang po 'gril nas btsan thang dang de'i rgyud kyi longs pa rnams la gnod par mngon du phyogs pa na /
spyan gyi gzigs stangs dang sdigs mjub mdzad pas phar 'gyur /
bar skabs su than pa chen po byung bar rtses thang bstan ma'i chu mig khar zhag gsum bzhugs te char 'bebs mdzad pas char chen po phyogs kun tu khyab par babs /
rten mkhar de la thugs dogs zos te /
rten mkhar rnying pa de 'di min pa'i gtsug lag khang gi ltag der yod tshod du 'dug /
bu mo stag lo ma ming dang dbyibs 'di 'dra ba zh-ig tshol gsung ba btsal bas rnyed /
de la bstan ma babs te lha mi thams cad kyis gtsug lag khang gi ltag der byon /
sa brkos pas sngar ba sangs btang ba'i shul sogs thon pas nges shes rnyed /
bstan mas /
'di ka yin zhes gsungs /
yar klungs stod smad kyi mi thams cad dad pa dbyar mtsho ltar 'phel /
thugs rje nus pa mngon mkhyen gyi sgra skad thon /
'on du phebs dus shig /
sku mched par gyi sel zhi ba'i dga' ston la /
rgyal sras rnam gnyis lhan tu bzhugs thog grwa rigs sbyin ba dag rnams kyis bsnyen bkur dang 'bul ba rgya cher byas /
dbon rin po che sogs sgar dmangs 'phrang mgor bteg /
rig 'dzin chen po shel brag tu sku mchams la bzhugs /
'di'i dus yi dam chos skyong gi gzigs snang dang lung bstan mang du byung /
gong dkar du gdung brgyud nyag phra ba la /
bla chen dang bla chung sus thabs byas kyang ma phan par thams cad kyi phyag mdzod phug la sngon las kyi sgra bo che la 'bros khungs 'tshol ba'i tshe /
rje nyid kyi snyan pa gsan nas gong dkar du gdan drangs /
sde srid phag mo gru ba'i dbu'i bla mchod du bkur srid 'phel gyi byin rlabs dang rten 'brel mdzad pas gdung rgyud 'khrungs te thugs mos je cher song /
sde pa thob rgyal ba 'grongs par thug nas rig 'dzin 'phrin las rnam rgyal la gdan 'dren nan cher byung ste phebs pas /
rong gi chab tshan ma 'phrod par sku khams log ste 'phrang 'gor phebs tsam la zhing khams 'phos /
rje nyid brag khar bzhugs pa dang 'grig nas ngos kyis zhal mjal ma thub kyang dgongs pa rdzogs thabs rgya cher mdzad /
dpal bkra sh-is stobs rgyal gyi gser gdung la zhig gsos dang gzungs gzhug rab gnas mdzad de /
yab sras gnyis ka'i phyi rten gyi chul du bzhugs pas nam mkha' thams cad 'ja' sprin gyis khyab bo / /
brag khar phebs /
ga jag pa thog mar byung sa rgya mtsho sbug stu 'gong rdzongs mdzad pas de nas bzung ga jag pa'i gnod pa stod smad kun tu ma byung /
slar drung 'tsho blo rnam pa sogs kyis yar klungs su gdan drangs /
bstan ma'i sku mkhar gsar pa la rten 'dzugs dang sger gsol mdzad /
bu mo lo dgu pa zhig la bstan ma babs nas /
bka' drin che zer nam mkha' @# / /
la nas gtor nas /
rtsa gsum gyi lha tshogs mthong ba'i brda dang /
dus rtags kyi lung bstan mang po zhus /
zur chen rdo rje 'dzin pa grwa skor la phebs /
dpon slob kyi rten 'brel thog mar 'grig /
gong po ri'i phyogs bzhi la thugs rje chen po-I yig 'bru re re rang byon du yod pa la /
rje'i yi ge rang byon de rig 'dzin chen pos gzigs te kun la ston pa mdzad /
de na za phu gdan sa pas bsam yas gyi zhig gsos legs par grub /
u rgyan chen po-I lung bstan na bod tsam na che ba'i sngags pa zhig gis /
rab gnas dang lha srin dam la btags na bod la bde skyid 'byung bar gsungs pa /
za phu gdan sa pas nyam khog tu chud de nges shes 'drongs nas rig 'dzin chen po 'di gdan drangs /
mi 'gyur lhun gyis grub pa'i gtsug lag khang la rab tu gnas pa mdzad /
has po ri'i rtse nas bka' nan rab brjid kyi cho gas lha srin sde brgyad thams cad dam la btags /
de la nan tan mdzad pa'i rgyu mtshan yang / /
rig 'dzin yongs 'dus kyi lung byang las / /
bsam yas gtsug lag gso zh-ing bde 'dus kyiH. sgrub pa 'dzugs shing mnga' gsol rab gnas byaH. mchod tshogs bzang bshams rtse brgyan dang phyar nasH. bod khams bde skyid dar rgyas 'gyu ro zhesH. lnga tshang 'brug gi lo pas sna drangs nasH. bswa sgra bya zhing tho le yang yang gdabH. ces dangH. has po ri la thugs kyi lha gsum bzhengsH. bsangs dang gser skyems bka' nan rab tu byaH. zhes pa'i don la dgongs so / /
yar klungs dmag dpon bzh-is gdan drangs /
bod chos rgyal gyi gnas khyad 'phags mtha' 'dul gyi gcug lag khang khra 'brug tu /
sngon u rgyan chen pos rgyal sras lha rjel bka' 'dus chos kyi rgya mtsho'i dbang gnang ba'i dkyil 'khor gyi stegs bu'i mdun du dpal sgrub pa bka' brgyad gsang ba yongs rdzogs rdo tshon la brten pa'i dkyil 'khor du sgrub chen bcugs /
rgyal mtho'i nang du chud pa'i dbang zhu ba sum brgya skor gyis 'dzab kyi thun 'dzin pa sogs phyag len gtsang zhing sman sgrub 'phel cha la dri bzang pos phyogs kun tu khyab /
sgrub pa grol rgyu'i nub chos skyong changs pa dung thod can khog tu zhugs nas /
u rgyan gyi rnam thar gsol 'debs de gdangs ma byas thon gsung /
sin+d+hu rgya mtsho dang rnam thar dri med sogs mang bas gang y-in dri bar gnang bas /
khyed rang la gsungs pa de thon gsungs /
sin d+hu rgya mtsho che ba dpon slob thams cad kyis gdangs ma mdzad pas /
chos skyong 'chim 'don zhing snyan dar gyi khrod nas kha btags gcig bkrol te sku ber la btags /
sang nyin u rgyan phebs pa yod pas thams cad kyis gsol ba thob zer nas phyir byon song /
sang snga gro grol dbang gi dus khra 'brug gi ne'u thang chen po der khrom khri phrag tu nye ba tshogs pa'i tshe /
lho nub mchams nas rgod gsum 'phur te khrom gyi thad kyi nam mkha' la skor ba lan gsum byas nas phyir log song ba na /
chos skyong tshangs pa ni u rgyan phebs byung zor brgyal ba'i rnam pa byed /
rig 'dzin chen po yang nam mkha' la gzigs shing phyag thugs kar thal mo sbyor /
dbang g-i grol ston gyi bzhugs gral thog byu ru sbos shel gser g.yu snam phrug nas sogs 'bul ba rgya cher phul /
pho brang gong ri dkar bos phebs /
yol mo sbrul pa'i sku bka' chos kyi @# / /
'bros zhu bar byon /
gong dkar nyid du dbang lung mang du gnang /
rim gyis rdo rje brag du phebs /
yol mo sbrul sku gtso bor gyur pa'i phyogs 'dus kyi slob ma rnams la bka' brgyad gsang rdzogs kyi sgrub chen dang /
gzhan yang mnga' bdag myang /
'khrul med kyi gl-ing pa bcu gcig /
byang chub gling pa rgyal mtshan dpal /
rdor 'bum chos grags /
mnga' ris paN chen sku mched /
chos rgyal dbang po-I sde sogs gter kha grangs med pa'i dbang lung khrid man ngag dang bcas pa bum pa gang jor gnang /
chos rje sha gzug pa ngag dbang bkra shis rnam rgyal sogs la /
kun bzang dgongs pa zangs thal gyi khrid sprul pa'i skus mdzod ces skul ma gnang ba ltar btsugs pa'i lhun grub kyi dbang gi nub rig 'dzin chen po'i gzigs snang la /
dpal bkra shis stobs rgyal dgyes bzhin du byon pa dang /
thig le thig phran gyi dbus na zhi khro'i lha mang po dang khyad par thub pa chos kyi rgyal po gsal bar gzigs pa la /
sdug bsngal gyis nyam thag pa'i sems can la gzigs zhes gdung shugs drag pos gsol 'debs gnang /
sang sprul pa'i sku la /
'di ltar byung bas chos des gzhan rgyud smin par 'dug ces gsungs pas /
rig 'dzin yol mo bas /
ring nas rjes 'bral rgyal dang rgyal tshab tshul / /
chos blon gyis sprul stobs ldan shugs 'gro rtsal / /
smin grol gdams dag mngon mkhyen 'byung 'gyur lung / /
du mas rjes su gsol der gsol ba 'debs /
khyad par gang des zhi khro lhun grub kyi / /
dbang bskur skal bzang dang po-I 'khor 'dus la / /
gyis zhes bka' bsgrubs nyid kyi man lam du / /
zhi khro-I lha tshogs gzigs der gsol ba 'debs / /
zhes so / /
sde pa brag kha bas bka' 'gyur bzhangs pa la gdon chen po zh-ig gis bdag gir bzung ste skad 'don ba dang ma stag 'phro ba sogs byung bar /
gter ston 'ja' tshon snying po gdan drangs /
skor ba bgegs skrod sogs mdzad 'dug kyang /
gdan sa thel pa'i chos 'don pa bcu gnyis tsam glo bur du shi ba sogs byung ste 'tshub ma zhi bas /
rig 'dzin chen po gdan drangs /
'jam dpal che bdag gi sgo nas drag po'i sbyin sreg blugs pas gdon bgegs kyi ming tsam med par gyur /
skabs shig rje btsun bla ma zur padma dbang gis thugs sgrub drag po rtsal dang gza' po ta sogs zab chos mang du gsan par phebs /
ma 'ongs pa na bstan pa'i rtsa lag tu 'gyur bar dgongs te chos rnams gab sbas med par lhug par gnang zhing thugs rtsigs nan ltar che /
pho brang sne'u gdong rtse dad chos rgyal pho brang sogs su gdan drangs /
rnam par dkar ba'i 'phrin las rgya cher spel /
khyad par chos rgyal pho brang pa la lho brag sprul sku gcug lag rgya mtshos gtor ma mdo sgrub sogs mdzad 'dug pa zlog thabs dgos tshul zhus par /
tshe 'char sogs 'jam dpal gshin rje'i sgo nas rang gshed phab pas mi ring bar lho brag sprul sku gshegs /
sprul sku gong ma gtsug lag 'phreng ba yang 'brug pa sprul skus ngag mnan mdzad pas sku tshe'i 'jug tu ltags lkugs pa zhig byung 'dug /
sku che snga phyi mtha' dag mthu byad du chud dgos pa'i las bsags pa zhig yin nam snyam /
bsam sdings su zhabs drung u rgyan mkha' spyod mtsho mo steng gdon gyis ba snyun pas gdan @# / /
drangs /
bcos ka dang byin rlabs mdzad pas myur du snyun nad las grol /
khong dpon slob bo dong pa'i bstan 'dzin gyi gtso bo yin zhes khengs pa che yang ba snyems pa btang ste tshe dbang brgya tshar sogs chos 'brel zhus /
sna dkar rtser 'brog khri dpon kun dga' dbang chen phun tshogs mched gnyis kyis gdan drangs /
tshe dbang 'gur drag sogs dbang chos zhus| 'jam dpal phyag rgya zil gnon gyi gtor zlog mdzad /
'on kyang gza' r+wa gnad la mi phebs shing r+wa zor log pa kho na byung ba ni mi 'gyangs par yar 'brog tu sog po rgyug pa'i rtags so / /
stod smad kun tu phrin las ches cher 'phel yang phal che re ni rdo rje brag tu stan chags /
phyogs 'dus kyi slob ma rnams la smin grol gyi chos 'khor bskor ba dang /
rdo rje gsum las mi 'da' ba'i bcad rgya'i sgo nas bsnyen sgrub las sbyor bskyed rdzogs ka dag lhun grub kyi gdams pa zab mo sogs thugs dam nyams bzhes la gtso bor mdzad /
'on kyang sde pa lnga rgya ri ba'i blon chen gsol dpon rab brtan dang /
kar lugs kyi grwa tshang nyin byed gling pa'i gnyer pa sogs stobs 'byor can mang po nad gdon gyis gtses pa la byin rlabs zhu ba /
lnga pa'i lam du gyur pa mang po'i rigs drug gnas 'dren dang gnas lung ston pa /
gtsang sde srid kyi dmag dpon dmag las pa sags g.yul du 'jug pa rnams kyis mtshon cha'i srung ba /
bya byed legs nyes kyi blang dor brtag pa zhu ba sogs la stod smad par gsum gyi skye bo mtha' dag mtshol ngang pa 'du ba bzhin du 'ong /
de ltar 'ong ba'i rgyu mtshan yang /
snyan grags dang grags pa don dang ldan pa gnyis las byung bar snang /
de yang khams phyogs su ma phebs gong gi snga thog cig rang bde skyid pas gdan drangs /
chibs las babs pa dang mnyam du rdo la zhabs rjes gsal bar byung zhing /
rdo rje brag gi ltag sgo'i rdol zhabs rjes gsal bar bzhag pas sku 'khor 'dras 'di ltar snang zhes zhus pas /
sbas pa'i tshul gyis /
nga'i min yod sprul sku rin po che'i yin nam zhes grang so gter ston par zol gyis kha bsgyur bar mdzad nas dngos su zhal gyis mi bzhes /
gzhan yang phyag zhabs kyi rjes du ma byung bar grags /
de ni zur chung shes rab grags kyis rdzogs chen gyi lta ba klong du gyur pas /
chos kun gyi rdzun tshab rig sta thams cad gnas dag pas rdos bcas kyi rang tshugs zhig sta phyag gis ka ba la phar yug tshur yug mdzad pas zang thal le byung ba dang 'dra bar snang bas /
rig 'dzin yol mo ba chen pos /
kun rdzob chos kyi rang ma tshang kun gzigs pa'i /
'phags chen khyod ngor sra 'khregs la sogs kyis /
rang mtshan 'dzin par ma nus rdo ba'i ngos /
zhabs rjes mang du byon der gsol ba 'debs /
zhes so / /
skabs shig thob rgyal du phebs dus /
rje legs ldan zhabs kyi zhal slob sngags pa rgan po zhig la ming nas bos te ngos 'dzin gnang bar nga sku na tshod 'di tsam la sngon gnas rjes dran dka' snyam tshe /
khyod la ngas dung chos gzungs thag byin pa de e yod gnad bas kho sma mi shes pa'i nges shes kyis dad ba thob nas dus phyis kyang de 'da'i ya mtshan pa zhes yang yang zer skang /
sngags 'chad kun bzang dbang po sku tshe sngon ma'i dus kyi slob ma grub chen tshe 'phel bzang po zhes padma gling pa'i gter byon drag dmar gyi phyi nang gsang gsum gyi sgrub pa dang dgos sgrub thams cad mthar phyin pa de'i skye ba yin 'dug pa'i bag chags kyis thugs @# / /
rtsigs nan ltar che bas /
khong pa mkha' spyod ri khrod du 'brum 'dzem gyi mtshams byas par rje 'di 'phral 'phral phebs kyi yod snang bar /
sang phebs rgyu yin na rtags ngo mtshar ba re nges par 'byung bas grogs rnams la /
sang rig 'dzin bla ma de phebs par 'dug ces byas tshad thog kho nar khel bas bla ma'i byin blabs kyis slob ma yang mngon shes thogs med yod pa 'dra byung bar gda' /
mi shi ba'i dus kyi skye brtag zhu bar byung tshe /
lngar thugs rgyus med pa tshar byad dbyibs dang babs 'di 'dra 'dug chul /
skye ba khyed rang tsho'i bu sring nye rigs sam grong pa sogs su skye ba'i lung bstan dang /
pho mo gang gi lus 'thob sogs 'phyugs med du byung ba'i dper mtshon na /
yar klungs sna mo gshag pa lha dbang nor bu'i pha kho rang gi bur skye /
dpon mor da lta sbrum yod pa 'di yin gsung ba lta bu dang /
rtses thang zar bas khri'i zhabs stegs la sgam bzhag par /
'di'i nang du rten zhig yod par 'dug /
rkang pa bzhag pas bag tsha gsung bar /
sbyin bdag rang la rgyas med kyang sgam kha phye bas mkha' 'gro seng gdong ma'i zhal thang zhig byung nas dam tshig gso bar mdzad /
des mtshon zhi drag gi bya ba 'grub mi 'grub sogs gang zhus thams cad la yong mi yong bzang ngan lung bstan kun 'khrul med kho nar byung bas /
rig 'dzin yol mo sngags 'chang gis /
gdod nas rab sbyangs dri med rgyal ba'i thugs / /
shes bya'i snang brnyan yongs rdzogs me long ngos / /
'gog med ji ltar shar bzhin dus gsum lung / /
thog med cir yang ston der gsol ba 'debs / /
zhas so / /
yab chos kyi rgyal ba 'bras stobs rgyal gyi dus /
e waM lcog sgar bar thugs sgrub gsum dang 'jam dpal zil gnon sogs kyi chog sgrigs gdangs dbyangs rol tshig gar 'chams /
bsnyen sgrub las gsum gyi phyag len /
thun drug gi rnal 'byor sogs spros bcas spros med kyi nyams sngar yod dar rgyas dang /
sngar med gsar 'dzugs kyi sgo nas rgyal dbang padma'i bstan pa spel bar mdzad pas /
grang so gter ston gyis thun drug g.yel ba med brtson gsol 'debs rgyun / /
rab 'byams zhi khro'i lha tshogs mchod cing skul / /
rim gnyis rnal 'byor spel dgongs lcog sgar gyi / /
'dus sde rgyas bar mdzad la gsol ba 'debs / /
zhes so / /
sbyi lung las /
stod nas log pa'i dmag dpung g.yoH. dbus gtsang g.yo zhings yul 'phyugsH. smad nas hor sog byang phyogs 'jomsH. lto rgyud kun tu khol bur g.yoH. kha skang lo re zla rer 'gyurH. zhes dang /
char chu mi rtag sgrang gshongs cheH. lo nyes sad ser mu ge 'byungH. gnam la 'od chen skya rengs 'charH. de mthong snying 'phyo mi dge dranH. nam mkha' khrag mdog sprin dmar mangH. hang skya bung ches sa gzhi gangH. gung thang rje blon rtsod cing 'khrugH. ces dang /
'bri stag rtsod cing hor kha zugH. hor dang gnyen bsdebs so kha ralH. dbus gtsang sa bcud zhar cing nyamsH. zhes sogs mdor na gter kha snga phyi mang po nas /
bod du stod smad kyi hor sog lhags nas 'gro ba rnams nyam thag pa dang /
bod nang 'khrugs nas sdug bsngal mang du 'byung bar gsungs shing /
de yang sngar sa skya pas rgya hor gyi dmag khrid nas 'bri khung bas gtsos yul khams mang du bcom /
'bri khung pas stong hor gyi dmag 'bum tsam sa skya pa'i thog tu drangs @# / /
karma pas dge lugs pa gtso bor gyur pa'i grub mtha' mi gcig pa tsho gzhom par 'dod nas bod nang 'khrug ga ched du kong po kar srid bsgrigs /
bsam sbyor ngan pa de dag gi lan du dge lugs kyis hor dmag bod du drangs pa sogs shin tu mang /
de rnams kyi dus so so dang mtshungs par zlog thabs kyi zab gter 'don pa'i skyes bu gu ru chos dbang dang /
padma las 'brel rtsal mchog ldan mgon po sogs mang po rim par byon te bka' babs ltar bod kyi bde thabs mang du mdzad pa'i dus tshod phyi mtsho'i hor sog zlog pa'i bka' babs kyi lung bstan dpal bkris stobs rgyal yab sras la yod kyang /
skye bo skal dman mang pos sogs zlog pa'i ming can blo gros rgyal mtshan rgyud bcas kyis zlog tu re nas /
sngags 'chang yab sras rnams la bod bde thabs mdzad dgos par ma gsol bas rten 'brel 'phyugs par snang mod /
'on kyang rig 'dzin chen po nyid rdo rje brag tu gdan chags pa nas bzung lung bstan snga phyi rnams nas byung ba ltar bod kyi bde thabs kyi ched du sog zlog mang du mdzad /
khyad par khar kha chog thu'i bu a sa lang hong tha'i jis gtsos pa'i dmag khri phrag tu nye ba bod du sleb /
zhwa dmar rab 'byams pa /
yang ri sku cha bla ma /
zur ri dpal ldan bla ma sogs kar lugs pa rnams kyis dbyen btsos te sde srid gtsang pa dang gnyen byed /
gnyis ka'i bla mchod kar lugs la 'tshol /
gtso bor dge lugs ming med la gtong /
zhar gyis lugs sogs kyang yal 'jug pa'i thabs kyi gros ngan dang bcas gdug rtsub shin tu che bar ma zad /
a sa lang gis kar lugs pa'i gros dang ma bstun pas gtsang sde srid kyang mdzad dkar gyur te /
bod shing sgo can thams cad gsung snyan dril bu 'khrol skabs /
gtsang sde srid nas nus mthu'i khur can gyi ban sngags bon gsum thams cad dmag zlog byed du bcug kyang grags pa don ldan ni ches nyung bas /
rje 'bri khung pa sngags 'chang chos kyi grags pas 'jam dpal tshe bdag dang khro chu sogs kyi sgo nas mdzad par bla tshe dngos su 'gyu rtags ya mtshan can byung 'dug cing /
khyad par byad pa rig 'dzin chen po 'di nyid kyis bsam yas mthil /
mchims phu /
bsgrags yang rdzong sogs su phebs te /
sgrub pa bka' brgyad spyi bye brag /
khyad par gshin rje gshed phyag rgya zil gnon rna cha brgyad dang bcas pa'i sgo nas mnan gtad sreg zor rlung 'khor skor ba /
khyab 'jug gi 'gyu dus brgyad skul ba sogs las sbyor mdzad pas sgrub pa'i skabs kyang btso rgyug pa /
byi'u sogs srog chags mer 'chong ba dang /
hom khung du chud pa /
gza' r+wa dgra phyogs su rgyug pa sogs ltas mang du byung /
de mtshungs rig 'dzin yol mo bas pa snam dang phung po ri bo che sogs nas las sbyor mang du mdzad pas snga ma dang 'dra ba'i rtags sna tshogs dang /
nub cig dbang phyug mnyar brgyad rnams 'ongs te /
sngags pa 'ug pa lung pas btang ba yin zer nas mi mgo mang po khyer nas dkyil 'khor gyi mthar spungs pa gzigs pas /
sku rim do dam pa bde 'byor byad pa la /
'di ltar 'dug /
mtshan jus la skyon mi yong ba'i rgyu mtshan sde srid la zhus gsung bar snang ngo / /
sog dmag yar 'brog nas ldog dus dmag dum 'dra thag nyer byung bar dbang phyug dmag zlog gi las sbyor mdzad pas /
dmag rnams don med du stong 'ur chen po byas te phyogs der gnod 'tshe ye ma byung /
zla ba bzhi tsam nas ar sa lang hor tha'i ji smyo 'bog gi @# / /
nad kyis zin /
sog po'i sbra gur mang po'i steng du thog babs /
mi dang dud 'gro la ltas ngan sna tshogs skyes pa sogs cho 'phrul mang du byung /
de nas zla ba bdun brgyad tsam na /
zhwa dmar rab 'byams pa dang chog thu mchod yon gyi slob ston ltar /
blon po tha'i ching gis ar sa lang dpon blon thams cad dus gcig la bsad pa'i nang 'khrug dang /
chog thu rang yang dgra lag tu shor te ming gi lhag mar song ba'i mthu nus kyi lag rjes mgo dkar por song song sgug ma dgos par lo gcig gi nang du byung ba de'o / /
'on kyang gtsang pas rig 'dzin yab sras la drin gzo ma mdzad pas /
sprul sku bstan 'dzin nor bus /
byin rlabs de byad pa bdag pos mdzad / /
lag len de yol mo sku skyes byas / /
kha po de kham lung bla mas ston / /
nom pa de rtse gdong bdag chen gyis blangs / /
khong rgyal ba shAkya thub pas kyang / /
sems can la nye ring ma gsungs phyir / /
mtha' dang dbus mi la khyad par med / /
da mtha' mi'i bsam pa 'grub gyur cig /
ces 'phral nyams 'char gyi tshul du gsung bar snang yang /
deng sang bstan 'dzin chos kyi rgyal pos bod kyi rgyal khams la dbang sgyur ba 'di la dpags na bden tshigs grub pa'i gsung du nges so / /
sku rim rnams bsam yas gtsug lag khang dang mchims phu sogs su mdzad pa'i rgyu mtshan /
chos dbang rin po che'i mkha' ri'i zhu lan las /
nus mthur ldan pa'i sngags pa rnamsH. bsam yas lhun gyis grub par tshogsH. nag po bdud kyi chas zhugs teH. 'gong po dgar dang mnan par byaH. 'byung ba rlung gi 'khor lo bskorH. bka' 'gyur ro cog la thun bzung staH. zlog zor b+h+yos gdab mdos btang naH. lo skor gcig tu sring bar gyurH. zhes dang /
spyi lung las /
mchims phur dbang chen 'dus pa'i sgrub pa byaH. bod kyi lha srin dbang sdud dam bsgrag byaH. zhes gsungs pa'i don no / /
'on /
kyang lo skor bar du mtha' dmag mi zlog pa ni /
padma gling pa'i lung bstan kun gsal las /
rdzas rnams thams cad bsdus nas sbyin sreg byedH. btsan 'gong yam shud dmar po ar la gtodH. rgya mi dmag dpon dgu bsad thod pa'i nangH. bdud mi dmag dpon dgu yi ling ga bcugH. shAkya mu ni'i zhabs kyi 'og tu mnanH. ru bzhi'i chos mdzad thams cad dgongs pa bstunH. cho 'phrul zla ba'am spre'u'i zla ba laH. rgyud dang bstun nas nyin mo sngags la 'badH. gtor ma mdos dang mnan sreg yang yang byaH. b+h+yo zlog zor rnams bshams nas chos khrims byaH. nyan bshad sgom sgrub byed pa'i bstan pa gzugsH. ri rgya klung rgya lam rgyal sogs gzugsH. skye 'gro sems can thams cad bde la dgodH. de ltar byas na lo bcu'i bar bu bdeH. zhes byung ba'i lha sar byed dgos rnams shing phag lo sa skya bdag po mthu stobs pa dang /
sa stag mnga' bdag phun tshogs rig 'dzin gnyis kyis phyag len sgrub pa tshad ldan med pa'i khyi ston gyi zan skyel rol mor bcas pa las sngags 'chang kha yod lag yod cig gis byas ma song ba'i 'bras rtags so / /
de ltar drag po mngon spyod kyi skor de dag kyang sngags chung ci rigs ltar man ngag phran phran 'dras stes legs dus nus pa cung zad yod yod 'dra la /
stes ma 'grig na rang gi sgo gsum gyis dal ba bsten pa tsam las 'bras bu gzhan mi 'byung ba dang /
la la rgyu mtshan med @# / /
pa'i zan gong dar 'phyar dung 'bud dang bcas khyi rgan gyi dus ston sgrub par byad pa tsho dang ye mi 'dra ste /
byang ba rig 'dzin 'di nyid lta ba rgyab kyi gdengs dang ldan /
gnyer po stobs kyi bskyed rim ngang bsnyen sgrub mthar phyin /
man ngag la nang byan chud /
sde brgyad bran ltar bkol bsan /
rig 'dzin yol mo bas /
rab brjid mig sman lhun po glog zhags kyi / /
smin ma rab g.yo gangs ri'i 'phreng ba'i so / /
nyi zla 'bar ba'i spyan bgrad ma mgon tshogs / /
bran khol mthu stobs bdag por gsol ba 'debs / /
bskal pa'i me 'bar dug rlangs 'khrug pa'i dbus / /
khams gsum skye 'gro dus gcig za ba'i kha / /
gnam sar gdangs pa'i gza' mchog rA hu la / /
'khor bcas 'bangs su 'khol der gsol ba 'debs / /
zhes so / /
zur chen rdo rje 'dzin pa khyab bdag padma dbang gis sngar rtses thang du gra bskor mdzad dus mjal zhang /
lcags gdong ma dang /
nyang lugs drag dmar gyi dbang gsan pa nas bzung /
yang yang du zhabs pad bsten nas thugs sgrub drag po rtsal sogs byang gter skor mang po dang /
gza' pod kyis thogs drangs pa'i dbang chos du ma gsan /
gtso bor 'jam dpal phyag rgya zil gnon lcags sdig lcags 'dra sogs pad gnubs kyi gdams pa rnams gsan pad 'di skabs phebs pas /
byang pa rig 'dzin chen po bsgrags yang rdzong du bzhugs pa dang 'grig /
yang rdzong ni sku 'jam dpal gshin rje'i gnas yin pas /
rten 'bral shin tu 'grig pa byung gsung ste /
lcags 'dra'i skor nas chos tshan nyi shu tsam gyi ljags lung gnang /
dpal bkra shis stobs rgyal gyi gter gsar karma gu ru'i skor /
gnas chen drag bor zab gter spelH. zhas thog mar spal ba'i gnas kyang yang rdzong yin pas /
rten 'brel gyi che ba la dgongs te /
srog gtad lung dang bcas pa ched gnyer phyis gsol 'debs la ma ltos par gnang /
zur chen chos kyi rgyal pos yang rdzong gi phug pa gong ma'i brag gseng zhig cung zad brus pas rdo'i dung chung bzo bkod legs po zhig thon pas mthong ba kun ngo mtshar du gyur /
de ni dbus gtsang gi bskal ldan rnams la snga 'gyur chos kyi dung rgya cher sgrog pa'i rten 'brel lo / /
nyin gcig tshogs khang du ljags lung gnang ba'i mus la /
rig 'dzin chen pos che mchog gi sku'i phyogs su dbu 'dud pa dang bcas te phyag thal mo sbyar nas gsol ba 'debs pa gnang bar /
rgyu mtshan zhus pa na /
rdo rje brag nas 'ongs pa yin zer ba'i bud med 'jags su rung ba zhig byung ba'i snang ba shar /
'phrad mgo phyogs su 'brum nad bzhin sleb med las che gsung bar /
de nas bgyang tsam song ba na bang phyin zhig 'byor pas gnas tshul ji lta bar 'dug pas /
dpon slob rnams myur stabs su rdo rje brag tu phebs /
der zla ba gsum tsam gyi ring 'jam dpal phyag rgya zil gnon gyi dbang lung man ngag phyag bzhes sogs kyis thog drangs /
gter kha mang po'i zab rgyas gdams pa'i chos kyis zur 'khor lo'i mgon po padma dbang gi thugs kyi bang mdzod legs par pa tams par mdzad do / /
'a zha'i rdo rje 'dzin pa chen po dbang phyug rab brtan zhing khams gzhan du 'phos pa'i dgongs rdzogs su yar klungs bkris rtse chos sder phebs /
'khor lo'i dbang phyug 'jam mgon bsod nams mchog ldan gyis phu dud rgya cher mdzad cing @# / /
zab chos dum gsan /
dpon slob gnyis ka thugs yid gcig 'dres su gyur to / /
de yang /
spyi lung las /
bdag dang rdo rje bdud 'joms smon lam lasH. gsang sngags bka' bzhin spyod pa'i skyes bu niH. glang 'brug lo pa byang phyogs bkra bzang duH. mthing smug mdog can gter gyi chos la spyodH. sangs rgyas bstan pa'i snying po rgyas par byedH. ces pas rig 'dzin rgod ldem dang /
rig 'dzin 'di nyid lhan cig tu bstan pa yin te /
sku skye snga phyi yin pas rdo rje bdud 'joms kyi skye bar smos ma dgos /
glang gis rgod ldem dang 'brug gis rje ngag gi dbang po'i 'khrungs lo /
byang phyogs zhes pa'i byang gis byang pa bdag po'i rigs rus dang /
phyogs zhes sbyar bas rgod ldim gyi 'khrungs yul /
bkra bzang gis rig 'dzin rgod ldem gyi gter gnas /
mthing smug gis gnyis ka'i sku mdog bstan pas /
lung zin gyi skyes bu mchog des bstan pa'i snying po rdo rje'i theg pa gsang sngags snga 'gyur gyi zab gter brgya rtsa'i chos bka' rgyas par mdzad tshul ni /
dpal 'bri khung pa chos rgyal bkris phun tshogs dang /
chos gyi grags pa 'phrin las rnam par rgyal ba'i sde mched gnyis /
rig 'dzin yol mo ba gsum pa dang /
zur chen 'khor lo'i mgon po sogs gsang sngags snying ma'i bstan pa rgya cher spel ba'i zhal slob kyi gtso bo rags pa brjod zin na'ang /
bod kyi che rgu phal cher gyis drung du nye bar btud pa'i tshul mdo tsam brjod na /
sngon chad bod du lugs gnyis nas mngon par mtho ba dpal ldan sa skya pa 'jam dbyangs 'khon gyi gdung brgyud bdag chen mthu stobs dbang phyug /
yod shing sgo can gyi bla dpon zung du 'jug pa sde srid phag mo grub lha gzigs mi pham bsod nams dbang phyug grags pa rnam rgyal dpal bzang /
lho lung chen bco brgyad la dbang bsgyur te chos kyi rgyal srid kyis mngon par mtho ba 'bri khung kyu ra'i gdung 'dzin zhabs drung chos rgyal bkris phun tshogs dang /
zhabs drung chos kyi grags pa mched gnyis /
paN chen shAkya shrI'i gdan sa pa rtse tshogs mkhan chen blo bzang dge legs rgyal mtshan /
gsang phu gling stod kyi gdan sa pa tshe'i rig byed 'dzin pa blo bzang rgya mtsho /
bo dong rje btsun u rgyan mkha' spyod 'tsho mo /
gsang bdag las kyi rdo rje'i rnam sprul rje drung rin po che bstan pa rgya mtsho /
bsam yas dkar chen sprul sku bstan 'dzin rgya mtsho /
mgos padma gung btsan gyi rnam sprul grang so ba gsuM pa gter ston bstan 'dzin nor bu /
de mo sprul sku lha dbang phyogs las rnam rgyal /
u rgyan chen po'i 'dus pa ngang po'i 'khor du gyur pa'i zha'i rdo rje 'dzin pa dbang phyug rab brtan /
dpal gyi dbang phyug gi sprul pa snang gsal ba ngag dbang ye shes grub pa /
spyan mnga' tshul khrims 'bar gyi sprul pa le pa kun dga' don 'grub /
kha che rin chen rdo rje'i rnam sprul kha'u brag rdzong pa'i bstan 'dzin 'a zha'i rigs las khyab bdag rdo rje sems dpa' mgon po bsod nams mchog ldan /
gnyags dz+ny+wa na ku mA ra'i skye sprul zur rigs kun bdag po padma dbang gi rdo rje /
mdo rgyud dang tha snyad la lta ba'i mig can sha gzugs pa ngag dbang bkra shis rnam rgyal /
tshar lugs kyi bstan 'dzin glang bu chos rje chos skyong dbang phyug /
'brug pa sprul sku rin po che yongs 'dzin dung dkar ba mi pham blo gros /
mnga' bdag nyang gi gdung brgyud smra bo lcog pa /
ches @# / /
dbang gi gdung brgyud gnas gzhi bdang lha ba ro pa /
u rgyan gling pa dang /
sangs rgyas gling pa sogs gter ston mang po'i dbon brgyud /
zur gsang sngags gling pa /
pha dam pa'i sprul pa byang pa rdzogs chen pa nam mkha' 'brug sga bzang po /
nus pa'i mnga' bdag gung ru dbyangs dpon pa dpal ldan grags /
rig 'dzin ku mA rA dza'i skye ba zur gzhon nu don grub /
nyang ston sman lung pa blo gros mchog gi rdo rje /
za phu gdan sa pa dbang gi rgyal po /
gnyags shel bag pa /
lang gro'i sngags 'chang nyi phug pa dang /
ri phug pa /
gter ston gru gu yang dbang gi rigs las sngags 'chang don grub bkra shis /
chos rje dbang chen lhun grub kyi brgyud 'dzin chos sdings pa /
bla ma 'dzom pa sgang pa /
spa gro chos rje /
bla ma khro phu ba sogs mdor na rigs rus skye rabs go sa stobs 'byor dang /
lung rtogs nus mthu sogs yon tan gyi sgo nas mngon bar mtho ba dang /
gong sngags sgom chen bya bral ri khrod pa sogs bgrang bar mi chod cing /
mang du thos pa'i dpyod ldan 'brug pa sangs rgyas rdo rje dang zhang lo 'jam dpal rdo rje sogs tha snyad rig pa la mkhas pa mang po /
g.yu thog pa'i sprul par lung gse zin pa byad ngos pa bstan 'dzin rgyal po sogs che'i rig byed pa dum /
gnyags ba nang ra ba 'jam dpal blo gros sogs skar nag rtsis la mkhas pa bla mkhyen mang pos drung du btung ba mtha' yas /
sde pa 'phyong rgyas pa hor ngag dbang bsod nams grags pa 'jig rten dga' ba'i rgyan /
hor lha'i dbang phyug /
hor bdud 'dul rab brtan te mched sras dang bcas pa /
sde pa yar rgyab pa bdud 'dul grags pa /
yar 'brog khri dpon sde pa sna dkar rtse pa kun dga' dbang chen phun tshogs /
kun dga' rgyal chen rab brtan mched gnyis /
gtsang sde pa thob rgyal pa /
brag kha nas /
lho mdo mkhar ba /
yar klungs chos rgyal pho brang ba /
thon pa /
snye mo ba /
dgon pa ba /
lho brag lha khang pa /
lho brag gdang pa /
yar klungs bkra shis rtse pa /
zangs ri ba /
mon mkhar rnam sras gling pa sogs mdor na sde rigs nang so rnam pa sogs skye rgu mchog sman grangs med pas 'di phyi'i skyabs gnas zhus te gcug tu bkur /
kun kyang gnas skabs dang mthar thug gi phan pa dang bad pa'i lam chen po la sbyor bar mdzad pas /
sprul sku bstan 'dzin nor bus /
'od gsal lha brgyud 'khon dang skyu ra'i gdung / /
rlangs sogs 'jig rten che rgus gus btud kyang / /
dul ba khyod la mngon rlom ma mchis pas / /
dam par bsngags 'os mchog der gsol ba 'debs / /
zhes so / /
mdo smad byang gling duH kha'i mun gsal nas / /
gangs can 'dzam bu'i ljon pas yongs dud mkhar / /
thugs rje'i rlung gi shing rtas rab drangs te / /
snga 'gyur chos kyi 'od stong lan brgyar spros / /
mkhyen yangs zla ba'i ma ma legs 'khyil bar / /
brtse chen snying stobs yol med rlabs 'phreng can / /
mthu stobs nus pa'i nor bu 'byung ba'i khungs / /
rigs gsum sgyu dra'i zlos gar 'di rmad byung /
lha rigs dregs pas myos pa'i stobs lan khengs / /
'phrog byed srid 'byor ral pa'i nor 'dzin mar / /
rnam dpyod gom pa gcig gis non pa'i 'phrul / /
byed po sngon med 'khor lo'i lag pa can / /
rig 'dzin yol mo bas /
ri bo dpal 'bar du thugs sgrub gsum gyi bsnyen pa mdzad pa'i rig 'dzin gdung sgrub kyi skabs /
mkha' 'gro ma cig @# / /
gis shog dril cig gtad pa gzigs pas /
da ni nyon dang stobs ldan shugs 'chang rtsalH. 'di nas byang shar 'bar ba'i phug pa ruH. las can bu la bka' 'di gtod cig cesH. bu mo bdag ni rag sha'i gling nas 'ongsH. zhes sogs kyi mjug tu dpal gyi bka' 'di yongs la spel gyur naH. glo bur gzer btab bzlog dka'i pho nya 'ongH. zhes pa'i 'og tu mtshal tham kha yig la /
oM AH hUM sa ma ya sid+d+hi hUM zer ba yod pa zhig byung /
de nas lo shas song tshe /
gter 'don pa'i skul ma ngo mtshar ba byung ba'i rgyu mtshan rig 'dzin ngag gi dbang por zhu yig phul ba'i lan phyi slob ston ltar mdzad pas /
rgyang yon po lung nas kha byang dang rdo rje gro lod kyi sgrub skor zhig spyan drangs pa'i lung bstan du /
gsang 'dus bla ma'i dkyil 'khor duH. legs smin chos kyi blon po niH. gung btsan rdo rje lha 'bar khyodH. dag dang mdag skye ba'i grangsH. bcu phrag gcig dang gnyis 'das tsheH. ngag pa'i skye ba dbyig mtha'i mingH. bong che sha dkar ba spu canH. thi ba las gyur 'dod chags cheH. spra'u las gyur spro mi ringH. btsun mo las gyur ngo tsha cheH. ne tso las gyur smra la dga'H. bral g.yas rgyal mtshan mtshan rtags canH. shar kong lo ma'i nang nas 'byungH. gsang ming stobs ldan shugs 'gro rtsalH. lnga'am drug gi nang son tsheH. nga dang phrad nas brda sten byedH. bco lnga 'am ni bcu bdun tsheH. padma can gyi bu med cigH. rnyed tshe tshe yi rgya mdung byedH. nyi shu gnyis gsum bzhi rnams laH. nga yi chos dang phrad par 'gyurH. zhes rang gter gyi lung bstan ngo mtshar can byung ba bsnams nas dbus su phebs /
byang ba rig 'dzin chen po'i spyan lam du phab pas shog ser la gzigs nas /
rnal 'byor rdo rje'i spral pa cigH. bla mar 'ong gi gtsug tu bkurH. zer ba 'di kho bo yin par 'dug /
khyed kyi gter dngos gzhi de thon la nged la yang phan par gda' zhes gsungs /
'jam dpal sprul pa dbus su 'byungH. glo bur rkyan gyis ma bsgribs naH. rgya bod hor gsum de yis 'dulH. zhes pa 'di ngos la rig 'dzin yab sras gnyis ka ngos 'dzin mdzad par snang /
gzhan yang /
glang phu se bo'i skya ba cigH. slob dpon tshul du 'ong gi bstenH. zhes pa sprul sku phyag rdor nor bu /
dpal gyi rdo rje'i skye ba cigH. gsang ba'i tshul du slob dpon byedH. ces pa rig 'dzin u rgyan don grub /
ku mA ra yi skye ba cigH dga' ba'i tshul ston bar chang selH. zhes pa zur dpal 'byor 'phrin las rab rgyasH. pho gyong rgyal mo'i sprul pa cigH. ma'am sring mo'i tshul du 'ongH. zhes pa gter ston rang gi lcam sring sbas pa'i rnal 'byor ma zhig /
las smon mthun pa'i skyes bu zhigH. grogs su 'byung gi snying la tshengs H zhes pa rta nag sgrol ma phug nas /
gzhan ma ko jag 'jigs bral /
brag nag bdud 'dul /
sku skye 'chi med dbang po sogs lung bstan gcig gis gang zag so sor thon pa yang yod par snang zhing /
zab gter de'i dgos pa'i gtso bo ni /
snyigs dus dam sri mir rdzu ba'iH. phung chen bla ma stobs chan bzhiH. 'dul thabs nga nyid gro bo lodH. phur thogs drag po'i sgrub pa pa yodH. seng ldeng phur pa rkang gang paH. padma dag gi las phur yodH. de 'thon tsam gyis de gsum nyamsH. zhes so / /
dus rtags @# / /
kyang /
yos kyi lo lang la gso byedH. 'brug ge lo la 'brug ltar ldirH. sprul la sprul shun lta bur 'thodH. de phyir yos bu'i lo la longH. zhes pa ltar /
dus kyis gtugs pas sa stag gi lor sprul pa'i sku ri bo dpal 'bar gyi gter 'don par slo bston dang bcas rdzong sta mdzad kyang /
gtar ston ri med kun dga'i lung bstan gsang pa'i spar skab na /
lho mon gtsang g.yag sa stang nasH. dur bcol zhes bya'i ming bzung nasH. sgom chen chas su zhugs nas 'ongH. mig dmar khyab pa lag ring steH. log pa'i rdzu 'phrul sna tshogs kyisH. tu ru skad yi dmag sna 'drenH. bod 'bangs thams cad rlag par byedH. ming thos rlung khyab na rag 'khridH. bstan pa'i phyin log bskor ba 'ongH. shes lung gis zin pa'i 'brug pa ngag dbang rnam rgyal gyis mon bod sdug bsngal ya sbyor ba'i sde gzar mang du slang ba'i sa stag gi lo /
gtsang dpung lte min phyogs su bcug pa dang 'grigH. mnga' dpon dgos lung pas jus rim la phag rir bzhugs bcug pas dus 'gyangs /
gter gnas lam phebs tsam du /
rig 'dzin ngag gi dbang po gshegs pa'i gtam sleb nas /
dbus su 'byon dgos byung bas rten 'drel ma 'grig /
sngar sde srid karma phun tshogs rnams rgyal dang /
lhun grub sgang chen pa gnyis kyis mnga' ris rgyal po yul phud pas /
bskul byang las /
de ltar mang yul gung thang gi phrong duH. bdud kyi sprul pa shan pa nag po drug gis rgyal po'i gdung brgyud brlag par byasH. bod kyi phung mgo btsugsH. zhes pa dang /
stobs dang dpung che ba'i rgyal phran zhig gi snying du 'god po kha dan nag po zhugs teH. de'i mthu stobs kyis mnga' bdag rgyal po'i gdung rgyud gang na 'dug pa'i gnas su phyin te 'thor ba rnam pa bdun byed pa'i las ngan byed doH. zhes dang /
rat+na'i bstan pa spyi lung duH. btsad po'i gdung rgyud glo bur rgyal pos brdungH. zhes dang /
bstan gnyis gling pa'i kun gsal sgron me las /
mang yul gung thang 'thil 'di ruH. lha sras gdung brgyud gtsang ma cigH. dmangs kyis gri ru 'gum par byadH. ces sogs lung bstan sngon ma mang por byung bltar bdud sprul du nges shing /
gter gsar lung bstan du /
de phyir dam sri spun dgu yisH. mtho 'tsham gter 'di 'thon pa dka'H. zhes pas 'brug ra lung pa ngag dbang rnam rgyal dang mda' dpon dgos lung pa gnyis kyang dam sri'i sprul par the mi tshom mo / /
khyab bdag dkyil 'khor kun gyi mgon po mchog /
mchog tu yangs pa'i rnam dkar 'phrin las rgyun / /
rgyun chad med par babs pas gser ldan lto / /
lto ba yongs su gang de e ma mtshar / /
rgyal bkun dngos dngos brgyud bla ma mchog /
padma 'byung gnas gnas gsum mkha' 'gro'i gtso / /
gsang chan theg mchog mchog gi slob dpon du / /
rnam rol ngag dbang dbang phyug brgyad ldan rje / /
yang yang bsams kyang kha ba'i sman ljongs 'dir / /
'jigs 'jigs sngags rlom kun gyis zla bral ba / /
'ur 'ur med pung dbus 'gying he ru ka /
gsal gsal zhi khro'i zlos gar sgyur de rgyal / /
de ltar rig 'dzin ngag gi dbang po 'di nyid kyis lo gnyis gsum tsam gyi sngon nas /
yol mo sprul pa'i skur gter rdzas bka' rgya rnams rtsis len dgos tshul dang /
mi ring bar lha khang rten bzhengs kyang mang du dgos pa yong /
ded kyang da lta dang mi 'dra bar bla ma gong ma zhes rtsis cher 'gro zhes sogs gsungs pa ltar /
sa yos nag pa zla ba'i tshes bcu'i dus chen gyi @# / /
nyin snyun gyi rigs mngon gyur med pa'i ngang nas /
lcog sgar tshogs par 'phral yun gyi slob ston mang po dang /
sngar mi mdzad pa'i dri med bshags rgyud kyi 'khor rnams rjes su yi rangs te bshags pa'i le'u de tshogs la do nub rang tshugs ba byed gsungs nas dpal 'bar sbar te dpe 'don gyi tshul du btsugs /
cho ga grol rjes sngar ched gnyer du mi mdzad kyang /
dge brdzogs byang du bsngo brgyas par gnang ste gzims chung du phebs nas gzugs sku'i bkod pa re zhig zangs mdog dpal rir bsdus so / /
dgongs rdzogs 'dad kyi gral dbur sa skya zhabs drung mthu stobs pa phebs /
gdung mjal mdzad skabs gdung gi steng na 'ja' tshon gyis khyab /
de'i tshe rig 'dzin yol mo bstod nas mar byon pa'i lam du yang /
nyi ma 'ja' lnga sbrag gis bskor ba dang /
nam mkha' g.ya' dag cing /
'ja' tshen sna tshogs kyi thig le tshom bu dra bas 'brel pa dang /
gdung zhugs su phul tshe /
me tog dkar po khrung khrung gi sgong tsam pa'i char babs pas /
yol mo sngags 'chang gis /
snyigs dus log par spyod pas thugs phyung zhing / /
sku tshe 'di yi gdul bya 'di tsam zhes / /
mkhyen nas dngos brgyud bka' yis nges mdzad de / /
re zhig zhi bar gzhol la gsol ba 'debs / /
legs bris bu mo'i lag pad kyis gtor ba'i / /
puN+Da ri ka'i char gyis mkha' srid khengs / /
zhugs su bzhun tshe sna tshogs dbang po'i gzhu'i / /
dar dbangs mdzes pas mchod la gsol ba 'debs / /
zhes so / /
dgongs pa rdzogs thabs phal cher grub pa'i yos lo zla ba bcu gnyis pa'i tshes gcig gi tho rangs rig 'dzin yol mo ba'i mnal lam du /
zla ba'i dkyil 'khor 'od lnga nu khyud nyis rim gyi dbus na rig 'dzin ngag gi dbang po gangs zhu snam sbyar zab ber gsol ba /
phyag gnyis na rdo rje dang sku gsum rigs bsdus kyi tshe bum bsnams pa dang mjal bas /
yol mo rjes /
mos dge dag pa'i snang ba rab 'byams mkhar / /
mtshon lnga nyis rim 'od kyi mu khyud nang / /
zla rgyas dkyil 'khor shin tu rgya che'i dbus / /
nyid zhal gsal bar bstan der gsol ba 'debs / /
zhes so / /
de nas rig 'dzin yol mo sprul pa'i skus thugs khur bzhes shing / /
thig rtsa sogs zur chen rig sngags 'chang ba'i dbang phyug 'khor lo'i mgon po dpal 'byor 'phrin las rab rgyas kyis mjad nas thub chen gyi gser sku bzhengs /
sgrub skor gsuM gyi sgo nas rab tu gnas par mjad /
'phrang mgo gzhi pa'i bla ma 'tshams sbyor ngan pas dam sri ma rungs par gyur pa de yang rten chen gyi 'og du sngags rgod log tri'i sgo nas mnan no / /
yol mo sprul pa'i sku bstan 'dzin nor bu gsang mtshan stobs ldan shugs 'gro rtsal du grags pa'i sngags 'chang chen po de rig 'dzin gong ma'i gdan sar bzhugs te phyogs bral gdul bya'i re bskong bar mdzad /
nub gcig mnal lam du chu chen po zhig byang nas byung gtsang chu dang 'dres te lung pa thams cad gang nas 'gro ba'i tshe zam pa phra mo cig la pho mo gsum rgyu bar thar ma song ba zhig byung bas /
'di sde srid gtsang par lta ba 'dug /
sku rim dgos tshul gsungs kyang /
chags sgos ltag rtsar sleb grub pa'i nyams kyis sngags 'chang mthu stobs can 'di tshor rtsis mi byed /
sa skya pa'i 'chams kyi bkra bkra hrig hrig dang /
mnga' bdag dbon po phun tshogs rig 'dzin pa'i zobs la blo bgal bar snang /
ra sa 'phrul snang gi gtsug lag khang du nged 'phrad par ched gnyer gyis byon /
chos dbang rin po che @# / /
dang /
rat+na gling pa'i gter rdzas khyad 'phags mang po skyes su mdzad /
de'i nub snga ma /
sngags srung dang khyab 'jug gis thog drangs gter srung rnams dgyes pa'i mtshan ma khyad par can mthong /
gter rdzas rnams la 'khren cha mi mdzad pa'i brdar ga /
gsung gleng zhib par byung /
gnang tshul gang la dpags kyang zog po gter brdzus mkhan gyi rigs tsho dang ye mi 'dra ba'i dpal u rgyan chen pos rjes su bzung nges shes pa'i gter ston sprul pa'i skur nges pa rnyed /
yol mo sprul pa'i skus thugs khur bzhes thog lcog sgar par mchod thebs gsar chod sogs lugs gnyis kyi 'dzin bkod phul du phyin par gyur /
gnam sa'i dbang phyug bstan 'dzin chos kyi rgyal pos /
chu lug lor nged sog yul du 'gro dgos tshul nan che bar rig 'dzin chen po 'di nyid kyis brtag pa mdzad par /
da lta'i sog po 'di chos gdan 'dren pa'i grags che yang don la phebs mi dgos /
lo shas na sog po 'di pa tsho dang bya spyod cha lugs mi mthun pa nyi ma shar phyogs yul skad rigs mi gcig pa'i sa nas gdan 'dren 'ong / /
der phebs dgos pa 'ong na'ang myur du yar phobs pa'i mtshan ma 'dug tshul gsung ba thog tu babs pas pho tshod kyi lung bstan mkhan po tsho dang ye mi 'dra /
'on kyang gter gsar da ka myur du bzhes thub na bod kyi bde thabs dang rig 'dzin nyid kyi sku tshe mthar phyin pa'i rten 'brel la khyad shin tu che na'ang bdud kyi cho 'phrul 'di thabs zab pas gzhan rkyen sna tshogs kyis rim 'gyangs la song ba'i steng du /
rang gter las /
mi mthun bdud du babs pa niH. klu gong blon po'i skye ba niH. bla mar brdzus nas thabs kyis smodH. bon po thang nag skye ba niH. blon por brdzus nas ya ga sgrogH. bdud blon shing rtsa'i skye ba niH. ban+de'i gzugs kyis dam log byedH. ces pa'i lung bstan ltar /
dam log ma rungs pa 'ga'i mi bsrun sgyu 'phrul dra ba sna tshogs kyis bar du bcad de sku tshe dang 'phrin las mthar ma phyin cing /
bar chad kyi dbang du 'gro bar mngon par mkhyen pas /
myur du rig 'dzin ngag gi dbang po'i sprul pa'i sku ngos 'dzin par dgongs te 'od gsal gyis gzigs pas mon mkhar rnam sras gling du 'byung bar mkhyen nas der phebs /
sprul sku 'khrungs ma thag par dbang ka kha yar gnang te byin gyis brlabs /
las can gyi bla sgrub ces gter ston gyi sgrub pa byang gter gyi khad chos chig brgyud ma de zur chen rig sngags 'chang ba'i dbang phyug par gnang /
sprul sku rnam sras gling du 'khrungs pa de yin par kun la gsung zhing /
dril bsgrags te don gyis mnga' gsol bar mdzad pa la brten /
da lta sprul pa'i sku blo bzang padma 'phrin las theg mchog dbang gi rgyal po yongs 'du'i sde /
rig 'dzin blo ma'i seng ge'i khrir bzhugs bzhin pa'o / /
slar yang dus gsum mkhyen pa padma 'byung gnas kyi thugs rje tshad med pa'i mthu la brten nas /
las can rnams kyis zab gter sngon ma rnams kyi 'phrin las spel zhing /
gsar du spyan drangs nas bod khams bde skyid phun gsum tshogs pa la spyod par nges te /
rig 'dzin yongs 'dus kyi lung byang las /
shAkya thub pa'i rgyal tshab nga yin pasH. rtsod ldan dus su bstan mjug gter gyis skyongH. zhes dang /
tshe sgrub bdud rtsi 'khyil ba'i smin byed bsnyen pa'i dbang rim bdud rtsi 'khyil ba las /
phyogs rnams kun tu dgongs @# / /
gter spyod pa mangH. ci'i phyir u rgyan thugs rje ma bzod doH. zhes dang /
tshe bsring ba'i nyams len bdud rtsi rgyun 'byung las /
e ma bdud rtsi 'khyil ba'i rgyud don snying po'i mchogH. tshe bsring cho ga rgyud las khol du phyungH. phyi rabs snyigs ma'i 'gro ba bskyab phyir duH. u rgyan gsung bzhin nam snying bdag gis bkodH. ces dang /
rat+na'i spyi lung las /
thugs bskyed yod na gter kha dpag med snosH. las can bu mchog re la smon lam 'debsH. lhad med byin rlabs drod dang ldan pa'i chosH. ma 'ongs 'brel tshad don dang ldan par 'gyurH. zhes sogs rgya cher byung ba lta bus mtshon par nu so / /
smras pa /
gdod nas ka dag kun bzang chos kyi sku / /
lhun grub zhi khro'i zlos gar longs spyod rdzogs / /
thugs rje kun khyab pad 'byung sprul pa'i gar / /
rnam rol mdzad pas 'gro 'di skal bzang byas / /
zab gter yid bzhin dbang gi rgyal po che / /
'phrin las rgyal mtshan rtser 'god rgod ldem zhabs / /
mkhyen brtse nus mthu'i legs pa'i dpal ldan pas / /
bdud sde'i dpung tshogs 'joms pa'i rdo rje 'dzin / /
a ho bsams shing snga 'gyur bstan pa'i mkhar / /
sprul pa'i nyin byad dkyil 'khor yongs shar ba'i / /
bka' gter chos kyi 'dab brgya bzhad pa las / /
phan bde'i sbrang rtsi'i nying khu ci yang 'dzag /
dpyid kyi lang tsho rgyas pa'i phang pa na / /
a m+r+ja'i ljon pa lo 'dab g.yur za zhing / /
phun tshogs mngar ba'i 'bras bu'i khur dud pas / /
mi zad ro brgya'i dpal gyi mdzod de 'dzin / /
rig sngags 'chang ba'i 'khor los sgyur ba de'i rmad byung rtogs rjod ngo mtshar rgya mtsho yis / /
skal bzang gdul bya'i dga' ston rab rgyas shing / /
don gnyis nor bu'i dpal la spyod gyur cig /
ces dus gsum mkhyen pa padma 'byung gnas kyi rgyal tshab mi nyag byang pa sngags 'chang ngag dbang rig 'dzin rdo rje chos rgyal bstan pa'i rgyan mtshan dpal bzang po'i rnam par thar pa ngo mtshar bkod pa rgya mtsho zhes bya ba 'di ni /
so zur gnubs gsum sngags pa'i rgyal por grags pa'i zur 'ug bya lung pa'i gdung las son cing /
gnyags dz+nyA na ku mA ra'i rnam sprul khyab bdag rdo rje sems dpa'i ngo bor gyur pa padma dbang gi grong khyer ngag dbang bkra shis kun dga'i gsung gis bskul ba dang du blangs te /
za hor gyi rigs las lo rgyus smra ba'i btsun pa ngag dbang blo bzang rgya mtsho 'jigs med go cha thub bstan lang tsho'i sdes /
rig 'dzin chen po yol mo bas mdzad pa'i rnam thar gsol 'debs rnam grol chos dbyings ma /
sprul sku phyag rdor nor bus mdzad pa'i byang gter bla brgyud kyi rnam thar bsaM 'phel ma Ni ka'i 'phreng ba dang /
sha gzug pa ngag dbang bkra shis rnam rgyal gyis mdzad pa'i chos 'byung phan bde'i dpag bsam rab tu rgyas pa'i 'dod 'jo gnyis kyi nang gi rnam thar /
e waM lcog sgar bla mas zin bris rgyas par btab pa'i yi ge /
gzhan yang ngag bgros dpal ldan sngags kyi srung mche /
@## / /
khungs ma rnams la brten na'ang /
lo tshigs dang snga phyi'i dus sogs zhib par ma 'tshal ba dang /
lcog sgar bla ma'i zin bris kyi go rim rags pa tsam 'dug pa'i la lar so ma nyi re gnyis snang yang mdzad pa rgya che ba'i tshig sbyor mang tsam byung ba rnams go rim gyi tshul du byas /
brjod bya'i don nyung ngur bsdus chog pa'i 'gangs che che'i rigs phyogs mthun du bgyi bar 'os pa rnams chags gcig tu bsdebs /
lung bstan mang po'i khungs bsgrigs te rgyal ba zhes pa shing pho rta lo smin drug zla ba'i dkar phyogs kyi dbyangs e 'char ba'i tshes la /
gtsug lag lugs brgya'i sgo 'phar gcig tu phye ba'i chos sde chen po dpal ldan 'bras spungs su sbyar ba'i yi ge pa ni 'jam dpal lo / / /
shu b+ham stu sar+b+ba dza ga taM / /
mang+ga laM / / / /
gter srung khyab 'jug rA hu la /
