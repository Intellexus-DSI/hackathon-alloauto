@# / /
dpal gsang ba 'dus pa'i sgrub thabs kyi lhan thabs bzhugs so / /
@## / /
sangs rgyas thams cad gcig bsdus pa / /
bla ma'i zhabs la phyag 'tshal nas / /
rdo rje 'chang dbang mnyes byed pa'i / /
sgrub thabs cho ga'i brjod tshul bshad / /
dpal gsang ba 'dus pa lha sum cu rtsa gnyis kyi sgrub pa'i thabs /
bdag gi bla ma rdo rje 'chang de nyid kyi zhal snga nas mdzad pa rnal 'byor dag pa'i rim pa'i cho ga ngag tu 'don pa'i tshe brjod tshul mtha' gcig tu nges par bya ba ni 'di ltar shes par bya'o / /
dang por yid dang mthun pa'i gnas su bris sku dang mchod rdzas /
gtor ma nang mchod rdor dril la sogs pa rnams chogs par byas te /
sgrub pa po rnams rim pa ji lta bar 'khod nas /
sgrub pa po'i mdun du chu gnyis sngon du 'gro ba'i mchod pa nyer spyod lnga rang gi g.yas nas brtsams te dgod cing /
nang mchod g.yon /
dril bu g.yas /
rdo rje g.yon du bsham /
dma' ba'i phyogs su sngon 'gro gtor ma dang /
phyogs skyong la 'bul ba'i chu bzhi sngon du 'gro ba'i nyer spyod rnams phyogs skyong gi g.yas rang gi g.yon nas brtsams te bshams /
de nas @# / /
las kyi rdo rjes phyag btsal /
nang mchod byin rlabs mdzad par zhu /
zhes brjod nas cho ga la 'jug pa ni /
rang nyid zhe sdang rdo rje mthing nag /
nag dkar dmar ba'i zhal gsum phyag drug gi g.yas rdo rje 'khor lo pad ma /
g.yon dril bu rin chen ral gri 'dzin pa rang dang 'dra ba'i reg bya rdo rje mas 'khyud pa /
gnyis ka'ang rin po che'i rgyan brgyad kyis brgyan pa /
sku stod lha rdzas kyi gos kyis gshal byas shing /
sku smad lha rdzas kyi dar gyi sham thab 'phyar bar gyur /
oM AH big+h+nan+ta kri ta hUM /
oM shU n.ya tA dz+nyA na badzra swa b+hA wa Ang+ma ko nya haM /
stong par gyur /
stong pa'i ngang las hUM yaM hUM gi yaM sngo skye la byung ba'i rlung gi dkyil 'khor ljang sngon zla gam /
zhes pa nas /
oM AH hUM /
lan bdun brjod pa'i bar gyis nang mchod 'og nas 'byung ba ltar byin gyis brlabs /
yang phyag 'tshal /
sngon 'gro gtor ma'i byin rlabs mdzad par zhu /
zhes brjod nas thog mar sngon 'gro'i mchod pa byin gyis brlab pa ni /
oM AH big+h+nan+ta kri ta hUM /
oM shU n.ya tA /
zhes pa nas /
haM /
stong par gyur /
stong pa'i ngang las AH las byung ba'i thod pa yangs shing rgya che ba rnams kyi nang du /
aM pa'M puM la sogs pa so so'i ming yig dang po thig les brgyan pa zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
mar me /
dri /
zhal zas /
rol mo rnams rang bzhin stong pa rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
zhes pa nas /
oM shap+ta AH hUM /
zhes pa'i bar gyis byin gyis brlabs /
de nas oM AH big+h+nan+ta kri ta hUM /
zhes pa nas /
yi ge gsum lan bdun brjod pa'i bar gyis gtor ma nang mchod ltar byin gyis brlabs /
de nas 'bul ba ni /
rang gi thugs ka'i hUM sngon po'i 'od zer lcags kyu'i rnam pa can gyis phyogs skyed bco lnga 'khor dang bcas pa bkug ste /
phyogs mtshams rnams su gnas pa ni /
shar du rdo rje mtshen cha ser po /
zhes pa nas /
'dus pa'i lha shes rab ma dang bcas pa'i skur bzhengs pa'i mgron rnams kyi ljags hUM las skyes pa'i rdo rje dmar po rtse gcig pa 'od kyi sbu gu can du gyur /
oM AH h+'+riH pra wa ra /
zhes sogs kyis chu bzhi phul nas /
oM AH dus gsum skyes pa kun dang phyogs bcu yi / /
zhes pa nas /
zhi ba dang ni bsrung bar mdzad du gsol / /
hUM swA hA /
oM AH hrIH pra wa ra sad ka raM Any+tsa ma Ni pra tI ts+tsha hUM swAhA /
oM AH hrIH pra wa ra sad ka raM ar+g+haM pra tI ts+tsha hUM swAhA /
oM badzra taM bu la ye swAhA /
z+shes pa rnams kyis zhabs bsil mchod yon so rtsi dbul /
oM da sha di ka lo ka pA las pa ri wA ra puMSh+pa pra tI ts+tsha hUM swAhA /
zhes pa nas /
de bzhin du sbyar @# / /
ba'i shap+ta pra tI ts+tsha hUM swA hA /
zhes pa'i bar gyis nyer spyod dang /
oM da sha dika lo ka pA la sa pa ri wA ra om AH hUM /
zhes pas nang mched dbul /
ma rnyed yongs su ma shes dang / /
gang yuang nus pa ma mch+si pas / /
'dir ni bya ba gang bgyis pa / /
de kun khyed kyis bzod mdzad rigs / /
yi ge brgya pa lan cig brjod /
oM AH hUM badzra muH phyogs skyong 'khor bcas rang gnas su gshegs par gyur /
zhes brjod se gol gtog /
de nas phyag 'tshal /
bdag bskyed kyi mchod pa byin rlabs mdzad par zhu /
zhes brjod /
de nas /
oM AH big+h+nan+ta ki ta hUm /
zhes pa ns /
A ny+tsa ma NaM dang pro k+Sha NaM gnyis por ba ma gtogs nyer spyod byin rlabs sngon 'gro bzhin byas pa'i mjug tu /
oM AH rU pa badzra hUM /
zhes pa nas /
om AH spar+sha badzre hUM /
zhes pa'i bar brjod /
de nas slob mas /
gral gyi mtha' logs su song ste /
phyag gsum bcal nas maN+Dal spyir bshams /
phyag gsum btsal nas gtso bo'i phyag tu me tog pos reng dang bcas pa phul nas /
gzhan so so'i phyag tu me tog yas rim gyis dbul /
phyag gsum 'tshal /
me tog dang bcas pa'i thal mo sbyar te /
sems can don du sems dge bas / /
rnal 'byor pa yi tshogs rnams kun / /
tshul bzhin cho gar ldan pa yis / /
dam tshig la ni nyer gnas mdzod / /
ces pa lan gsum gyis sgrub pa po spyi la gsol ba btab /
phyag gsum btsal te /
bla ma ma gtogs pa'i me tog mas rim gyis bsdus /
phyag gsum byas nas maN+Dal bkod de /
thams cad kyis thun mong du bla ma la thugs dam la gnas pa zhu ba'i yon du dbul /
gtso bos kyang rang rang gi me tog bla ma gong ma la dbul ba'i phyir maN+Dal gyi steng du sbungs la /
slob mas maN+Dal rten gyi drung du bzhag ste /
phyag gsum byas nas rang gi gral la 'khod /
gtso bos /
bshags pa dang bsdoms pa sngon du 'gro ba can gyis lha'i rnal 'byor la gnas par zhu /
zhes brjod nas /
yid kyi rol pa dri med zla 'dras bsgrubs / /
zhes pa nas /
yang dag nyid du da ni gnas par bgyi / /
zhes pa'i bar gyis skyabs 'gro sogs bya /
de nas rdo rje sems dpa'i sgom bzlas ni /
rang gi spyi bor paM las padma /
a las zla ba'i dkyil 'khor gyi steng du hUM las rdo rje rtse lnga pa dkar po lte ba hUM gis mtshan pa /
de las 'od 'phros 'dus yongs su gyur pa las rdo rje sems dpa' dkar po rdo rje dang dril bu 'dzin pa /
yum rdo rje snyems ma dkar mo rdo rje dang dril bu 'dzin pas 'khyud pa /
rin po che'i rgyan sna tshogs pas brgyan pa /
rdo rje skyil krung gis bzhugs pa /
de'i thugs kar zla ba'i steng du hUM dkar po /
de las 'od 'phros rang 'dra'i ye shes pa spyan drangs /
oM badzra satwa sa pa ri wA ra ar+g+haM pra tI ts+tsha hUM /
zhes pa nas /
shap+ta pra tI ts+tsha hUM swAhA /
dzaH hUM baM hoH slar yang thugs ka'i hUM las 'od 'phros dbang gi lha rnams spyan drangs /
oM pany+tsa kul sa pa ri wA ra ar+g+haM pra tI ts+tsha hUM /
zhes pa nas /
shap+ta pra tI ts+tsha hUM /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur /
sku ye shes kyi bdud rtsis gang /
mi bskyod pas dbu brgyan par gyur /
bcom ldan 'das rdo rje sems dpa' bdag @# / /
gzhan sems can thams cad kyi sdig sgrib dang /
dam tshig nyams pa thams cad byang zhing dag par mdzad du gsol /
zhes gsol ba btab pas /
thugs ka'i hUM las 'od 'phros /
sems can thams cad kyi sdig sgrib dag /
sangs rgyas sras bcas la mnyes pa'i mchod pa dbul /
de rnams kyi yon tan thams cad 'od kyi rnam par bsdus nas /
thugs ka'i hUM la thims pas gzi brjid dang mthu stobs phun sum tshogs par gyur /
oM badzre satwa sa ma ya /
ma nu pA la ya /
badzra satwa twe no pra ti ShTHa Di D+ho me b+ha wa /
su to Sh+yo me b+hA wa /
su po Sh+yo me b+hA wa /
a nu rak+to me b+hA wa /
sarba sid+d+hi m+me pra yats+tsha sarba karma cu tsa me tsi t+taM shri yaM ku ru hUM /
ha ha ha ha hoH b+ha ga wa'a na sarba ta thA ga ta badzre ma me muny+tsa /
badzre b+hA wa mahA sa ma ya satwa AH hUm phags /
ces bzlas /
thubs ka'i hUM las yi ge brgya pas bskor ba'i yig 'bru las 'od 'phros sems can thams cad kyi sdig sgrib sbyangs /
sangs rgyas sras bcas la mchod pa phul /
de'i sku gsung thugs kyi byin rlabs rnams bsdus yig 'bru la thims pas /
de las byang chub kyi sems kyi rgyun dkar po babs /
sbyor mtshams nas 'thon pa'i byang sems bdag gi spyi bo'i sgo nas zhugs /
bdag gi lus thams cad gang /
sdig sgrib ma lus par dbang po'i sgo dang pa spu'i sgo rnams nas dud khu'i rnam par 'thon /
sdig sgrib thams cad dag /
rtogs pa dang /
yon tan bdag gzhan thams cad kyi rgyud la skyes par bsam mo / /
bzlas pa'i mthar /
bdag ni mi shes rmongs pa yis / /
dam tshig las ni 'gal zhing nyams / /
bla ma mgon pos skyabs mdzod cig /
gtso bo rdo rje 'dzin pa ste / /
thugs rje tshan po'i bdag nyid can / /
'gro ba'i gtso la bdag skyabs mchi / /
rdo rje sems dpa'i zhal nas rigs kyi bu khyod kyi sdig sgrib dang dam tshig nyams chags thams cad dag go /
zhes gsungs nas rang la thims pas /
rang gi sgo gsum dang rdo rje sems dpa'i sku gsung thugs dbyer med par gyur /
ces brjod cing /
sdig pa'i 'khor gsum bden par mi dmigs par bsam pa rnams mngon rtogs kyi thog mar sbyar ro / /
de nas mngon rtogs dngos ni /
rang mi bskyod rdo rjer gsal ba'i / /
zhes pa nas /
dkyil 'khor spyan drangs /
oM sarba ta thA ga ta ar+g+haM pU dza me g+ha sa mu dra s+pha ra Na sa ma ya shri ye AH hUM /
zhes pa nas /
spar+sha pU dza me g+ha sa mu dra s+pha ra Na sa ma ya shri ye AH hUM /
gang zhig gzugs dang /
zhes pa nas /
da ni gnas par bgyi /
sangs rgyas byang chub sems dpa' kun /
ces pa nas /
mya ngan 'das la dgod /
tshogs zhing rang gnas su gshegs par gyur /
oM swa b+hA wa shud d+haH sarba d+harmaH swab+hA wa shud+d+ho ny+haM /
chos rnams kyi ngo bo rgya 'bras gsum rang gi mtshan nyid kyis grub pas stong pa 'i stong pa nyid du gyur /
stong pa'i ngang las paM las sna tshogs padma'i lte bar /
a las byung ba'i /
zhes pa nas /
sna tshogs pad ma dang nyi ma'i gdan re re /
gdan dbus ma'i steng du rang nyid /
ces pa nas /
g.yon dril bu rin chen ral gri 'dzin pa /
mtshan sum cu rtsa gnyis dang /
dpe byad brgyad cus brgyan pa /
rdo rje dbyings kyi dbang phyug ma dkar mo /
dkar nag dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
yab yum gnyis ka'i phyag @# / /
dang po gnyis kyis phan tshun du 'khyud pa /
gnyis ka'ang 'od kyi dkyil 'khor gyis mdzes pa /
rin po che'i rgyan dang /
dar sna tshogs kyi na bza' can du gyur /
rang gi thugs kar sna tshogs padma dang zla ba'i gdan la ye shes sems dpa' sku mdog dmar po zhal gcig phyag gnyis kyis rdo rje dang dril bu 'dzin pas rang snang gi shes rab ma la 'khyud pa /
de'i thugs kar zla ba'i gdan la rdo rje sngon po rtse lnga pa'i lte ba'i nang du ting nge 'dzin sems dpa' hUM yig sngon po /
rang gi spyi bor sku rdo rje'i ngo bo oM dkar po /
mgrin par gsung rdo rje'i ngo bo AH dmar po /
thugs kar thugs rdo rje'i ngo bo hUM sngon po /
yab yum snyoms par zhugs pa'i snying kha'i ting nge 'dzin sems dpa' 'od zer gyis mi bskyod pa la khro bo bcus bskor ba spyan drangs /
zhal nas zhugs /
rdo rje'i lam nas yum gyi padmar zhu ba'i thig le bcu gcig hUM ring po bcu gcig tu gyur /
de rnams yongs su gyur pa las /
mi bskyod pa dang khro bo bcur gyur pa'i mi bskyod pa nag po /
nag dkar dmar ba'i /
zhes pa ns /
ral gri 'dzin pa rang gi thugs kar drangs badzra d+h+ri ka thugs ka nas phyir phyung /
phyogs bcur 'phros /
chos 'khor bskor ba la sogs pa'i mdzad pa mdzad /
khyad par du yang sems can zhe sdang can rnams kyi zhe sdang sbyangs /
mi bskyod pa'i go 'phang la bkod /
sprul pa rnams gcig tu 'dus /
mi bskyod pa ye shes pa dang dbyer med du 'dres nas rang la rjes su zhugs /
sngar gyi zla ba nyi gdan du gyur pa'i steng na /
rang nyid zhe sdang rdo rje sku mdog mthing nag /
khro ba dang 'dod /
ces pa nas /
phyag drug gi g.yas rdo rje rtse dgu pa 'khor lo padma /
g.yon dril bu rin chen ral gri 'dzin pa /
dbu skra ral ba'i thor tshugs can /
mtshan bzang po so gnyis dang /
dpe byad bzang po brgyad cus brgyan pa /
rdo rje dbyings kyi dbang phyug ma reg bya rdo rje ma sngon mor gyur pa ni /
sngo dkar dmar ba'i zhal gsum /
zhes pa nas /
ral gri 'dzin pa /
dbu skra ral pa phyed bcings su byas pa /
shin tu sgeg cing zhes pa nas /
'dod yon lnga'i dga' bas rel pa /
yab yum gnyis ka'i phyag dang po gnyis kyis phan tshun du 'khyud pa /
gnyis ka'ang rin po che'i dbus brgyan gsol ba /
zhes pa nas /
sham thabs 'phyar ba /
'od dmar po 'bar zhing 'khrug pa'i dbus na snyoms par 'jug pa'i tshul gyis bzhugs pa /
sems dpa' gsum gyi bdag nyid can du gyur /
gshin rje'i gshed nag po rnam snang gi dbu brgyan can /
zhes pa nas /
dgra sta 'dzin pa rang gi thugs kar drangs /
ya mAn+ta krita thugs ka nas phyir phyung /
shar gyi rtsibs kyi rtse mo'i steng gi rang gi gdan la g.yon brkyangs kyis 'khod /
ces pa nas /
rtse gsum dgra sta 'dzin pa /
mahA bA la thugs ka nas phyir phyung /
byang shar gyi rtsibs kyi rtse mo'i steng gi rang gi gdan la g.yon brkyangs kyis 'khor /
gtsug tor 'khor los bsgyur ba /
zhes pa nas /
thugs ka nas phyir phyung /
steng gi rtsibs kyi nang gi rang gi gdan la g.yon brkyangs kyis 'khod /
gnod mdzes rgyal po sngon po /
zhes pa nas /
'og gi rtsibs kyi nang gi rang gi gdan la @# / /
g.yon brkyangs kyis 'khod /
khro bo bcu po thams cad kyang /
zhes pa nas /
gdug pa can thams cad tshar gcod pa'i tshul gyis bzhugs par gyur /
de nas bdag gis gnod mdzes la bltas pas /
zhes pa nas /
bidyA rA dzA hUM phaT /
ces gnod mdzes la bos nas /
zhes pa nas /
'brub khung gi rnam pa can rnams su bcug par gyur /
de nas byang gi bdud rtsi 'khyil pas sprul pa'i bdud rtsi 'khyil pa gnyis pa de yongs su gyur pa las stod khro bo bdud rtsi 'khyil pa sngon po don grub kyi dbu brgyan can /
sngo dkar dmar ba'i zhal gsum phyag drug gi g.yas sna tshogs rdo rje 'khor lo gtun shing /
g.yon thugs kar zhags pa bzungs nas sdigs mdzub mdzad cing /
dril bu dgra ste 'dzin pa /
lte ba man chad mdung rtse gcig pa'i dbyibs can gyi phur bu me dpung rab tu 'bar ba can bcur gyur te /
phyogs skyong 'khor dang bcas pa'i mgo bor zug /
oM g+ha g+ha zhes pa nas /
phaT phaT /
lan bcu brjod /
gnod mdzes kyi phyag mtshan rdo rje lcags kyu de /
rdo rje tho ba me rab tu 'bar bar gyur pas /
shar nas brtsams te phyogs bzhi dang /
me nas brtsams te mtshams bzhi dang /
steng 'og gi phur bu rnams kyi spyi bo nas brdungs pas /
bgegs rnams kyi spyi bo nas rkang mthil gyi bar du phur bu btab pas lus ngag yid gsum g.yo 'gul med par gyur /
sprul pa'i gnod mdzes 'og gi gnod mdzes la thim /
slar yang khro bo dang phur bu las rdo rje'i me 'od /
ces pa nas /
phan tshun du phros par gyur /
TAk+ka hUM dzaH khro bo rnams kyi phyi rol tu lcags kyi rdo rje'i ra ba /
TIk+ka hUM dzaH de'i phyi rol tu chu'i ra ba /
TIk+ka hUM dzaH de'i phyi rol tu me'i ra ba /
TIk+ka hUM dzaH de'i phyi rol tu rlung gi ra ba /
hUM las lcags kyi ra ba'i steng du /
zhes pa nas /
rab tu 'bar ba 'phro bar gyur /
lha rnams kyi spyi bor /
zhes pa nas /
hUM sngon po oM AH hUM /
zhes brjod /
dngos po med pas /
zhes pa nas /
dmigs su med pa'o / /
snod bcud kyis bsdus pa'i chos thams cad /
ces pa nas /
smon pa med pa'i rang bzhin du gyur /
stong pa'i ngang las skad cig gis rdo rje'i sa gzhi /
zhes pa nas /
sa'i dkyil 'khor ser po gru bzhi pa hUM gnyis las byung ba'i rdo rje gnyis kyis phyogs gnyis brgyan pa /
spyan sogs lha mo bzhi'i ngo bor gyur /
dkyil 'khor bzhi po gcig tu 'dres pa las /
sna tshogs rdo rjer gyur pa'i lte ba'i steng du b+h+rUM dkar po sangs rgyas kyi sprin gyi 'od zer 'phro ba yongs su gyur pa las gzhal yas khang gru bzhi pa /
sgo bzhi pa phyi nas rim pa bzhin /
ces pa nas /
byang phyogs pa rnams la sna tshogs rdo rje'i gdan /
gdan de rnams kyi steng du skad cig gis lhag par mos pa tsam gyis lha sum cu rtsa gnyis dus gcig tu rdzogs par gyur pa ni /
dbus kyi gdan la rang nyid rdo rje 'chang sngon po /
sngo dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
dbu skra ral pa'i thor tshugs can /
mtshan bzang po sum cu rtsa gnyis dang /
dpe byad bzang po brgyad cus brgyan pa /
reg bya rdo rje ma sngon @# / /
me mi bskyod pa'i dbu brgyan can /
sngo dkar dmar ba'i zhes pa nas /
ral gri 'dzin pa dbu skra ral pa phyed bcings su byas pa /
shin tu sgeg cing bzhin 'dzum bag dang ldan pa /
zur gyis blta ba la sogs pa'i rnam 'gyur gyis mdzes pa /
lang tsho dar la bab cing /
'dod yon lnga'i dga' bas rol pa /
yab yum gnyis ka'i phyag dang po gnyis kyis phan tshun du 'khyud pa /
gnyis ka'ang rin po che'i dbu rgyan gsol ba /
rin po che'i snyan rgyan dang /
zhes pa nas /
sham thabs 'byar ba /
'od kyi dkyil 'khor gyis bskor ba'i dbus na yab sems dpa'i skyil mo krung gis bzhugs pa /
shar du rnam snang dkar po mi bskyod pa'i dbu rgyan can /
dkar nag dmar ba'i /
zhes pa nas /
byang du don grub ljang gu mi bskyod pa'i dbu rgyan can /
ljang nag dmar ba'i /
zhes pa nas /
shar lhor spyan ma dkar mo rnam snang gi dbu rgyan can /
ces pa nas /
lho nub tu mA ma kI sngon mo mi bskyod pa'i dbu rgyan can /
ces pa nas nub byang du gos dkar mo dmar mo 'od dpag med kyi dbu rgyan can /
ces pa nas /
byang shar du sgrol ma ljang gu don grub kyi dbu rgyan can /
ces pa nas /
rim pa gnyis pa'i shar lhor gzugs rdo rje ma dkar mo rnam snang gi dbu rgyan can /
ces dang /
lho nub tu sgra rdo rje ma ser mo rin 'byung gi dbu rgyan can /
ces dang /
nub byang du dri rdo rje ma dmar mo 'od dpag med kyi dbu rgyan can /
ces dang /
byang shar du ro rdo rje ma ljang khu don grub kyi dbu rgyan can /
ces pa nas /
ral gri 'dzin pa /
lha mo brgyad po thams cad kyang dbu skra ral pa phyed bcings su byas pa /
rin po che'i dbu rgyan gsol ba /
zhes pa nas /
sham thabs can /
shin tu sgeg cing /
zhes pa nas /
dga' bas rol pa /
'od kyi dkyil 'khor rab tu 'bar ba'i dbus na /
rang rang gi gdan la rdo rje'i skyil mo krung gis bzhugs pa'o / /
shar sgo'i g.yas g.yon gyi gdan la rim pa bzhin byams pa dang /
sa snying dkar po rnam snang gi dbu rgyan can /
dkar nag dmar ba'i zhes pa nas /
ral gri 'dzin pa /
byams pa'i phyag g.yas kyi dang pos klu shing gi me tog sdong bu dang bcas pa 'khor los mtshan pa 'dzin pa /
lho sgo'i g.yas g.yon gyi gdan la rim pa bzhin phyag rdor dang nam snying ser po rin 'byung gi dbu rgyan can /
ces pa nas /
nub sgo'i g.yas g.yon gyi gdan la rim pa bzhin /
ces dang /
byang sgo'i zhes pa nas /
pad ljang nor bu 'dzin pa /
rnam snang nas kun bzang gi bar gyi lha lhag ma thams cad kyang dbu skra ral pa'i thor tshugs can /
rin po che'i dbu rgyan gsol ba /
zhes pa nas /
sham thabs can /
mtshan bzang po so gnyis dang /
dpe byad bzang po brgyad cus brgyan pa /
zhi ba 'od kyi dkyil 'khor /
zhes pa nas /
bzhugs par gyur /
shar sgor gshin rje'i gshed nag po rnam snang gi dbu rgyan can /
ces pa nas /
'og tu gnod mdzes rgyal po sngon po mi bskyod pa'i dbu rgyan can /
ces pa'i bar phyag mtshan rnams sngar bzhin bskyed /
khro bo bcu po thams cad @# / /
kyang /
zhes pa nas /
gdug pa can thams cad tshar gcod pa'i tshul gyis bzhugs par gyur /
rang gi thugs ka'i hUM las 'od 'phros /
sems can thams cad bkug nas /
zhes pa nas /
zhing du gshegs par gyur /
rang gi thugs ka'i hUM las 'od zer 'phros pas rnam snang nas gnod mdzes kyi bar gyi lha rnams spyan drangs te /
spyi bo la sogs pa'i gnas rnams su 'khod nas /
gzugs kyi phung po la sogs pa dang ngo bo dbyer med du gyur pa ni spyi bor rnam snang /
zhes pa nas /
rkang mthil gnyis su gnod mdzes rgyal po /
lus kyi lha rnam snang /
spyan ma /
zhes pa nas /
gtso bo yang 'od gsal du thim par gyur /
oM sh+lu n+ya tA /
zhes pa nas /
Adma konya haM /
gdan dbus ma'i steng du /
zhes pa nas /
steng nas steng du brtsegs pa /
de thams cad gcig tu 'dres pa las zla ba'i dkyil 'khor cha thams cad yongs su rdzogs pa cig tu gyur /
de las 'od 'phros pas snod bcud thams cad bsdus te zla ba la thims /
oM d+harmA d+hA tu swa b+hA wa Adma konya haM /
snod bcud kyi chos thams cad kyi rtsa ba rlung sems zla bar snang ba de nga'o / /
zla ba'i steng du chu las /
zhes pa nas /
hUM sngon po de las 'od 'phros /
zhes pa nas /
oM AH hUM gis mtshan pa /
badzra Adma ko nya haM /
rdo rje yi ge dang bcas pa yongs su gyur pa las /
rang nyid dang po'i mgon po sku mdog dkar po /
dkar nag dmar ba'i zhes pa nas /
ral gri 'dzin pa /
rin po che'i rgyan dang dar sna tshogs kyi na bza' can du gyur /
de nas rang bzhin gyi gnas nas /
zhes pa nas /
gcig tu 'dres pa la rang nyid rjes su zhugs pas /
sprul sku rdo rje sems dpa' sngon po /
sngo dkar dmar ba'i zhes pa nas /
ral gri 'dzin pa /
rin po che'i rgyan dang dar sna tshogs kyi na bza' can du gyur /
rang gi lus kyi mdun rgyab dang g.yas g.yon bzhi dkyil 'khor gyi zur bzhi /
zhes pa nas /
de ltar lus kyi cha thams cad gzhal yas khang du gyur /
rang gi spyi gtsug nas skra mtshams gyi bar du gzugs phung gi ngo bo /
oM dkar po yongs su gyur pa las rnam snang dkar po mi bskyod pa'i dbu rgyan can /
zhes dang /
skra mtshams nas mgrin pa'i bar du 'du shes kyi phung po'i ngo bo /
AH dmar po yongs su gyur pa las /
zhes dang /
mgrin pa nas num gnyis kyi dbus kyi snying ga'i bar du rnam shes kyi phung po'i ngo bo /
hUM sngon po yongs su gyur pa las /
zhes dang /
snying kha nas lte ba'i bar du tshor ba'i phung po'i ngo bo /
swA ser po yongs su gyur pa las /
zhes dang /
lte ba nas brla'i rtsa ba'i bar du 'du byed kyi phung po'i ngo bo /
hA ljang khu yongs su gyur pa las don grub ljang khu /
zhes dang /
lte bar lus kyi sa'i khams thams cad kyi ngo bo /
laM yongs su gyur pa las spyan ma dkar mo /
zhes pa nas /
spyi gtsug tu lus kyi rlung gi khams thams cad kyi ngo bo /
tAM yongs su gyur pa las /
zhes dang /
ral gri 'dzin pa /
mig gnyis su mig gi dbang po'i ngo bo /
hUM ? yongs su gyur pa las sa snying dkar po rnam snang gi dbu rgyan can /
ces pa nas /
ral gri 'dzin pa /
mig gi sgor lus kyi gzugs kyi rang bzhin dzaH yongs su gyur pa las gzugs rdo rje ma dkar mo rnam snang gi dbu rgyan can /
dkar nag dmar ba'i zhal gsum phyag drug gi rtsa phyag gnyis kyis me long dmar po 'dzin cing /
lhag ma g.yas rdo rje ud pa la dkar po /
g.yon rin chen ral gri 'dzin pa /
yang yum gnyis ka'i phyag dang po gnyis kyis phan tshun du 'khyud pa /
zhes pa dang /
@# / /
rna bar rna ba'i dbang po'i ngo bo /
zhes pa nas /
lcer 'jig rten dbang phyug la ro rdo rje mas 'khyud pa'i bar snga ma bzhin sbyar la /
snying khar yid dbang gi ngo bo /
hUM yongs su gyur pa las 'jam dpal dmar po 'od dpag med kyi /
zhes pa nas /
ral gri 'dzin pa /
rdo rjer lus dbang gi ngo bo /
oM yongs su gyur pa las sgrib sel ljang gu /
zhes pa nas /
rdo rje'i sgor lus kyi reg bya'i ngo bo /
khams yongs su gyur pa las /
reg bya rdo rje ma sngon mo mi bskyod pa'i dbu rgyan can /
ces pa nas /
ral gri 'dzin pa /
yab yum gnyis kyi phyag dang po gnyis kyis phan tshun du 'khyud pa /
tshigs rnams la tshigs kyi ngo bo /
sam yongs su gyur pa las kun bzang ljang khu /
zhes pa nas /
spyi gtsug tu lus kyi rtsa dang rgyus pa'i ngo bo /
maiM yongs su gyur pa las /
byams pa dkar po rnam snang gi dbu rgyan can /
dkar nag dmar ba'i zhal gsum phyag drug gi g.yas klu shing gi me tog sdong bu dang bcas pa 'khor los mtshan pa rdo rje padma dkar po /
g.yon dril bu rin chen ral gri 'dzin pa /
rnam snang nas byams pa'i bar gyi lha thams cad kyang rin po che'i rgyan dang /
dar sna tshogs kyi na bza' can du gyur /
lag pa g.yas la de'i ngo bo /
hUM yongs su gyur pa las gshin rje'i gshed nag po /
zhes pa nas /
rkang mthil gnyis su de'i ngo bo /
hUM yongs su gyur pa las gnod mdzes rgyal po /
zhes pa nas /
ral gri 'dzin pa khro bo bcu po thams cad kyang dbu skra dmar ser gyen du brdzas pa la sogs pa khro bo'i nyams thams cad dang ldan par gyur pa yongs su rdzogs par gyur /
rang gi spyi bor oM las byung ba'i zla ba'i dkyil 'khor yongs su rdzogs pa'i lte bar /
zhes pa nas /
rnam par snang mdzad spyan ma dang sbyor ba'i mdun na rang nyid gnas pas /
dpal ldan sangs rgyas sku 'chang ba /
zhes pa nas /
rdo rje'i sku ni mdzad du gsol / /
ces rnam snang gtso 'khor la gsol ba btab pas spros pa'i spyan ma dang /
zhes pa nas /
sku'i dbang phyug thob par gyur /
sangs rgyas kun gyi zhes pa nas /
'dra bar shog /
oM sarba zhes pa nas /
Adma konya haM /
lce'i dbus su /
zhes pa nas /
skad cig gis gsung rdo rje 'od dpag med kyi tshogs /
zhes pa nas /
mdun du rang nyid gnas pas /
chos kyi gsung lam /
zhes pa nas /
mdzad du gsol /
zhes 'od dpag med gtso 'khor la gsol ba btab pas /
spros pa'i gos dkar mo dang /
spyan drangs pa'i 'od dpag med kyi lha'i tshogs gnyis po thams cad /
ces pa nas /
thob par gyur /
rdo rje chos kyi /
zhes pa nas /
'dra bar shog /
oM sarba zhes pa nas /
Adma konya haM /
snying kha'i dbus su zhes pa nas /
skad cig gi thugs rdo rje mi bskyod pa'i tshogs /
zhes pa nas /
rang nyid gnas pas /
dpal ldan rdo rje thugs 'chang ba /
zhes pa nas /
mdzad du gsol /
ces mi bskyod pa gtso 'khor la gsol ba btab pas /
spros pa'i mA ma ki dang /
spyan drangs pa'i mi bskyod pa'i lha'i tshogs gnyis po thams cad ces pa nas /
thob par gyur /
kun tu bzang po'i zhes pa nas /
mtshungs par shog /
oM sarba zhes pa nas /
Adma konya haM /
@# / /
sku gsung thugs kyi rdo rje gsum mi phyed pa rdo rje 'chang chen por gyur /
oM sarba zhes pa nas /
Adma konya haM /
rang dam tshig sems dpa' rdo rje 'chang sngon po'i thugs kar /
ces pa nas /
lus rgyas par byed pa /
de'i thugs kar ces pa nas /
snang ba'i phung po chen po lta bur gyur /
dam tshig sems dpa'i ral pa'i cod pan la /
rdo rje 'chang chen po sku mdog dkar po zhal gcig phyag gnyis kyis rdo rje dang dril bu 'dzin pa /
rdo rje dbyings kyi dbang phyug ma dang /
zhes pa nas /
tshim par byed par gyur /
snying kha nas rang rigs kyi rig ma phyung /
oM shU n+ya tA /
zhes pa nas /
stong par gyur /
stong pa'i ngang las khaM las rdo rje khaM gyis mtshan pa /
de yongs su gyur pa las /
reg bya rdo rje ma sngon mo mi bskyod pa'i dbu rgyan can /
sngo dkar dmar ba'i zhes pa nas /
ral gri 'dzin pa /
dbu skra ral pa phyed bcings su byas pa /
zhes pa nas /
dga' bas rol pa /
de'i spyi gtsug nas skra mtshams kyi bar du oM dkar po yongs su gyur pa las /
rnam snang dkar po mi bskyod pa'i dbu rgyan can /
dkar nag dmar ba'i /
zhes pa nas /
pad ljang nor bu 'dzin pa /
lte bar laM las spyan ma /
zhes pa nas /
spyi gtsug tu tAM las sgrol ma /
mig gnyis su dzaH las gzugs rdo rje ma las snying gis 'khyud pa /
zhes pa nas /
b+ha gar khams las reg bya rdo rje ma la sgrib sel gyis 'khyud pa /
lag pa g.yas la hUM las ro langs ma / /
zhes pa nas /
rkang mthil gnyis su hUM las sa 'dzin lha mo nag mo rnams su gyur /
ces brjod /
rgyas par byed na /
zhal phyag sogs sngar lus dkyil bzhin brjod /
rnam snang nas sgrib sel gyi bar gyi lha thams cad kyang rin po che'i rgyan dang dar sna tshogs kyi na bza' can du gyur /
ces dang /
khro mo bcu po thams cad kyang /
dbu skra dmar ser gyen du brdzes pa la sogs pa khro mo'i nyams thams cad yongs su rdzogs par 'gyur /
ces brjod /
rang gi gsang gnas mi dmigs pa las /
zhes pa nas /
'dab ma brgyad pa /
bu ga yi ge phaT kyis bkag pa /
rdo rje dang padma'i nang 'od zer lngas gang bar gyur /
rang nyid rin 'byung du gyur /
oM sarba zhes pa nas /
Adma konya haM /
rang nyid rdo rje 'chang du gyur /
hUM snyoms par 'jug pa'i las la gnas par byas pas /
mchog tu dga' ba'i bde ba thob /
rang nyid don grub tu gyur /
phaT /
oM sarba zhes pa nas /
Adma konya haM /
lus dkyil gyi lha thams cad tshims nas zhu ba'i thig le yum gyi padmar phab pa de nyid /
de bzhin gshegs pa rigs lnga la sogs pa lha thams cad kyi 'byung gnas su gyur /
thig le cha gcig b+h+ruM dang de yongs su gyur pa las /
gzhal yas khang gru bzhi sgo bzhi la sogs pa'i mtshan nyid thams cad yongs su rdzogs pa gdan dang bcas par gyur /
thig le cha gcig gdan de rnams kyi steng du cha so gnyis su gyur /
de rnams yongs su gyur pa las /
oM AH hUM hUM /
oM AH khaM hUM /
oM AH oM hUM /
oM AH swA hUM /
oM AH AH hUM /
oM AH hA hUM /
oM AH laM hUM /
oM AH mAM hUM /
oM AH paM hUM /
oM AH tAM hUM /
oM AH dzaH hUM /
oM AH hUM hUM /
oM AH@# / /
baM hUM /
oM AH hoH hUM /
oM AH maiM hUM /
oM AH th+lIM hUM /
oM AH oM hUM /
oM AH oM hUM /
oM AH oM hUM /
oM AH hUM hUM /
oM AH oM hUM /
oM AH saM hUM /
oM AH hUM hUM /
bcu rnams su gyur /
de rnams yongs su gyur pa las /
rdo rje gnyis /
'khor lo /
rin po che /
padma /
sna tshogs rdo rje /
'khor lo /
rdo rje /
udpa la /
sna tshogs rdo rje /
me long dmar po /
pi wang sngon po /
dri'i dung chos /
ra'i snod /
klu shing gi me tog sdong bu dang bcas pa 'khor los mtshan pa /
'khor lo /
rin po che gnyis /
padma gnyis /
ral gri gnyis /
dbyug pa rdo rje /
padma /
sna tshogs rdo rje ral gri /
rdo rje /
rdo rjes mtshan pa'i dbyug pa sngon po /
rdo rjes mtshan pa'i dbyug pa nag po /
rdo rje dang rdo rje /
de rnams yongs su gyur pa las /
lha sum cu so gnyis su rim gyis gyur pa ni /
gdan dbus ma'i steng du rang nyid mi bskyod pa mthing nag mi bskyod pa'i dbu rgyan can /
ces pa nas /
yab sems dpa'i skyil mo krung gis bzhugs par gyur /
ces pa'i bar sngar ji lta ba bzhin bskyed /
shar du rang nyid rnam snang dkar po /
zhes pa nas /
pad ljang nor bu 'dzin pa /
shar lhor rang nyid spyan ma dkar mo /
zhes pa dang /
rim pa gnyis pa'i shar lhor rang nyid gzugs rdo rje ma /
zhes pa nas /
skyil mo krung gis bzhugs par gyur /
ces pa'i bar sngar bzhin /
rang nyid shar sgo'i g.yas su byams pa dang /
g.yon du sa snying /
zhes dang /
rang nyid lho sgo'i g.yas su phyag rdor dang /
g.yon du nam snying /
zhes dang /
rang nyid nub sgo'i g.yas su 'jig rten dbang phyug dang /
g.yon du 'jam dpal /
zhes dang /
rang nyid byang sgo'i g.yas su sgrib sel dang /
g.yon du kun bzang /
zhes pa nas /
skyil mo krung gis bzhugs par gyur /
shar sgor rang nyid gshin rje /
zhes pa nas /
tshar gcod pa'i tshul gyis bzhugs par gyur /
mi bskyod pa rang gi thugs kar drangs /
badzra d+h+ri ka thugs ka nas phyir phyung /
phyogs bcur 'phros /
zhes pa nas /
slar byon /
rang gi mdun na 'dug pa rang gi snying khar zhugs nas 'dres pas /
rang rdo rje 'chang zhi ba de yongs su gyur pa las sngar gyi zla ba nyi gdan la thim pa'i steng na /
zhe sdang rdo rje sku mdog mthing nag /
nag dkar dmar ba'i zhal gsum phyag drug gi g.yas rdo rje rtse dgu pa 'khor lo padma /
g.yon dril bu rin chen ral gri 'dzin pa /
'od dmar po 'bar zhing 'khrug pa'i dbus na rdo rje'i skyil mo krung gis bzhugs par gyur /
reg bya rdo rje ma rang gi thugs kar drangs /
spar sha badzra thugs ka nas phyir phyung /
phyogs bcur 'phros /
sems can reg bya la zhan pa rnams sbyangs /
rgyal ba rnams reg bya'i bde bas mchod /
sprul pa rnams gcig tu 'dus /
reg bya rdo rje ma ye shes pa dang dbyer med du 'dres /
rang gi rigs bdag yab yum gyi byang chub sems kyis dbang bskur /
slar byon /
sngar gyi reg bya rdo rje ma la thim par gyur /
rnam par snang mdzad rang gi thugs kar drangs /
dzi na dzi ka thugs ka nas phyir phyung /
phyogs bcur 'phros /
chos 'khor bskor ba la sogs pa'i sangs rgyas kyi mdzad pa mdzad /
khyad @# / /
par du yang sems can gti mug can rnams kyi gti mug sbyangs /
rnam par snang mdzad kyi go 'phang la bkod /
sprul pa rnams gcig tu 'dus /
rnam par snang mdzad ye shes pa dang dbyer med du 'dres /
sems can nad dang gdon gyis gdungs pa rnams zhi par mdzad /
sprul pa rnams gcig tu 'dus /
zhes pa nas /
rim pa dang po'i byang shar du 'khod /
gzugs rdo rje ma /
zhes pa nas /
sngar gyi reg bya rdo rje ma'i skabs bzhin sbyar la /
rim pa gnyis pa'i byang shar du 'khod /
byams pa rang gi thugs kar drangs /
mai tri thugs ka nas phyir phyungs /
phyogs bcur 'phros /
sems can rnams kyi rtsa dang rgyus pa sbyangs /
sprul pa rnams gcig tu 'dus /
zhes pa nas /
shar sgo'i g.yas su 'khod /
sa'i snying po rang gi thugs kar drangs /
zhes pa nas /
byang sgo'i g.yon du 'khod /
gshin rje'i gshed rang gi thugs kar drangs /
ya man+ta krita thugs ka nas phyir phyung /
phyogs bcur 'phros /
dbang po la sogs pa'i gdon bcom /
sprul pa rnams gcig tu 'dus /
zhes pa nas /
shar sgor 'khod /
shes rab mthar byed rang gi thugs kar drangs /
zhes pa nas /
slar byon /
'og tu 'khod /
gzhal yas khang rang gi thugs kar drangs /
oM AH hUM /
thugs ka nas phyir phyung /
phyogs bcur 'phros /
snod kyi 'jig rten gyi zhes pa nas /
thim par gyur /
bzlas bya'i sngags kyis bskor ba'i lha rnams kyi thugs ka'i rang rang gi sa bon las dkyil 'khor gyi lha tshogs spros te /
'gro ba'i don byas nas sngags dang lhan cig tu 'jug pa'i rlung gis rang rang gi sa bon la 'jug pa'i spro ba dang bsdu ba'i mdzad pa can du gyur /
oM AH hUM /
oM AH badzra d+h+rika hUM hUM /
zhes sogs bzlas pa bya /
bzlas pa rdzogs pa na /
de nas yab yum snyoms par zhugs pa'i rkyen gyis /
zhes pa nas /
nA da 'od gsal du thim par gyur /
de nas tshad med pa bzhi'i ngo bor gyur pa'i lha mo bzhis gtso bo ma mthong bas gdung ba'i yid kyis lta bar 'dod de /
snyan pa'i glu dbyangs kyis bskul ba ni /
sems can khams na zhes pa nas /
mdzad du gsol /
rdo rje'i sku khyed ces pa nas /
mdzad du gsol /
khyod ni rdo rje'i gsung ste zhes pa nas /
dgyes par mdzod /
khyod ni rdo rje'i 'dod pa /
zhes pa nas /
bdag la dgyes par mdzod /
ces bskul bas /
sngon gyi smon lam dang thugs rje'i shugs kyis 'od gsal las sems dpa' gsum gyi bdag nyid can gyi skur bzhengs te /
dkyil 'khor pa thams cad kyis mthong bar gyur /
mi bskyod rdo rje ye shes che / /
zhes pa nas /
rdo rje sems dpa' phyag 'tshal lo / /
oM sarba ta thA ga ta ar+g+haM pU dza me g+ha sa mu dra s+pha ra Na sa ma ya shrI ye AH hUM /
zhes pa nas /
shap+ta pU dza me g+ha sa mu dra s+pha ra Na sa ma ya shri ye AH hUM /
zhes pa'i bar gyis sngar byin gyis brlabs pa'i mchod pas bdag nyid la mchod /
de nas nang mchod gtor ma ltar byin gyis brlabs /
thod pa lag pa g.yas pas bzungs /
bdag bskyed kyi skabs su dpral ba rang la bstan /
mdun bskyed mchod pa'i skabs su dpral ba phar bstan /
lag pa g.yon pa'i srin lag gis me long ngos la sogs pa la chang gi chos 'byung rtse mo rang la bstan pa'i dbus su zlum skor gcig dang bcas @# / /
lag pa g.yon pa'i mtheb srin sbyar bas nang mchod g.yas skor du lan gsum dkrugs te /
bla ma rnams rang gi spyi gtsug na yar khrom tshogs sam mtho rtsegs su bzhugs par dmigs la /
smin mtshams kyi thad nas lag pa kha gyen du bltas pas 'thor zhing ngag 'don 'di ltar brjod do / /
lag pa g.yon pa'i mthe bong k+ShuM las sa gzhi /
ming med sum las ri rab tu gyur pas rgya mtsho chen po'i dbus nas bdud rtsi'i snying po blangs / /
mgron rnams kyi ljags hUM las skyes pa'i rdo rje rtse gcig pa dmar po 'od kyi sbu gu can du gyur /
mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad gcig tu 'dus pa'i ngo bo /
chos kyi phung po stong phrag brgyad cu rtsa bzhi'i 'byung gnas /
'phags pa'i dge 'dun thams cad kyi mnga' bdag rtsa ba'i dpal ldan bla ma che ge mo'i zhal du oM AH hUM /
rgyal ba rdo rje 'chang gi zhal du oM AH hUM /
rgyal sras blo gros rin chen gyi /
dpal mgon 'phags pa klu sgrub kyi /
rgyal sras ma tang gi pa'i /
grub chen tai lo pa'i /
paN chen nA ro ta pa'i /
sgra bsgyur mar pa lo ts+tsha'i /
mtshur ston dbang gi rdo rje'i /
'khon ston gad pa kArti'i /
sgra bsgyur nam mkha' bzang po'i /
bya sgang pa bsod nams rin chen gyi /
thur lha ba tshul khrims skyabs kyi /
thang spe ba 'phags pa skyabs kyi /
gser sdings pa gzhon nu 'od kyi /
kun mkhyen chos sku 'od zer gyi /
kun mkhyen 'phags pa 'od kyi /
chos rje bu ston rin chen grub kyi /
khyung po lhas pa gzhon nu bsod nams kyi /
chos kyi rgyal po tsong kha pa chen po'i zhal du oM AH hUM /
slar yang rgyal ba rdo rje 'chang gi /
rgyal sras phyag na rdo rje'i /
rgyal po in+d+ra b+hU ti'i /
klu las skyes pa'i rnal 'byor ma'i / /
mnga' bdag bi su kalpa'i /
dpal ldan sa ra ha pa'i /
dpal mgon 'phags pa klu sgrub kyi /
dpal ldan zla ba grags pa'i /
slob pa'i rdo rje'i /
grub chen nag po spyod pa'i /
bla ma sprin gyi shugs can gyi /
rje rin po che 'gos kyi /
mngar ba seng gi rgyal mtshan gyi / /
rdog ye shes seng ge'i /
rdog Ar+ya de ba'i /
glan ts+tsha pa nyi ma lcam gyi /
ltag pa rin chen grags kyi /
thur lha ba nas bu ston par sngar ltar /
bla ma dam pa bsod nams rgyal mtshan gyi /
mnyam med rje btsun red mda' pa'i /
chos kyi rgyal po tsong kha pa chen po'i /
gzhan yang dbang bskur rgyud bshad man ngag gnad pa'i bla ma dam pa brgyud pa dang bcas pa'i zhal du oM AH hUM /
mtheb srin gyis nang mchod snying kha'i thad nas gtor cing /
ngag tu 'di ltar /
rang gi snying kha'i 'od zer gyis dkyil 'khor gyi lha tshogs spyan drangs te /
chos 'byung gi dbus su me long gi nang du gzugs brnyan bzhin gsal bar gyur /
badzra d+h+rika oM AH hUM /
zhes pa nas /
sum+b+ha rA dza oM AH hUM /
gzhan yang rgyud sde bzhi dang 'brel ba'i yi dam dkyil 'khor gyi lha tshogs thams cad kyi zhal du oM AH hUM /
de nas rang gi lce rtse smin mtshams spyi gtsug gsum du chang gi thigs le re byas la /
oM AH hUM /
zhes brjod /
de nas mchod sbyin gyi phyag rgyas lte ba'i thad nas gtor la /
sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes pa bla ma @# / /
gong ma rnams kyis bsten cing bsgrubs pa'i bsrung ma dam tshig can rnams kyi zhal du oM AH hUM /
pus mo'i thad nas gtor la /
yul nyi shu rtsa bzhi /
gnas sum cu rtsa gnyis /
dur khrod chen po brgyad na gnas pa'i dpa' bo dang rnal 'byor ma dang /
phyogs skyong dang zhing skyong dang klu la sogs pa thams cad kyi zhal du oM AH hUM /
gzhi bdag gnyug mar gnas pa dang sems can thams cad lhar gyur pa rnams kyi zhal du oM AH hUM /
zhes brjod /
nang mchod rang gi lce la bzhag la /
oM a mr-i ta swa da na badzra swa b+hA wa Adma konya haM /
mgron rnams ye shes kyi bdud rtsis mnyes par gyur /
rang gi gsang gnas mi dmigs pa las /
zhes pa nas /
mchod pa'i nga rgyal 'dzin pa'i bar sngar bzhin byas nas /
lha thams cad mchog tu dga' ba'i bde ba chen pos mnyes shing tshim par gyur /
ces pa gsang bas mchod /
thugs ka'i hUM gi 'od zer gyis rnam snang nas gnod mdzes kyi bar gyi lha rnams spyan drangs te /
rang gi spyi bo la sogs pa'i gnas rnams su 'khod pa ni /
spyi bor rnam snang zhes pa nas /
brla'i rtsa bar don grub /
lte bar spyan ma /
zhes pa nas /
spyi gtsug tu sgrol ma /
mig gnyis su sa snying /
zhes pa nas /
spyi gtsug tu byams pa /
mig gi sgor gzugs rdo rje ma /
zhes pa nas /
kha'i sgor ro rdo rje ma /
lag pa g.yas la gshin rje'i gshed /
ces pa nas /
rkang mthil gnyis su gnod mdzes rgyal po /
gzhal yas khang gi cha so so yang rang gi lus kyi cha so so la thim par gyur /
yab yum snyoms par zhugs pa'i sbyor mtshams nas /
zhes pa nas /
rdo rje 'chang du gyur pa rnams rang gi 'od zer gyis drangs nas rang la thim par gyur /
ces brjod par bya'o / /
thun gyi mthar gtor ma gtong ba'i tshul ni /
dkyil 'khor gyi lha dang phyogs skyong gi gtor ma gnyis rim pa bzhin chang chu nang mchod byin gyis brlabs pas sbyangs nas /
oM AH big+h+nAn+ta krita hUM /
oM shU n+ya tA /
zhes pa nas /
Adma konya haM /
stong par gyur /
stong pa'i ngang las hUM yaM hUM gi yaM sngo skya las byung ba'i rlung gi dkyil 'khor ljang sngon zla gam hUM gnyis las byung ba'i rdo rje gnyis kyis phyogs gnyis brgyan pa /
de'i steng du hUM raM hUM gi raM dmar po las byung ba'i /
zhes pa nas /
'dab ma brgyad pa as mtshan pa /
de'i dbus su hUM las mi'i sha hUM gis mtshan pa /
shar du bruM las glang po che'i sha bruM gyis mtshan pa /
lhor aM las rta'i sha aM gyis mtshan pa /
nub tu dzriM las ba glang gi sha badzriM gyis mtshan pa /
byang du khaM las khyi'i sha khaM gyis mtshan pa /
slar yang dbus su hUM las dri chu hUM gis mtshan pa /
shar du bruM las dri chen bruM gyis mtshan pa /
lhor aM las rak+ta aM gyis mtshan pa /
nub tu dzriM las byang sems dkar po dzriM gyis mtshan pa /
byang du khaM las sha chen khaM gyis mtshan pa /
bdud rtsi lnga la oM yig gis mtshan pa /
de'i steng gi bar snang la /
zhes pa nas /
shel ltar dag par gyur /
padma AH dang bcas pa /
zhes pa nas /
oM yig gi 'od zer lcags kyu lta bus /
zhes pa nas /
spel bar 'gyur /
oM AH hUM /
zhes pa lan bdun brjod /
rang gi thugs ka'i hUM sngon po'i 'od zer lcags kyu lta bus /
khro bo bcu dang bcas pa'i bsrung ba'i @# / /
'khor lo rtsibs bcu pa'i lte ba'i nang du 'dus pa'i dkyil 'khor rten dang brten par bcas pa spyan drangs shing /
bsrung 'khor gyi phyi rol tu /
zhes pa nas /
sems can thams cad bkug pa'i gzhal yas khang gi dbus su mi bskyod pa yab yum /
shar du rnam snang zhes pa nas /
'og tu gnod mdzes rgyal po /
phyi'i shar du rdo rje mtshon cha ser po /
zhes pa nas /
'dus pa'i lha shes rab ma dang bcas pa'i skur bzhengs pa'i mgron rnams kyi ljags hUM las byung ba'i rdo rje rtse gcig pa dmar po 'od kyi sbu gu can rnams su gyur /
oM AH hrIH zhes sogs kyis chu bzhi phul nas dril bu dkrol cing /
oM AH badzra d+h+rika hUM /
zhes pa nas /
rak+Sha tsa ku ru swAhA /
oM AH dus gsum skyes pa kun dang /
zhes pa nas /
bsrung bar mdzad du gsol hUM swAhA /
oM AH hUM /
pra wa ra sad ka raM Any+tsa ma NaM pra tIts+tsha hUM swAhA /
oM AH hrIH pra wa ra sad ka raM ar+g+haM pra tI ts+tsha hUM swAhA /
oM badzra taM bu la hUM swAhA /
oM sarba ta thA ga ta puSh+paM pra tI ts+tsha hUM swAhA /
zhes pa nas /
shap+ta pra tI ts+tsha hUM swAhA /
badzra d+h+rika oM AH hUM /
zhes pa nas /
sum+b+ha rA dza oM AH hUM /
oM da sha di ka lo ka pA la sa pa ri wA ra puSh+paM /
zhes pa nas /
shap+ta pra tI ts+tsha hUM swAhA /
oM da sha di ka lo ka pA la sa pa ri wA ra oM AH hUM /
oM badzra sa twa sa ma ya /
zhes pa nas /
ma hA sa ma ya sa twa AH hUM phaT /
ma rnyed yongs su ma shes dang /
zhes pa nas /
bzod mdzad rigs /
oM yo ga shud d+hA sarba /
zhes pa nas /
shud+d+honyahaM /
oM AH hUM badzra muH dge ba 'di yis myur du bdag /
ces pa nas /
spyod de gnyis ka'ang bdag spyod shog /
ces brjod par byas te langs nas spyod lam la 'jug par bya'o / /
dpal ldan 'dus pa'i sgrub thabs kyi cho ga'i ngag 'don gyi tshul go bde bar brjod pa'i lhan thabs rje rin po che rgyal ba gnyis pa rang nyid kyi gsung ngag ltar /
mang du thos pa'i btsun pa dge legs dpal bzang pos /
blo dman pa dag la phan gdags pa'i slad du yi ger bris pa'o / /
mang+ga laM / / /
