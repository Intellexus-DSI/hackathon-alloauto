! / /
ke ru zhes grags gnas 'dir 'khod pa rnams / /
khe dang rnyed bkur dor te chos la gzhol / /
ge sar nyi shar 'od kyis mdzes pa bzhen / /
nge rang rnams kyang gsung rab snang bas rtsen / /
ce spyang bzhin du phyogs bcur mi 'gro zhing / /
che chos dor nas mkhas pa bsten byas nas / /
je mtho je mthong song zhing 'gro ba kun / /
nye ring med par ngang gis 'du bar 'gyur / /
te lo pa sogs mkhas grub kun gyis kyang / /
the tshom spangs te bla ma gus pas bsten / /
de bzhin bdag cag mkhas la gus btud de / /
ne'u gsing mdzes ltar yid rab dang bar bya / /
pe ta pa yi spyod tshul lhur blangs te / /
phe gu'i rtsig pas @# / /
bskarba'i khang bzang du / /
be'us ma la gdung 'dra'i 'dun pa yis / /
me shor gsod la brtson bzhin 'grus par rigs / /
tse ne 'dug nas gsung rab don bsams na / /
tshe rabs kun tu bde nas bde bar 'gro /
dze reg phrag dog byams pa'i gnyen po yis / /
we ran ta yis nad rnams sel bzhin bsal / /
zhe sas 'dud pa'i dag snang rab sbyangs te / /
ze slongs spyod pa thams cad rab spangs nas / /
'o ta ka yis bsten pa'i bsti gnas su / /
ye nas spros bral don la 'dris par bya / /
re ba ma che 'dod pa chung bar gyis / /
le lo ma che chos la brtson par bya / /
she mong stobs kyis ma dregs dben pa'i gnas / /
se bas dkrigs pa'i phyogs su dge la 'bad / /
he he mkhas pa dgyes pa'i tshigs bcad 'di / /
e yig dbyangs nges bya dka'i tshul dag tu / /
legs par bsdebs 'di mang thos tsong kha pa / /
blo bzang grags pas chos par byed tshe sbyar / /
