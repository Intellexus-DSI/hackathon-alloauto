@# / /
rje btsun rdo rje rnal 'byor ma nA ro mkha' spyod dbang mo'i tshogs mchod mdor bsdus zag med dgyes rgu'i dga' ston zhes bya ba bzhugs so / /
@## / /
rgyal kun bde chen snying po'i gar / /
ye shes sgyu ma chen po'i sku / /
bcom ldan rig ma'i dbang phyug mas / /
deng 'dir grub gnyis 'dod rgur mdzes / /
'dir rgyal yum rdo rje btsun mo tshogs kyi mchod pas mnyes par 'dod pas /
tshogs kyi yo byad phyag len ltar ba shams la /
byin gyis blrab pa ni /
oM khaN+Da ro hes bsang /
sra b+hA was sbyangs /
stong pa'i ngang las a las thod pa yangs shing rgya che ba'i nang du sha lnga bdud rtsi lnga ye shes lnga rnams zhu ba las byung ba'i ye shes kyi bdud rtsi'i rgya mtsho chen por gyur /
oM AH hUM ha ho hrIH lan mang du brjod pas /
ye shes kyi bdud rtsi'i rgya mtsho zad mi shes par gyur par bsam /
snod bcud byin gyis brlab pa ni /
snod rnams dag pa rab 'byams gzhal med khang / /
bcud kun dag pa rab 'byams lha'i 'khor lo / /
tshogs mchod dag pa rab 'byams zag med sprin / /
ma lus dag pa bde chen rol par gyur / /
mgron spyan 'dren pa ni /
spos bsreg /
rol mo dang bcas /
hoH drin can bla ma yi dam dbyer med par / /
rdo rje btsun mo dpa' bo mkha' 'gro'i tshogs / /
gzhan yang mchog gsum ji snyed srid zhi'i mgron / /
ma lus tshogs kyi 'khor lor gshegs su gsol| /
sman phud 'bul ba ni /
dman pa'i yul las rab 'das shing / /
rgyal ba kun gyi dam tshig mchog /
dngos grub kun gyi gzhir gyur pa / /
bdud rtsi mchog gis mchod par bgyi / /
sgrib pa'i dri ma kun bsal nas / /
rtog pa kun @## / /
las rnam grol ba / /
bla na med pa'i byang chub sems / /
bde ba che pos mnyes gyur cig /
ces sman phud dbul /
de nas tshog phud 'bul ba ni /
hoH bde chen zag med dgyes rgu'i tshogs mchod 'di /
drin can bla ma blo bzang rdo rje 'chang / /
mdo sngags brgyud gsum bla mar bcas la 'bul / /
sgo gsum da lta nyid du bin gyis rlobs / /
hoH bde chen zag med dgyes rgu'i tshogs mchod 'di / /
bco ldan 'phags ma rig ma'i dbang phyug ma / /
gnas gsum dpa' bo mkha' 'gror bcas la 'bul / /
dgyes bzhin rjes bzungs nyams rtogs sbar du gsol / /
hoH bde chen zag med X grangs med rgyud sde bzhi yi dkyil 'khor lha / /
rin chen mchog gsum bka' sdod bcas la 'bul / /
mchog thun grub gnyis 'dod rgur stsal du gsol / /
hoH bde chen zag med X thog med nas bzung drin che'i ma rgan 'gro / /
nyam thag lan chags snying rje'i mgron la bsngo / /
mtha' dag bla med rdzogs byang myur thob shog /
ces 'bul /
de nas rdo rje slob dpon la dgyes rgu'i mchod sprin du 'bul na sgrub thabs rgyas pa'i tshogs mchod ltar spro zhing /
'dir rnal 'byor pho mo tshogs kyi 'khor lor 'dus pa la 'gyed pa'i tshul ni /
gral rim la las rdor gyis /
tha mal rtog pa bral ba yi / /
yo g.yo gi ma lus kun / /
gtsang dang sme ba kun por nas / /
tshogs kyi 'khor lor rol bar mdzod / /
ces brjod de dbul /
len pa po rnams kyis kyang /
hoH legs so bde chen ye shes che / /
skyed par byed pa zas kyi mchog / /
bdud rtsi lnga yi bza' ba ni / /
a la la dga' bs rol barbya / /
zhes brjod de lha'i nga rgyal brten pos longs spyad /
las rdor gyis brjod pama bden mos pa bgyis te tshan ma dkyus gcig tu brjod kyang rung /
spro na dpyid kyi rgyal mo'i glu dbyangs sogs rdo rje'i glu len /
de nas lhag ma rnams pa bsdus pa gtang lhag dang bsre /
nang chod sogs chang gi 'khrus gdab /
m+k+tshan mo yin na grib gnon gyi n+don bsrung phyir spos me btsug /
phaiX| uts+tshiSh+Ta ba li taM b+h+y+k+Sha sI swAhA /
'byung po lhag ma la dbang ba rnams la sbyin no / /
ngoms shing tshim pa'i skal ba dang ldan par gyur cig /
hoH phra men ma la sogs pa'i 'jig rten pa / /
rdo rje'i gsang tshig thos pa'i dam tshig can / /
lhag la dbang ba'i lha srung thams cad kun / /
lhag gtor longs la rgyal ba'i bka' bzhin srungs / /
zhes brjod la gtsang sar gshegs /
mjug tu tshogs smon 'dod gsol bya ba ni /
de ltar tshogs kyi 'khor lo phul ba'i mthus / /
rtsa brgyud bla mas byin gyis brlab tu gsol / /
yi dam lha yis dngos grub char ltar phobs / /
dpa' bo mkha' 'gros bar chad ma lus sol / /
chos skyong srung mas nyams pa'i dgra bo sgrol / /
mched lcam kun gyi nyams rtogs gong 'phel shog /
rdo rje gsum gyi lam gyi gnad rnams kun / /
ma lus ji bzhin rtogs par nus pa dang / /
'jig rten khams rnams ma lus kun tu yang / /
thams cad nad med bde skyid ldan par shog /
dam tshig nyams chags thams cad sor chud nas / /
ston mchog rdo je 'chang 'chang mtshungs pa'i sku / /
da ltar nyid mngon du byas nas su / /
'gro ba ma lus bdag gis 'dren @# / /
par shog /
ces sogs 'dod don la gsol ba gdab /
de nas gshegs gsol ni /
de ltar dag pa rab 'byams 'khor lo'i sbrin / /
'jig rten 'das rnams bdag rgyud gnyis med thim / /
mgron gzhan rang rang so so'i gnas su gshegs / /
mtha' dag dmigs med klong du badzra muH zhes gshegs su gsol /
mjug tu smon shis sogs spyi ltar bya'o / /
'dir ma bris pa'i dmigs rnam /
phyag len /
spyod lam sogs ji ltar bya ba mtha' dag tshogs kyi gzhung che ba tshad thub dag las rtogs par bya'o / /
zhes rje btsun rdo rje rnal 'byor ma nA ro mkha' spyod dbang mo'i tshogs kyi mchod pa shin tu bsdus pa'i tshul du /
deng dus kyi skye bo rnam g.yeng le lo gnyis ldan dag la tshes bcu'i mchod pa ma chag tsam 'byung slad du nye bar mkho phyir /
tshe gang mdun g.yog lhag bsam ngal ba rab dang phul du lhur len gyis snying ltar gces pa gsol dpon 'jam dbyangs pas lha reg maN+Dal rten gsum bcas bskul ngor /
pha bong kha sprul ming pas rab rgyal lcags 'brug sa zlar bkras lhun bde chen skal bzang pho brang du sbyar ba'i yi ge ba ni 'dan grwa blo bzang rdo rje'o / / / /
7sa byi lor 'dzugs zhus song / /
