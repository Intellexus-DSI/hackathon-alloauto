! dge slong blo bzang bkra shis kyi dri lan /
mtshungs med bla ma rin po cher cung zad zhu rgyur /
gnas khang byi dor skabs kyi ba byung dang /
bdud rtsi lngas skyang nulbya /
zhes pa'i bdud rtsi lnga dang /
'di'i bdag bskyed kyi dbang bskur rgyas btab skabs kyi bum pa dkar po bdud rtsi lngas bkang ba bzung nas /
zhes pa'i bdud rtsi lnga la khyad par yod dam med lags /
yod na 'di gnyis kyi ngos 'dzin ji ltar lags dang med du chug na'ang /
bdud rtsi lnga po'i ngos 'dzin ji 'dre zhig byed dgos kyi bka' dang /
bsnyen sgrub dngos gzhi'i dus /
bya spyod sogs lha gzhan rnams kyi gzungs sngags dam bca' can 'dra bzlas chog gam mi chog bcas kyi gsal cha zhig kyang thugs rje'i r+wa ba nas mi 'dor ba mkhyen mkhyen lags /
! lags bdud rtsi 'di gnyis ye shes lnga'i ngo bor mos dgos par tsam 'dra bar mngon yang /
bsgrub gzhi'i rdzas dngos su dgos mi dgos kyi khyad par yod de /
dang po ni /
bshad rgyud mngon brjod bla ma las / /
ye shes lnga yi bdud rtsis ni / /
sa ni phyug pa byas nas kyang / /
bgrod par byas pa'i me tog gis /
'bad pa yis ni gtor bar bya / /
zhes pa'i don 'chad pa na rje'i bskyed rim 'dod 'jo las /
sgrub khang du bdud rtsi lngas byug pa dang /
me tog gcal du dgram mo / /
zhes gsungs pa'i dgongs pa yin pas /
ye shes lnga'i bdud rtsis byugs pa'i mos pa byas pa tsam gyis mi chog gi /
dngos su rdzas shig byug dgos la| rdzas kyang rang re lta bu bdud rtsi lnga dngos su mi 'byor cing /
'byor kyang rtog pas mi 'chun+pa rnams kyis ni /
chang sogs la bdud rtsi ril bu btab pa'am /
de yang ma 'byor na chang ngam /
ja thang ngam /
tha na chu gtsang tsam zhig bdud rtsir mos nas byug dgos te /
kha sbyor las /
rdzas ni 'di dag thams cad rnams / /
bdud rtsi lnga yis sbyang bar bya / /
zhes pa'i don 'chad pa na sngags rim las /
bdud rtsi lngas sbyong ba @# / /
ni| bdud rtsi ril bu btab nas sam /
yang na bsgoms nas sbyang bar man snye las gsungs so / /
zhes dang /
'jigs byed kyi bshad rgyud rtog gsum las /
dri dang ba yi sna lnga dang / /
nyi zla sogs pas byi dor bya / /
zhes pa'i don 'chad pa na mkhas grub rje'i khams gsum rnam par rgyal ba'i nyi 'od las /
dri bzang dang ba byung lnga dang /
nyi ma ste khrag dang /
zla ba ste khu ba dang /
de gnyis kyis mtshon pa'i bdud rtsi lnga'i ril bu cha dal sbyar ba dang bcas pas sa gzhi der byug par bya'o / /
zhes gsungs pa ltar ro / /
'o na man snye las mos nas sbyang bar gsungs pa ma yin nam snyam na /
de ni bdud rtsi ril bu ma rnyed na rdzas gzhan zhig bdud rtsir mos nas sbyong ba'i don te /
'dus pa'i rtsa rgyud las /
sha rnams thams cad med na yang / /
thams cad bsams nas rnam par brtag /
ces pa'i don 'chad pa na yongs 'dzin paN+Di tas bla mchod chen mor /
nang mchod kyi rdzas sha lnga dang /
bdud rtsi lnga po de dag dngos su tshang bar ma 'byor na'ang /
'dus pa'i rtsa rgyud le'u drug pa las gsal bar gsungs pa ltar /
bdud rtsi ril bu tshul bzhin du bsgrubs nas ril bu de nas nang mchod kyi bsgrub gzhi chang la sogs par btab pas kyang shin tu rung zhing /
de yang ma 'byor na bsgrub gzhi chang tsam mam de yang dgag dgos kyi dbang gis stabs ma bde na /
rgya ja'i khu pa'am /
tha na chu tsam gyis kyang rung bar man ngag snye mar gsungs shing /
zhes gsal bar bkral ba ltar yin la /
bdud rtsi ril bu la bdud rtsi lnga'i dod tshang tshul ni /
dri chen la dzA ti /
rak+ta la tsan dan dmar po /
byang sems dkar po la ga pur /
dri tshul khrus chu /
sha chen la a ru gser mdog rnams dod du gtong bar gsang 'dus kyi bdud rtsi sgrub chog las gsungs shing /
'jigs byed la ni /
sha chen gyi gnas su rkang mar 'byung bas de'i dod la sih+lagtong bar 'ga' zhig bzhed pa ltar ro / /
gnyis pa ni /
bcos ma'i dkyil 'khor la brten nas slob ma la dbang bskur ba'i bum chu sngon du lhag gnas byed dgos par gsungs mod kyi /
bdag bskyed kyi skabs kyi dbang bskur la mos pa kho na bya ba las dngos rdzas dgos par tshad ldan gyi gzhung gang du'ang bshad pa med la /
khyad par du 'di'i khungs ni slob dpon rdo rje grub pas mdzad pa'i dgra nag gi 'grel pa yin par bskyed rdzogs kyi rnam gzhag gsal ba'i gtsug rgyan las bshad la /
der ni rdo rje tsa rtsi ka la sogs pas bum pa zla ba lta bu bdud rtsi lngas bkang ba bzungs te /
de rnams kyis bdag nyid la bkra shis kyi tshigs su bcad pa dang /
yang dag par ldan pas dbang bskur ba rnam par bsam par bya'o / /
zhes mos pa kho nas bya bar gsungs so / /
de yang bdud rtsi lngar dbye tshul ni /
lam rim bde lam las /
bdud rtsi sna lnga 'od zer dang bcas pa'i @# / /
rgyun babs /
zhes pa dang 'dra bas /
dkar ser dmar ljang sngo ba'i kha dog gi rnam pas dbye ba'am /
yang na man snye las /
dbang bskur ba ni /
ye shes kyi chu rnams kyis bag chags dang bcas pa'i sgrib pa thams cad kyi dri ma 'khrud pa'o / /
zhes gsungs pa ltar ro / /
dri ma 'khrud pa ni zhi ba'i las yin pas zhi ba'i sbyin sreg dngos grub rgya mtshor /
bum pa dkar po bdud rtsi dkar pos gang ba thogs nas /
zhes pa ltar 'dir yang bum pa zla ba lta bur gsungs pa'i gnad kyis bdud rtsi yang kha dog gi dbye ba ma byas par dkar por byed na ni /
lnga zhes pa dag bya phung po lnga dang dug lnga yod pa bzhin du /
dag byed kyi bdud rtsi la'ang ngo bo la ldog pas phye na ye shes lnga yod pa'i dbang gis yin no / /
zhes khas blang ngo / /
dri ba dang po'i bka' lan mtha' chod par phul zin te / /
gnyis pa'i lan ni /
bsnyen yig gi dkyus la mdor bsdus shig dri bar 'dod pas deng gzigs par zhu / /

