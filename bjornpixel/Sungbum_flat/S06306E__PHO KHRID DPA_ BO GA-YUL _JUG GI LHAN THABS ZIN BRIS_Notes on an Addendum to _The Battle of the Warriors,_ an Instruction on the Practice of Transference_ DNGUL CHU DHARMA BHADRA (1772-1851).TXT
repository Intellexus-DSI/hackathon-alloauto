@# / /
'pho khrid dbang po g.yul 'jug gi lhan thabs zin bris gzhugs / /
@## / /
na mo gu ru mny+dzu g+ho ShA ya /
'dir 'chi dus nges par dgos pa dpa' bo g.yul du 'jug pa'i go cha'i grabs byed pa lta bu 'pho ba bsdus pa nyams su sen tshul ni| gnas khang byi dor byas la nub phyogs su 'od dpag med kyi sku rten dgram /
rang gi g.yas nas brtsams te chu gnyis nyer spyod sogs bkod pa mdzes par gsham /
stan bde ba la lus rnam snang gi chos bdun ldan gyis nub tu bltas nas 'khod la /
ga re| dal 'byor lan gcig thob pa'i skabs 'dir 'khor ba'i gnas la ma chags bar /
ma rgan sems can thams cad 'khor ba'i gnas na sdug bsngal gsum gyis nyam thag pa 'di rnams myur du 'khor ba'i btson ra 'di las sgrol pa'i phyir du rdzogs pa'i sangs rgyas kyi go @# / /
'phang rin po che ci nas kyang thob par bya'o snyam pa'i kun slong gi sgo nas /
'dun gyi nam mkhar rma byas bteg pa'i rin po che'i khri dang pad zla'i steng du rtsa ba'i bla ma dang gnyis su med pa'i rgyal ba 'od dpag med la skyabs yul dkon mchog gsum gyis bskor nas bzhugs par gyur /
ces skyabs yul gsal btab ste /
rang dang rang gi mtha' skor du 'khod pa'i pha ma sems can thams cad 'khor ba dang ngan song gi sdug bsngal la 'jigs shing skrag nas re sa dkon mchog gsum las gzhan na med pas dus 'di nas byang chub ma thob kyi bar du skyid rung sdug rung dus dang gnas skabs cir gyur kyang dkon mchog rin po che rnam pa gsum mkhyen no snyam du /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
zhes lan gsum brjod la /
dkon mchog gsum las bdud rtsi'i rgyun bab /
rang gzhan sems can thams cad la thim pas /
las ngan sdig sgrib thams cad sbyangs dkon mchog gi byin rlabs sems la zhugs nas /
tshe dang bsod nams lung rtogs kyi yon tan thams cad rgyas par gyur /
ces brjod /
bdag gis sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces lan gsum brjod la /
de ltar sems bskyed pa la brten nas skyabs yul rnams 'od du zhu nas spyi gtsug tu thims pas rang nyid 'od dpag med kyi skur lam gyis gyur par bsam mo / /
de nas /
bde ba can nas rtsa ba'i bla ma dang / /
dbyer med 'od dpag med mgon spyan drangs te / /
bdag gi spyi bor dgyes bzhin bzhugs par gyur /
lus ngag yid gsum gus pas phyag 'tshal lo / /
dngos bsham yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stongs bar @# / /
du legs bzhugs nas / /
'gro la chos 'khor ma lus bskor du gsol / /
dge kun rdzogs pa'i byang chub chen por bsngo / /
gling bzhi re rab nyi zla rin chen bdun / /
rin chen maN+Dal kun bzang mchod pa'i tshogs / /
blo yis blangs nas 'od mtha' yas la 'bul / /
thugs rjes bzhes nas byin gyis brlab tu gsol / /
zhes bde ba can nas mar me gcig las gnyis mched kyi tshul du spyan drangs pa la yan lag bdun pa maN+Dal bcas phul te /
rang lus dbus kyi dang por rtsa dbu ma / /
mda' smyug tsam zhig mar sna lte 'og nas / /
yar sna tshangs bug thal gyis zug pa yi / /
snying dbus rang sems thig le rgya sran tsam / /
dkar 'tsher 'phar zhing 'phur la khad par gyur / /
ces dal bus brjod bzhin par rang lus drangs shing gsal ba'i g.yas g.yon gyi dbus drang thang rgyab mdun gyi cung zad rgyab la nye bar rtsa dbu ma phyi sngo la nang dmar ba khyad chos gsum ldan /
smad mnga' smyug tsam la je sbom du song pa'i stod sba lcag tsam yod pa /
mar sna lte 'og sor bzhi tsam du slebs pa sbrul mjug ltar bug pa med cing /
yar sna tshang sa phug tu zug pa rgya mthongs ltar bug pa skya bral le yod pa 'od dpag med kyi 'phongs dang kha sbyar du gnas pa /
nu dbar gyi thad kyi snying ga'i dbu ma la smyug ma ltar tshigs yod pa'i nang gi steng du rang gi sems kyi ngo bo thig le rgya sran tsam /
dkar la dmar mdangs can 'od zer 'tsher zhing spar sbar 'phar zhing steng du 'phur la khad pa zhig la rang sems zhugs pa ltar bzung nas nga rgyal dang gsal snang 'don /
de nas /
tshe 'di'i gnyen 'khor gnas lus longs spyod sogs / /
gang la'ang chags shing zhen pa rab spangs nas / /
spyi bo'i bla ma skyabs gsum kun 'dus la / /
gus pas skyabs 'gro gsol 'debs yang yang bya / /
zhes rang sems thig ler gsal ba des 'khor ba la zhen log drag pos yar bltas pas spyi bo'i bla ma 'od dpag med khru gang tsam thugs kar thig le dmar po byu ru'i sgo nga ltar sran ma tsam 'od zer 'phro ba thugs gnyis su med pa'i ye shes kyi ngo bo dang bcas pa gsal bar mthong ba na /
de nyid skyabs gsum kun 'dus kyi ngo bor mos nas thugs yid gcig tu 'dres par byin gyis brlab tu gsol snyam du /
bslu med dkon mchog gsum gyi ngo bo nyid / /
ngan song 'jigs las sgrol ba'i dpa' bo ste / /
dag pa'i zhing du 'khrid pa'i ded dpon mchog /
mgon @# / /
po 'od dpag med la gsol ba 'debs / /
gnad gcod gshin rje'i 'jigs las bskyabs tu gsol / /
'jigs rung par do'i 'phrang las bsgral du gsol / /
bzod dka' ngan 'gro'i g.yang las drang du gsol / /
zhing mchog bde ba can der 'khrid du gsol / /
re sa gzhan na med do thugs rjes drongs / /
zhes gsol ba btab la /
de ltar gdud shugs drag pos gsol btab pas / /
mgon po'i thugs ka nas 'ongs 'od zer gyi / /
lcags kyus rang sems thig ler gsal la btab / /
'og rlung drag tu 'then pa'i gzhu mo la / /
hi ka'i mda' sbyar bla ma'i thugs kar 'phang ? / /
hi ka| da lta sbyong dus rnam shes tshangs bug las / /
mi 'don slar yang snying ga'i dbus su 'jog /
ka| zhes lan nyer gcig sbyangs rjes /
rgyal ba'i dkyil 'khor bzang zhing dga' ba der / /
zhes sogs smon lam dag pas mtshams sbyor bya /
tshul 'di sdig can btsan thabs b+tshang rgya'i thabs / /
ma bsgoms 'tshang rgya 'pho ba'i man ngag ces / /
bla med rgyud sde'i snying po bsdus pa yin /
zhes pa 'di yang 'gro ba mang po la phan pa'i phyir /
btsun pa blo bzad chos kyi rkyal mtshan gyis smras pa'o / /
lhan thabs kyi zin bris 'di dge slong d+d+ha rma b+ha dras bris / /

