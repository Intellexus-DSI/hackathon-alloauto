@# / /
rigs gsum spyi sgrub kyi bla ma'i rnal 'byor don gnyis lhun grub ces bya ba bzhugs so / /
@## / /
na mo gu ru b+h+yaH gang la bsten na mchog thun dngos grub kun / /
bde blag stsol mdzad drin can bla ma dang / /
dbyer med 'jam mgon bla ma'i zhabs btud de / /
bla ma'i rnal 'byor byed tshul khyer bde 'god / /
de la thog mar sems kyi dwangs snyigs legs par phye ste skyabs 'gro sems bskyed tshad med bzhi bsgom pa sngon du btang nas /
'di ltar /
mdun gyi nam mkhar yid 'phrog seng+ge'i khrir / /
sna tshogs padma zla nyi brtsegs pa'i steng / /
bka' drin gsum ldan rje btsun bla ma mchog /
rnam pa rgyal ba kun mkhyen tsong kha pa / /
sku mdog dkar dmar mdangs ldan dgyes pa'i tshul / /
phyag @## / /
gnyis chos 'chad phyag rgyas ut+pa la'i / /
yu ba bzung nas 'dab ma snyan rgyas steng / /
ral gri stong phrag brgya ba'i glegs bam mtshan / /
chos gos gsum gsol gser mdog paN zhwas mdzes / /
zhabs gnyis rdo rje dkyil dkrung gis bzhugs pa'i / /
spyi bo'i rtsa 'khor dbus kyi pad gdan la / /
'jam dbyangs dmar ser phyag gnyis glegs ra la bsnams / /
mgrin pa'i rtsa 'khor dbus su pad gdan steng / /
spyan ras gzigs dbang phyag bzhi'i dang po gnyis / /
thugs kar thal sbyar g.yas 'og shel 'phreng dang / /
g.yon pa 'og mas pad dkar 'dab brgyad 'dzin / /
thugs ka'i rtsa 'khor dbus su pad nyi'i gdan / /
de steng phyag na rdo rje sku mdog sngo / /
phyag g.yas rdo rje g.yon pas sdig mdzub mdzad / /
ma rung 'dul phyir khro bo'i chos kyis brgyan / /
zhabs gnyis brkyangs bskums stabs kyis bzhugs gyur pa'i / /
spyi bor oM dkar mgrin par AH dmar po / /
thugs kar hUM sngon de las 'od 'phros pas / /
skyabs gnas ma lus spyan drangs dbyer med gyur / /
dmigs med brtse ba'i gter chen spyan ras gzigs / /
X X blo bzang grags pa'i zhabs la mgos phyag 'tshal / /
rmad byung thugs bskyed bloX gos bzangX po yis / /
'gro kun byangX chubX bde la 'god pa'i slad / /
bstanX ba'iX sgronX merX shar ba'i dpal yon can / /
rje btsun bla ma'i zhabs la gsol ba 'debs / /
phyi nang gsang ba'i mchod sprin rgya mtsho 'bul / /
sgo gsum sdig ltung ma lus bshags shing sdom / /
rang gzhan rnam dkar dge la rjes yi rangs / /
zab rgyas chos 'khor ma lus bskor phyir du / /
mya ngan mi 'da' rtag par legs bzhugs te / /
bdag cag lus ngag yid kyi legs byas 'bras / /
rnam dkar dge tshogs phung po ci mchis pa / /
mar gyur 'gro kun byang chub thob phyir bsngo / /
zhes yan lag bdun pa bya /
gling bzhi ri rab nyi zla rin chen bdun / /
bdag gi lus dang @# / /
de bzhin longs spyod tshogs / /
bde chen ye shes rol par legs shar pa / /
dgyes bzhin bzhes nas mchog thun dngos grub stsol / /
zhes maN+Dal phul te gsol ba 'debs pa ni /
phan dang bde ba'i legs tshogs 'dod rgu'i char / /
ci 'dod stsol mdzad bsam 'phel dbang gi rgyal / /
skyabs gnas kun 'dus 'jam mgon bla ma la / /
gsol ba 'debs so bdag rgyud byin gyis rlobs / /
bloX bzangX mkhyen pa'i cha yi chos rnams kun / /
byangX bar chubX pa'i lung rtogs 'od rnon can / /
bstanX 'gror sman pa'iX bla med sgronX meX mchog /
rje btsun bla mas bdag rgyud byin gyis rlobs / /
zhes gang mang brjod de 'dod don la gsol ba shugs drag tu btab pas /
mdun gyi skyabs yul rnams kyi sku'i cha las bdud rtsi sna lnga 'od zer dang bcas pa'i rgyun byung /
rang gzhan sems can thams cad kyi lus sems la zhugs pas thogs med nas bsags pa'i nad gdon sdig sgrib thabs cad byang zhing dag /
'chad rtsod rtsom gsum la sogs pa'i shes rab kyi snang ba khyad par can rgyas /
lus dwangs gsal 'od kyi rang bzhin du gyur song snyam pa'i dag snang dang ma bral ba'i ngang nas /
de ltar gsol ba btab pas bla ma lta'i / /
sku yi cha las bdud rtsi'i rgyun babs te / /
rang gzhan sgo gsum sdig sgrib ma lus byang / /
sku gsum ngo bor byin gyis rlabs par gyur / /
oM AH gu ru badzra d+hA ra su ma ti ki rti si d+d+hi hUM hUM /
oM AH gu ru badzra d+hA ra su ma ti bo d+hi sha sa na sya dI baM si d+d+hi hUM hUM /
zhes dang /
dmigs brtse ma ci nus bzla /
de nas /
de ltar mchod cing gsol ba btab pa'i mthus / /
tshe rabs kun tu bral med rjes bzung zhing / /
bla ma sangs rgyas dngos su legs mthong nas / /
gus pas rtse gcig bsten par byin gyis rlobs / /
rnyed bkur don gnyer tshe 'di'i snang shas dang / /
rang bde 'dod pa'i zhi ba'i blo ldog nas / /
'gro kun don du bla med byang chub sems / /
myur du rgyud la skye bar byin gyis rlobs / /
khyad par tshe 'di'i snang ba 'gag gyur tshe / /
bla ma'i thugs rje'i 'od zer lcags kyu yis / /
skad cig nyid la mi pham mdun sa cher / /
bdag yid bde blag nyid du drang du gsol / /
dpal ldan bla ma'i rnam par thar pa la / /
skad cig tsam yang log lta mi skye zhing / /
ci mdzad legs par mthong ba'i mos gus kyis / /
bla ma'i byin rlabs sems la 'jug par shog /
ces brjod cing /
mjug tu /
dpal ldan rtsa ba'i bla ma rin po che / /
X X X stsal du gsol / /
zhes gsol ba btab pas /
'jam mgon bla ma rigs gsum dang bcas pa rang gi snying gar byon nas rang sems dang dbyer med du gyur bar bsams la /
dge ba 'di yis skye bo kun / /
zhes sogs bsngo ba smon lam gyi rgyas 'debs sogs bya'o / /
zhes rje bla ma rigs gsum spyi sgrub dang 'brel ba'i bla ma'i rnal @# / /
'byor don gnyis lhun grub ces bya ba 'di yang /
cha har phyogs nas dad brtson rnam dpyod yangs pa dge slong blo bzang sbyin pas bskul ba'i ror /
bla ma dam pa rnams kyi gsung la gzhi byas te /
\u0f38shAka btsun blo bzang byang chub bstan pa'i sgron mes su bris su bgyis pa'o / / / /
@# / /
dpal ldan dang po'i sangs rgyas dus kyi 'khor lo'i bla ma'i rnal 'byor dngos grub kun 'byung zhes bya ba bzhugs so / /
@# / /
na ma shrI kA la tsa kra ya /
rnam kun mchog ldan bde chen e yig klong / /
mnyam sbyor mi 'gyur bde chen waM yig mdangs / /
ngo mtshar gsang gsum sgyu 'phrul rol ba'i gar / /
bcom ldan dus kyi 'khor lor gus phyag 'tshal / /
de nyid kyi ni ngo bo bla ma dang / /
dbyer med gang de de yi rnam par ni / /
rab bsgom bla med byang chub sgrub pa'i thabs / /
gsal bar spel 'di dad ldan rgyan du 'os / /
de la 'dir bcom ldan 'das dpal dus kyi 'khor lo la brten pa'i bla ma'i rnal 'byor nyams su len pa la /
yid mthun gyi gnas su mchod pa phun sum tshogs pa bshams /
stan bde pa la lus 'dug lugs brgyad dam spyod lam gang bder 'khod nas dge sems khyad par can gyi ngang nas skyabs sems tshad med bzhi rgyu dang 'dres nges pa sngon du btang nas /
khyad par gyi sems bskyed ni /
ma sems can thams cad ces pa nas /
bla ma lha'i rnal 'byor nyams su blang bar bya'o / /
zhes lan gsum bya /
de nas dngos gzhi'i rim pa paN chen thams cad mkhyen pa'i bla mchod ltar nyams su blang na 'jug pa bde zhing skad cig dkrong bskyed phyi nang gi mchod pa byin rlabs sogs 'di'i sgrub thabs ltar chu bzhi lha mo bcu gnyis 'dod yon sogs rgyas bsdus skabs dang sbyar /
gnas yo byin rlabs sogs spyi 'gros ltar la /
de nas /
bde stong dbyer med ces ra nas /
dpag bsam ljon pa'i rtser / /
gdong lnga'i khri steng chu skyes zla nyi sgra gcan dus me'i gdan gyi dbus / /
bka' drin gsum ldan rtsa ba'i bla ma zhes pa nas /
pa Na zhwas dbus la mdzes / /
zhes pa'i bar gzhung bzhin dang /
de nas /
thugs kar khyab bdag dus kyi 'khor lo dri med 'od zer rnam lnga 'phro / /
sku mdog sngon po dbus nag g.yas dmar g.yon dkar mgrin pa gsum dang ldan / /
zhal bzhi nag dmar dkar ser ral ba'i cod paN sna tshogs rdo rje dang / /
rdo rje nor bu sogs kyi rgyan spras phrag drug sdo dmar dkar ba can / /
dpung ba bcu gnyis gnyis gnyis sngo dmar dkar mdzes phyag ni nyer bzhi yang / /
nag dmar dkar ba bzhi bzhi'i dbye bas g.yas g.yon phyogs su rab tu brjid / /
sor mo rnams dang sor tshigs mi 'dra dus kyi dbye bas sna tshogs snang / /
g.yas g.yon thabs shes phyag gi dang pos rdor dril bzung nas yum la 'khyud / /
nag po gsum gyis ral gri rtse gsum dril bu 'dzin cing dmar po bzhis / /
me mda' lcags  @# / /
ldan dus kyi 'khor lo'i sku ru gyur / /
zhes brjod cing /
spyod lam thams cad du bla ma lha'i nga rgyal dang ma bral bar bya'o / /
de nas gzhung bzhin /
'di ltar bgyis pa'i /
zhes pa nas /
rim gnyis lam gyi bgrod pa mthar phyin shog /
deng nas bzung ste byang chub ma thob par / /
khyab bdag bla ma dus kyi 'khor lo las / /
bdag la skyabs gzhan re sa ma mchis pas / /
g.yel med brtse bas skyongs shig bcom ldan 'das / /
thabs shes 'phrul 'degs zung dang legs ldan zhing / /
nges 'byung khyu mchog ga dul bas nyer drangs ba'i / /
thun mong lam rim gser gyi shing rta ches / /
sems rgyud thar pa'i grong du drang por bsgyur / /
thugs gsung sku dang ye shes rdo rje yi / /
zhal gyi sgo bzhir thun mong dbang bdun dang / /
phyag rgya la brten gong ma'i dbang mchog rjes / /
btsal ba'i mthu las bdag rgyud smin par shog /
tha mal skye shi sbyong zhing sku bzhi yi / /
nus pa smin byed rim pa dang po'i gnad / /
bsgoms pas phyi nang gzhan gsum dus 'khor gnad / /
bdag gi rgyud la yongs su rdzogs par shog /
zab mo sbyor drug rdo rje'i rnal 'byor mthus / /
zla nyi khams kyi bgrod pa yongs rdzogs pa'i / /
rnam kun mchog ldan phyag rgya chen po'i sku / /
tshe 'dir mngon du gyur ba'i dga' ston stsol / /
khyad par bla ma dus kyi 'khor lo nyid / /
ma 'ongs ka lA pa yi grong khyer du / /
lta ngan kla klo'i dpung tshogs gzhom pa'i tshe / /
bdag cag 'khor gyi thog mar rjes 'dzin mdzod / /
mdor na mgon khyod sku gsung thugs gsum dang / /
bdag gi lus ngag yid gsum dbyer med du / /
gcig tu 'dres las rlung sems dbyer med pa'i / /
nges don bla ma'i zhal bzang mngon gyur shog /
ces brjod /
spro na dus 'khor smon lam rgyas bsdus dang sham+b+ha la'i smon lam gang rigs sogs bsngo smon ci shes kyis rgyas gdab par bya'o / /
'dir smras pa /
gang la brten na tshe gcig zung 'jug sku / /
mngon du byed pa'i thabs lam rmad byung 'dir / /
tshul bzhin spyod pa'i skal bzang 'di lta bu / /
legs bris tshogs la'ang ches phra'i gnas su gyur / /
de phyir mdo rgyud kun nas yang yang du / /
bsngags pa'i bla ma dus kyi 'khor lo yi / /
mi phyed rnal 'byor zab lam cho ga 'di / /
thar 'dod gsos su bdag gis 'bad pas bskrun / /
'di las 'ong ba'i rnam dkar cha gang mchis / /
kun kyang 'gro kun phra rags 'khor ba las / /
myur grol gsum ldan rdo rje 'dzin pa'i sar / /
bzhi ldan dag pa'i rol bar 'byams klas shog / / /
ces dpal dus kyi 'khor lo'i bla ma'i rnal 'byor dngos grub kun 'byung zhes bya ba 'di yang /
ha la ha da ra ha na tA pi li'i shog lung rtogs @# / /
yon tan du mas dpal gyis mngon par brjid pa bstan pa'i gsal byed mkhan po bla ma dkon mchog bstan pa'i nyi mas rgya ser gyi snod spyad shing thog gis bkang ba lha dar bcas nan cher bskul ba'i ngo ma zlog par /
ngos la legs bshad rtsom pa'i skyes sbyangs kyi yon tan ri bong r+wa'i spun zlar gyur bas rngo mi thogs mod /
bskul ba pos rna ba yang yang 'dzer zhing dam gtsang rdo rje mched yin phyir /
rang nyid kyang dad pas mtshas sbyar te dam pa rnams kyi gsung la gzhi byas te bsgrigs pa bo /
! sprang btsun chos med snyoms las pa b+hu su gu bas sug las su bgyis pa'o / /
'dis kyang skye ba thams cad du bshes gnyen dam pas dgyes bzhin rjes su 'dzin pa'i rgyur gyur cig / / /
