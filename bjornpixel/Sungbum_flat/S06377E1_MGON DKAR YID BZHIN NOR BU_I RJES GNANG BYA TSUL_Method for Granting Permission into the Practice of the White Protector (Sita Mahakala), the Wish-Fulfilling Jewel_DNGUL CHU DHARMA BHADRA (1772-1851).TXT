/ /
na mo gu ru nA thA shukla ya /
mgon dkar yid bzhin nor bu'i rjes gnang bya tshul ni /
yid mthun gyi gnas su stegs kyi khor maN+Dal la rdul tshon gyis pad dkar 'deb bzhi'i lte bar @# / /
nyi gdan la hUM dkar po dang padma'i mthar me ris bskor ba bris te bzhag /
de'i steng du mny+dzi la rgyu nas dkar rjen btags las byas pa'i dpal shos zur gsum pa mtheb skyus bskor ba la mar rgyan nor gzugs dang sbrang rtsi la sogs pas brgyan cing /
mda' dar me long dang tsak lis mtshan pa btsugs /
de'i mdun du 'bul gtor zlum po zas snas bskor ba dang /
rten gtor gyi mthar chu gnyis nyer spyod kyi mchod pas bskor /
rang gi mdun du cang te'u /
rdor dril /
nang mchod /
las bum /
'thor 'bru sogs dgos pa'i yo byad rnams tshar du dngar /
rang kha s+r+bANi 'am /
mgon dkar ram /
'jigs byed lta bu'i rnal 'byor la gnas pas las sngags kyis bsang chu bsgrub /
mchod gtor rnams yi dam gang byed lhar byin gyis brlab /
rten gtor las sngags kyis bsangs /
swa b+hA was sbyangs /
stong pa'i ngang las mdun du paM las padma dang /
raM las nyi ma'i dkyil 'khor gyi steng du /
zhes pa nas /
gtor 'bul gyi mjug gi bstod pa'i bar paN chen chos kyi rgyal po'i gzhung ltar gyis bsgrub bo / /
de nas mtshan ldan gyi slob ma rnams khrus byas /
phyag dang gser gyi maN+Dal 'phul te 'khod pa la /
spyi dang bye brag gi chos grub pa'i dbang phyug rA hu la chen pos mkhas grub khyung po rnal 'byor la chos sgor skyel gyi tshul du gnang ba'i byin rlabs can /
mgon dkar yid bzhin nor bu 'di nyid tshul bzhin du nyams su blangs na /
gnas skabs su bar gcod kyis mi tshugs shing /
mi nor zas gsum 'du ba dang /
mthar bla ma mgon pos mkha' spyod du 'khrid cing /
mchog stsol ba sogs kyi chos bshad sngon du 'gro bas /
bla ma yi dam du gsal ba la rjes gnang gi don du /
gang gi drin gyis bde chen gnas / /
skad cig nyid la 'char ba gang / /
bla ma rin chen lta bu'i sku / /
rdo rje can zhabs pad la 'dud / /
khyod zhabs padmo spangs nas ni / /
gtso bo gzhan du skyabs ma mchis / /
'gro ba'i dpa' bo thub chen pos / /
bdag la blo mchog stsal du gsol / /
zhes lan gsum gyis gsol ba gdab /
de nas gnas khang bsil ba tshal gyi dur khrod /
slob dpon yi dam gyi lha /
gtor rten mgon po 'khor bcas su ngo sprad nas /
dkon mchog gsum la bdag skyabs mchi zhes sogs gsum gyis byang sdom 'bog /
sku'i rjes gnang gi don du /
bla ma rin po ches bdag la /
mgon po yid bzhin nor bu'i sku'i byin rlabs ma lus pa stsal du gsol /
zhes lan gsum gsol ba btab /
slob ma rnams las sngags kyis bsangs /
swa b+hA was sbyangs /
stong pa'i ngang las slob ma rnams kyi go sar paM las padma dang la phug 'dzin pa /
de'i steng du slob ma rnams kyi sems nyid hUM yig dkar po las yid bzhin gyi nor bu hUM gis mtshan pa yongs su gyur pa las slob ma rnams re re nas mgon po yid bzhin gyi nor bu thugs kar hUM sngon pos mtshan par gyur /
ces mgon po 'khor bcas su bskyed /
bla ma yi dam du gsal ba dang mdun bskyed kyi @# / /
mgon po ngo bo dbyer med pa'i thugs ka'i hUaM gi 'od zer lcags kyu'i rnam pa can gyis /
shar lho bsil ba'i tshal gyi dur khrod shing tsan dan rkang gcig pa'i drung na bzhugs pa'i mgon po bar gcod kun sel gyi thugs ka nas mgon po yid bzhin nor bu la mkha' 'gro dang nor bdag gi tshogs kyis bskor ba spyan drangs /
hUM| chos kyi dbyings las zhi ba'i skur bzhengs pa / /
gangs ri'i mdangs 'phrog mgon po thugs rje'i gter / /
yid bzhin nor bu mkha' 'gro'i tshogs dang bcas / /
dngos grub 'dod rgu stsol phyir gshegs su gsol / /
gu ru m+hA kA la hari Ni sa sid+d+hi dzaH a' be sha ya aH dzaH hUM baM hoH slob ma rnams dang gnyis su med par gyur /
ces pa ni sku'i rjes gnang bum dbang gi dod yin no / /
gsung gi rjes gnang gi don du /
bla ma rin po ches bdag la /
mgon po yid bzhin nor bu'i gsung gi byin rlabs ma lus pa stsal du gsol /
gsum /
bla ma'i thugs ka'i hUM las 'od zer 'phros pa /
mdun bskyed kyi mgon po'i thugs ka'i dbang sdud kyi mkha' 'gro ma'i thugs kar nyi gdan la gnas pa'i chos nyid kyi thig le rgya sran tsam gyi steng du hUM dkar la 'tsher ba'i mtha' skor du /
gu ru m+hA kA la hari Nis sid+d+hi dzaH zhes pa'i sngags mar me'i 'phreng ba lta bus bskor ba la phog pas /
sngags 'phreng mar me gcig las gnyis chad kyi tshul du byung /
mkha' 'gro ma dang mgon po'i zhal nas thon /
slob ma rnams mgon por gsal ba dang mkha' 'gro ma'i zhal du zhugs /
snying ga'i chos nyid kyi thig le la gnas pa'i hUM gi mthar g.yas skor du par btab pa bzhin 'khod pa'i 'od zer gyis ci 'dod pa'i las grub pa'i mos pa dang bcas te /
snying po'i rjes zlos lan bcu gsum byed du 'jug pa ni /
gsung gi rjes gnang gsang dbang gi dod yin no / /
thugs kyi rjes gnang gi don du /
bla ma rin po ches bdag la /
mgon po yid bzhin nor bu'i thugs kyi byin rlabs ma lus pa stsal du gsol /
gsum /
bla ma'i thugs ka'i hUM las 'od zer 'phros pa mdun bskyed kyi mgon po'i thugs ka'i hUM gi nA da'i dkyil du sangs rgyas mkha' 'gro ma /
de'i shar du rdo rje mkha' 'gro ma /
lhor rin chen mkha' 'gro ma /
nub tu padma mkha' 'gro ma /
byang du las kyi mkha' 'gro ma thams cad sku mdog dmar mo DHA ma ru dang thod pa thogs shing gar stabs kyis bzhugs pa la phog pas /
de rnams las rang 'dra gnyis pa de mar me gcig las gnyis chad kyi tshul du byung /
mkha' 'gro ma dang mgon po'i shangs bug g.yas nas thon /
slob ma rnams mgon por gsal ba dang mkha' 'gro ma'i shangs bug g.yon nas zhugs /
snying ga'i nA da dang mtha' skor du 'khod pa'i thugs ka'i @# / /
'od zer kyis sangs rgyas byang sems rnams kyi thugs kyi byin rlabs ma lus pa nor bu /
thod bum /
gri gug /
rtse gsum /
cang te'u /
lcags kyu ste phyag mtshan gyi rnam par bsdus te thims par gyur /
snying po'i mthar A be sha ya aH zhes bzla ba ni /
thugs kyi rjes gnang sher dbang gi dod yin no / /
yon tan gyi rjes gnang gi don du /
bla ma rin po ches bdag la /
mgon po yid bzhin nor bu'i yon tan gyi byin rlabs ma lus pa stsal du gsol /
gsum /
mdun bskyed kyi mgon po'i spyi bo'i rtsa 'khor du sangs rgyas mkha' 'gro ma /
mgrin pa'i rtsa 'khor du padma mkha' 'gro ma /
thugs ka'i rtsa 'khor du rjo rje mkha' 'gro ma /
lte ba'i rtsa 'khor du rin chen mkha' 'gro ma /
smin mtshams kyi sin+d+hu ra'i dkyil du las kyi mkha' 'gro ma rnams bzhugs pa la /
bla ma'i thugs ka'i hUM las 'od zer 'phros pa /
mgon po'i smin mtshams kyi mkha' 'gro ma la phog /
de las 'od zer 'phros pas /
rtsa 'khor bzhi'i mkha' 'gro ma rnams bsdus te smin mtshams kyi mkha' 'gro ma'i mtha' skor du 'khod /
de rnams las rang 'dra gnyis pa re mar me gcig las gnyis chad kyi tshul du byung /
slob ma rnams mgon por gsal ba'i smin mtshams kyi sin+d+hu ra'i dkyil du 'khod pa'i sku'i cha thams cad las 'od zer dmar po lcags kyu lta bu 'phros pas /
srid zhi thams cad dbang du 'dus /
dgos 'dod thams cad char bzhin du 'bab par gyur /
oM b+dz+ra na ra kriM kriM hUM hUM phaT phaT swa hwa /
zhes bzla ba ni /
yon tan gyi rjes gnang tshig dbang gi dod yin no / /
'phrin las kyi rjes gnang gi don du /
bla ma rin po ches bdag la| mgon po yid bzhin nor bu'i 'phrin las kyi byin rlabs ma lus pa stsal du gsol /
gsum /
bla ma'i thugs ka'i hUM las 'od zer 'phros pa /
mdun bskyed kyi mgon po'i zhabs 'og gi nor bdag pho mo la phog pas /
de gnyis las 'od zer lcags kyu lta bu dpag tu med pa 'phros pas /
nor lha gnod sbyin sogs mi dang mi ma yin dregs ldan che rgu mtha' dag bkug ste /
slob ma rnams mgon por gsal ba'i zhabs 'og gi nor bdag pho mo la thims pas che rgu thams cad bran du 'khol /
nor bdag pho mo'i kha dang bshang lam las 'dod rgu thams cad lhag lhug tu babs pas /
bang mdzod gnas khang yul phyogs thams cad phyur bur gang bar gyur /
snying po'i mthar /
A be sha ya aH zhes bzla ba ni /
@# / /
'phrin las kyi rjes gnang mtha' rten gyi dod yin no / /
de nas rten gtor mgon po 'khor bcas su gsal ba slob ma rnams kyi spyi bor bzhag ste /
dril bsil dang bcas /
rgyal ba khyab bdag rdo rje 'chang chen pos byin gyis rlobs shig /
slob dpon d+ha na s-iskra ha sa + /
grub chen rA hu las + /
mkhas grub khyung po rnal 'byor gyis + /
mnyam med rin chen brtson 'grus kyis + /
dbon ston skyer sgang pa chen pos + /
gnyan ston sbas pa'i rnal 'byor gyis + /
chos rjes sangs rgyas ston pas + /
mkhas grub shangs ston chen pos + /
mkhas btsun rgyal mtshan 'bum gyis + /
'jag chen byams pa dpal bzang gis + /
kun mkhyen shes rab dpal bzang gis + /
sems dpa' chen po tshul khrims dpal bzang gis + /
'khrul zhig rin chen bshes gnyen gyis + /
'jam dbyangs legs pa'i blo gros kyis + /
rje btsun skyabs mchog dpal bzang gis + /
rgyal ba blo bzang don grub kyis+ /
mkhas grub sangs rgyas ye shes kyis + /
paN chen blo bzang chos kyi rgyal mtshan gyis + rdo rje 'dzin pa dkon mchog rgyal mtshan gyis + rje ngag dbang bstan 'dzin 'phrin las kyis + thang sag pa dngos grub rgya mtshos + grub mchog 'jam dpal rgya mtshos + mkhan chen dge bdun rgya mtshos + rje dkon mchog 'jigs med dbang pos + rtsa ba'i bla ma rje btsun blo bzang bskal bzang chos rgyal dpal bzang pos byin gyis rlobs shig /
mgon po yid bzhin nor bu mkha' 'gro'i tshogs dang bcas pas byin gyis rlobs shig khyed rnams kyis rtsa brgyud kyi dpal ldan bla ma dam pa rnams kyi bka' dang dam las ma 'da' bar rdo rje slob ma 'di rnams kyi rjes su 'brongs la /
lus dang grib ma bzhin du 'grogs te /
deng nas byang chub bar du 'gal rkyen bar gcod thams cad srungs /
mthun rkyen legs tshogs thams cad spel /
zhi rgyas dbang drag gi 'phrin las thams cad bsgrub par mdzad du gsol /
zhes brjod /
mjug tu /
dam tshig khas len /
lus dang maN+Dal 'bul ba /
grub na tshogs @# / /
'khor /
mchod bstod /
yig brgya /
bzod gsol /
gshegs bsdu /
bsngo smon /
shis brjod bcas bya zhing 'di'i dus su phyag rten du gang phul ba de dngos grub kyi thog mar 'byung bas rten 'brel legs pa gal che'o / /
zhes gsungs so / /

