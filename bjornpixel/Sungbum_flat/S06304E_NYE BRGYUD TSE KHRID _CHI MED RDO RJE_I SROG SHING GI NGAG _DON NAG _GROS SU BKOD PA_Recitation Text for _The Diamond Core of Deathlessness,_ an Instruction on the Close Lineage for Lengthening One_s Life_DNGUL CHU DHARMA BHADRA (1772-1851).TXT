@# / /
nye brgyud tshe khrid 'chi med rdo rje'i srog shing gi ngag 'don nag 'gros su bkod pa bzhugs / /
@## / /
na mo gu ra we /
'dir nye brgyud tshe khrid 'chi med rdo rje'i srog shing gi ngag 'don nag 'gros su bkod pa ni /
oM padmAn+ta kr-i ta hUM phaT /
oM swa b+hA wa shud+d+hAH sar+b+ba d+har+m+mA swa b+hA wa shud+d+honyrahaM /
stong pa nyid du gyur /
stong pa'i ngang las padma dang nyi ma dang /
ru tra bsnol ba'i steng du rang nyid skad cig gis dbang drag padma rta mgrin g.yas gri gug dang g.yon thod khrag 'dzin pa /
rta mgo ljang zhur rta skad 'tsher ba /
dur khrod kyi chas brgyad kyis brgyan pa /
ye shes kyi me rab tu 'bar ba'i dbus na bzhugs par gyur /
bgegs gtor padman+ta kr-i ta kyis bsangs /
swa b+hA was sbyangs /
stong pa'i ngang las oM las rin po che'i snod yangs shing rgya che ba'i @# / /
nang du /
gtor ma dwangs shing thogs pa med pa 'dod pa'i yon tan lngas khyad par du byas par gyur /
OM sarbA big+h+n+na na maH sar+b+ba ta thA ga te b+h+yo bi shwa mu khe b+h+yaH sar+b+ba thA khaM uta ga te s+pha ra Na i maM ga ga na khaM gri h+Ne daM ba liM ta ye swA hA /
gsum /
hrIH gdon bgegs 'byung po'i tshogs rnams gnas 'di ru / /
ma 'dug gtor ma 'di khyer gzhan du dengs / /
gal te mi 'gro dbang chen khros pa'i bkas / /
thal ba'i rdul phran bzhin du rlag par 'gyur / /
oM sum+b+ha ni sum+b+ha ni hUM gri h+Na gri h+Na hUM /
gri h+Na pa ya gri h+Na pa ya hUM /
A na ya ho b+ha ga wAna bidyA rA dza hUM phaT /
gsum / /
hUM| steng 'og phyogs mtshams ma lus rdo rje dang / /
khro bo kha dog sna lnga'i me dpung gis / /
bar mtshams med par gtams pa'i srung ba yi / /
'khor lo'i gur khang mtshams las ma 'da' zhig /
oM badzra rak+Sha rak+Sha ye swA hA /
bla ma sangs rgyas chos dang tshogs mchog la / /
byang chub ma thob bar du bdag skyabs mchi / /
mar gyur 'gro ba kun gyi don bsgrub phyir / /
bdag gis byang chub mchog tu sems bskyed do / /
gsum /
rang nyid dbang chen du gsal ba 'od du zhu ba las mgon po tshe dpag tu med par gsal ba'i thugs ka las 'od zer 'phros /
bla ma dang gnyis su med pa'i tshe dpag med kyi lha tshogs rnams mdun gyi nam mkhar spyan drangs /
oM sarba ta thA ga ta ar+g+haM /
pA DyaM| puSh+pe /
d+hU pe /
A lo ke /
gan+d+ha /
nai we dye /
sha p+ta pra tI ts+tsha ye /
swAhA| gang gi drin gyi bde chen gnas / /
skad cig nyid la 'char ba gang / /
bla ma rin chen lta bu'i sku / /
rdo rje can zhabs pad la 'dud / /
'jig /
rten 'dren pa'i gtso bo tshe dpag med / /
dus min 'chi ba ma lus 'joms pa'i dpal / /
mgon med sdug bsngal gyur pa rnams kyi skyabs / /
sangs rgyas tshe dpag med la phyag 'tshal lo / /
phyag 'tshal ba dang mchod cing bshags pa dang / /
rjes su yi rangs bskul zhing gsol ba yi / /
dge ba cung zad bdag gis ci bsags pa / /
thams cad bdag gis byang @# / /
chub phyir bsngo'o / /
tshogs zhing rnams rang la thim par gyur /
hrIH nub phyogs bde ba can gyi zhing khams nas / /
bcom ldan mgon po ye shes tshe dpag med / /
'chi med tshe yi dngos grub ma lus pa / /
dus 'dir bdag cag rnams la stsal du gsol / /
bsgrub pa'i dam rdzas snod bcung ma lus la / /
tshe bkrag gzi mdangs nus pa'i rtsal kun phob / /
dbang chen bskur la sdig sgrib bar gcod sol / /
re ba'i 'bras bu tshe yi rig 'dzin stsol / /
ye shes rang snang grub pa'i gzhal yas nas mkha' 'gro'i dbang phyug gsang ba ye shes kyis / /
'chi med tshe yi sogs lhag ma rnams rigs 'gre /
padma 'od kyi gzhal yas khang chen nas / /
slob dpon padma thod 'phreng tshe dbang rtsalX /
thod brtsegs rdo rje gsang ba'i gzhal med nas / /
zung 'jug sku brnyes dpal ldan rdo rje yisX /
gru 'dzin nyi 'od 'khyil ba'i gzhal med nas / /
rgyal ba kun dngos bsod nams rgya mtsho'i sdesX /
byang chub shing khrod de wi ko Ti nas / /
rdo rje 'chang dbang 'khon ston chos kyi rjesX /
gru 'dzin khams gsum zil gnon pho brang nas| rgyal kun ngo bo blo bzang rgya mtsho'i sdesX /
yul dbus po ta la yi gnas mchog nas / /
mang thos gnas brtan 'jam dbyangs grags pa yisX /
mchen mkhar chos kyi pho brang dam pa nas / /
'jam dpal dbyangs dngos bkra shis rgya mtsho yisX /
lha shing r+wa bas bskor ba'i gnas mchog nas / /
grub dbang don ldan ngag dbang chos 'phel gyisX /
dga' ldan phun sum tshogs pa'i gling mchog nas| mkhas grub slob dpon ngag dbang bstan 'phel gyisX /
dben gnas dam pa g.yu lo'i khang bzang nas / /
ngag gi dbang phyug dge legs 'byung gnas kyisX /
'bras spungs dga' ldan mkha' spyod gzims chung nas / /
grub mchog bskal bzang bstan pa dar rgyas kyisX /
ldog stod shar rtse dpal gyi nags khrod nas / /
bka' 'gyur bla ma dga' ldan bstan 'dzin gyisX /
pa rnam bde chen dga' ldan chos rdzong nas / /
'dren mchog ye shes sbyin pa'i mtshan can gyisX /
skyi gtsug padma nyi zla'i gdan steng na / /
rtsa ba'i bla ma gsum ldan rdo rje 'dzin / /
'chiX rusX bsgrubX tsheX dbangX /
re ba'i 'bras bu tshe yi rig 'dzin stsol / /
tiShTHa badzra /
rang gi thugs ka nas spros pa'i raM yaM khaM gyis bsgrub rdzas mchod gtor rnams kyi ma dag pa'i nyes skyon rnams sbyangs /
ngo bo zag pa @# / /
med pa'i bdud rtsi la /
rnam pa rang rang gi byed las dang nus pa dang ldan par gyur /
oM aH hUM /
gsum /
swa b+hA was sbyangs /
stong pa'i ngang las seng ges bteg pa'i rin po che'i khri'i steng du /
paM las padma /
raM las nyi ma /
a las zla ba'i dkyil 'khor gyi steng du rang gi sems nyid yi ge hrIH dmar po ring cha tsheg drag dang bcas pa yongs su gyur pa las /
bcom ldan 'das mgon po tshe dpag med sku mdog dmar po zhal gcig phyag gnyis pa /
mnyam gzhag gi steng na 'chi ba med pa'i tshe'i bdud rtsis gang ba'i bum pa dpag bsam gyi shing gi kha brgyan pa bsnams pa zhabs rdo rje'i sku li? mo krung gis bzhugs pa /
dar dang rin po che'i rgyan dang mtshan dpe gsal rdzogs kyis spras pa /
zhi zhing 'dzum la sgeg pa'i nyams can /
'od kyi rang bzhin can du gyur pa'i spyi bor oM mgrin par AH thugs kar hUM /
lte bar swA /
gsang bar hA /
thugs ka'i hUM las 'od zer 'phros pas /
bde ba can nas bsgoms pa dang 'dra ba'i ye shes pa spyan drangs /
dzaH hU baM ho gnyis su med par gyur /
slar yang thugs ka'i hUM las 'od zer 'phros /
dbang gi lha rnams spyan drangs /
khyed rnams kyis bdag la dbang bskur du gsol /
zhes gsol ba btab pas /
oM sarba ta thA ga ta a g+hi She ka ta sa ma ya shri ye hUM /
zhes bum pa'i chus dbang bskur /
sku gang dri ma dag chu'i lhag ma yar lud pa las snang ba mtha' yas kyis dbu brgyan par gyur /
oM hrIH rA ga badzra ar+g+haM pAdyaM puSh+pe /
d+hU pe /
A lo ke /
gan+d+he /
nai we dye /
shap+ta /
rU pa /
shap+ta /
gan+d+he /
ra sa| spar+sha pra tI ts+tsha ye swA hA /
'jig rten 'dren pa'i zhes sogs tshigs bcad gcig gis bstod /
tshe nyams pa gso ba'i dmigs pa dang bcas te /
oM badzra sa ra ha ka ra ri shwa ra ri hUM phaT swA hA /
dang| oM a mA ra Ni dzi wan+ti ye swa hA /
dang| gzungs ring bcas kyi bzlas pa bya /
tshe 'gugs pa ni /
hrIH 'chi ba med pa'i mgon po tshe yi lha / /
tshe yi Ta ki gsang ba ye shes ma / /
'byung ba lnga la dbang sgyur lha mo lngas / /
'chi med tshe yi 'phrin las dus la bab / /
drag po'i las mdzad sngon mo 'bum sde yis / /
'byung ba nam mkha'i bcud sdus tshe srog khug /
gdon bgegs lha 'dres khyer ba'i tshe sog khug /
brtan g.yo'i tshe dang bsod nams dbang du sdus / /
thams cad las mdzad ljang mo 'bum sde yis / /
'byung ba rlung gi bcud sdus tshe srog khug /
gdonX /
brtanX /
dbang gi las mdzad dmar moX /
'byung ba me yiX /
gdonX /
brtanX /
zhe ba'i las mdzad dkar moX /
'byung ba chu yiX / /
gdonX /
brtanX /
rgyas pa'i @# / /
las mdzad ser moX /
'byung ba sa yiX /
gdonX /
brtanX /
sra brtan rdo rje lta bu'i tshe srog khug /
legs tshogs dpal 'byor rgyas pa'i g.yang skyobs shig /
nyams dang zad dang yar dang 'thor ba yi / /
tshe sos tshe khug tshe yi dngos grub stsol / /
tshe bcing ba ni /
tshe rten 'od dkar po'i dbus su rnam par shes pa yi ge nr-i'i rnam pa nyi zla ga'u kha sbyor gyi nang du yod pa de nyid rdo rje lu gu rgyud kyi thag pas bar mtshams med par bcings par gyur /
nyi zla ga'u kha sbyor dag /
mi phyed sra brtan rdo rje yi / /
lu gu rgyud kyis nyer bsdams pas / /
nam yang mi g.yo brtan par gyur / /
oM badzra rak+Sha rak+Sha ye swA hA /
tshe sba ba ni /
thugs ka las 'phros pa'i 'od zer gyis snod bcud thams cad 'od du zhu ste rang la thims /
de yang ga'u /
de 'od /
de yi ge de yang 'ja' yal ba ltar gyur /
gang gis gnod par mi nus pa'i / /
gdod nas dag pa'i stong pa nyid / /
skye ba med pa'i klong yangs su / /
mi 'gyur brtan pa'i tshe sbas so / /
oM swa b+hA wa shud+d+ha sarba d+harmAH swa b+hA wa shud+d+ho nyahaM /
tshe srung ba ni /
stong pa'i ngang las skad cig gis rang nyid tshe dpag med du gsal ba'i smin mtshams kyi rtsa sgor dpal rta mgrin gri gug dang thod khrag 'dzin pa /
'jigs su rung ba /
me dpung 'bar ba'i dbus na bzhugs pas bar chad thams cad srung bar gyur /
smin mtshams rtsa yi sgo 'phar du / /
rta mgrin khro rgyal dbang gi lha / /
bzod par dkal ba'i gzi brjid kyis / /
tshe yi bar chad thams cad srungs / /
oM padman+ta kr-i ta hUM phaT /
tshe spel ba ni /
rab yangs mdun gyi nam mkha' la / /
rtsa ba'i bla ma tshe dpag med / /
brgyud pa'i bla ma sprin ltar gtibs /
yi dam lha tshogs 'khor gyis bskor / /
ma mo mkha' 'gro gar stabs sgyur / /
chos skyong srung ma bran du 'khol / /
snyan pa'i dbyangs kyi 'brug stong ldir / /
bkra shis me tog char du 'bebs /
'dir 'dus skal ldan tshogs rnams la / /
'chi med tshe yi bkra shis shog /
dpal 'byor snyan grags bkra shis shog /
bde chen ye shes bkra shis shog /
bsam pa 'grub pa'i bkra shis shog /
mdangs rgyas lus kyi bde stobs 'phel ba dang / /
ngag snyan brjod pa'i rang sgra bde ba dang / /
ngag gsal sems kyi 'char sgo yangs pa ru / /
gdan gsum tshang ba'i lha yis byin gyis rlobs / /
oM su pra tiShTHa badzra ye swA hA /
de ltar rgyal mchog lnga pas mdzad pa'i nye brgyud tshe khrid 'chi med rdo rje'i srog shing gi rang nyid kyi tshe bsgrub tshul bla ma'i man ngag bzhin nag 'gros kyi tshul du /
dad @# / /
brtson rnam dpyod yangs pa dge sdings ne'u gsing pa'i jo gsum thar lags kyis 'phrin lam nas bskul ngor ban gzugs d+ha rma b+ha dras sbyor ba'o / /
bkra shis shog /

