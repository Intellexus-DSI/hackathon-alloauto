! / /
swasti pradz+nya b+h+yaH 'phral dang yun gyi bde ba yid bzhin du / /
legs par 'grig pa'i rten 'brel rtsa ba ni / /
gsung rab kun nas bla mar gsungs bas na / /
skyabs gsum ngo bor bsgoms la gsol ba thob / /
tshe 'di'i phun tshogs ji tsam spyad gyur kyang / /
'chi ba'i dus su chos min kun gyis bslu / /
dkar nag las kyi 'bras bus mi bslu bas / /
sdig spong dge ba bsgrub la 'bad par bya / /
nyes med srog chags gsod pa'i las rnams ni / /
myur du myong zhing nges par myong 'gyur la / /
rang la smin na bzod pa'i thabs med pas / /
'di la shin tu shin tu 'dzem par bya / /
'di ni 'di 'dra'i tshul la rab mos pa / /
ya rabs spyod tshul rgyan gyis mdzes de la / /
nges med gnas su 'khyams pa'i rgyal khams pa / /
blo bzang grags pa'i mchid nas de skad lo / /
zhes pa 'di 'ol khar dang por byon dus stod lungs pa dpon yon tan rgya mtsho la gdams pa'o / /
