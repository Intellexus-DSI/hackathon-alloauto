@# / /
sha 'og ma @# / /
bde mchog lU hi pa'i mngon rtogs bsdus nas 'don tshul /
'jam dbyangs zhi khro sbrags sgrub /
'jigs byed kyi sgo nas byad 'grol bya tshul /
rgyal po'i gser skyems 'bul tshul sogs bzhugs so / / / /
@# / /
bde mchog lU hi pa la thun bzhi'i rnal 'byor byed tshe thun phyi ma gsum cho ga bsdus pa bya na 'di ltar ro / /
sangs rgyas chos dang dge 'dun la /
zhes sogs skyabs sems lan gsum bya /
bdag bskyed mchod pa byin rlabs /
! shrI he ru kaH he ni kun gyi zhes sogs kyi dag pa gsum gyi rnal 'byor dang /
tshad med bzhi bsgom /
phung po skye mched khams byin rlabs bsdus pa bya tshul ni /
rang gi dpral ba'i dbus su rnam snang gi ngo bo b+h+rUM dkar po /
lte bar rdo rje nyi ma'i ngo bo aM ser po /
mgrin par padma gar dbang gi ngo bo hrIH dmar po /
rkang pa gnyis kyi long bu'i 'og tu rdo rje rgyal po'i ngo bo ho ljang gu /
snying khar rdo rje sems pa'i ngo bo hUM dkar po /
spyi gtsug tu he ru ka'i ngo bo he nag po /
mig gnyis su gti mug rdo rje'i ngo bo oM dkar po /
rna ba gnyis su zhe sdang rdo rje'i ngo bo hUM nag po /
sna sbug gnyis su ser sna rdo rje'i ngo bo traM ser po /
lce yi rtsa bar 'dod chags rdo rje'i ngo bo aM dmar po /
dpral bar phrag dog rdo rje'i ngo bo kha ljang gu /
snying khar dbang phyug rdo rje'i ngo bo haM dkar po /
lte bar ltung byed ma'i ngo bo laM ser po /
snying khar gsol byed ma'i ngo bo maM nag po /
mgrin par 'gugs byed ma'i ngo bo baM dmar po /
dpral bar gar gyi dbang phyug ma'i ngo bo taM ljang gu /
gsang gnas su padma'i dra ba can gyi ngo bo khaM dud kha /
oM pra kri ta zhes sogs dang oM sum+b+ha ni sum+b+ha hUM /
thung ngu /
hUM phaT shar du sngags de nyid ces pa nas /
oM b+dz+ra dzwa pa A na lArka hUM hUM phaT /
ces pa'i bar srung 'khor bsdus pa'o / /
srung 'khor gyi dbus su rang nyid he ru kar gnas pa'i /
zhes pa nas dur khrod kyi bar dkyus ltar la dur khrod bsdu tshul ni /
steng dang log kun tu khyab par g.yon bskor du 'khyil zhing 'bar ba de yi phyi rol tu gtum drag la sogs pa'i dur khrod brgyad na shi ri Sha la sogs pa'i shing brgyad /
de yi rtsa bar brgya byin la sogs pa'i phyogs skyong brgyad /
rtse mor rdzu 'phrul chen po ba glang po che'i gdong pa can la sogs pa'i zhing skyong brgyad /
thugs rje'i chu brgyad /
de la gnas pa'i nor rgyas la sogs pa'i klu brgyad /
de dag gi steng gi nam mkha' la sgrog pa la sogs pa'i sprin brgyad /
shar la sogs par rin po che'i rang bzhin gyi lhun po la sogs pa'i ri brgyad / /
de dag la gnas pa'i mchod rten dkar po brgyad /
grub chen brgyad do / /
gzhan yang ye shes kyi me brgyad /
ces pa nas /
mi rus kyi thal bas lus thams cad la byugs pa'o / /
zhes pa'i bar dkyus ltar yab yum gyi lam dang 'bras bu'i dag pa bzhag bcom ldan 'das la mngon du phyogs par bcom ldan 'das ma rdo rje phag mo zhes sogs dang /
padma'i 'dab ma la zhes sogs dang /
thugs kyi 'khor lo'i zhes sogs nas /
bde stong dbyer med du sbyar ba de nyid rang gi ngo bo dang /
grogs dang /
byed las sogs kyi sgo nas byang chub kyi phyogs kyi chos sum cu so bdun te /
de nyid lha so bdun tu shar ba'o / /
zhes dag pa bsdu tshul lo /
rang gi rkang pa gnyis bgrad @# / /
pa gzhu yi dbyibs su zhes pa nas /
yungs dkar sbom po'i tshad kyi dpyid hUM yig yongs su gyur pa nas he ru kaH dang /
lte ba'i dmar cha gtum mo'i me yi gzugs kyi thig le yongs su gyur pa las bcom ldan 'das rdo rje phag mo ste dpyid dang thig le'i ngo bo gnyis snying khar phrad nas snyoms par 'jug pas bzhugs pa'o / /
snying kha'i shar la sogs pa'i 'byung ba bzhi'i rlung rgyu ba'i rtsa 'dab bzhi yongs su gyur pa las mkha' 'gro ma sogs bzhi dang /
shar lho la sogs pa'i mchod pa bzhi'i rtsa 'dab bzhi yongs su gyur pa las bdud rtsi lngas gang ba'i thod pa bzhi ste bde chen gyi 'khor lo'o / /
rang gi spyi bo la sogs pa'i gnas nyer bzhir /
pU /
dzA /
o /
a /
zhes pa nas /
gnas nyer bzhi'i rtsa dang khams ngo bo dbyer med du gnas pa yongs su gyur pa las /
dpa' bo dang /
dpa' mo nyer bzhi dang /
lce yi rtsa bar gnas pa'i rtsa la sogs pa rtsa brgyad yongs su gyur pa las /
khwa gdod ma la sogs pa brgyad du gyur /
ces lus dkyil bsdu tshul lo /
rang gi snying gar zla gdan la oM ha dkar po zhes pa nas /
phaT phaT dud kha rnams kyis mtshan par gyur /
ces go cha bsdus pa bya /
phaiM lha thams cad kyi zhes pa nas /
don grub kyis dbu brgyan par gyur /
dbang lhag ma gsum bzhag phyi nang gsang sngags kyis mchod pa bstod pa /
dpa' bo nyer bzhi dang rgyan drug gi dag pa nye len pa'i rjes zhig gis sdud rim rdzogs rim rnal 'byor chen po sogs bsdu mi rung ngo / /
shin tu bsdu skabs su /
rtsa brgyud kyi bla ma rnams la nang mchod phul ba'i rjes su /
oM hUM paM /
r-iM r-iM /
l-iM l-iM /
kaM khaM gaM g+haM ngaM /
tsaM tshaM dzaM dz+haM nyaM /
TaM THaM DaM D+haM NaM /
taM thaM daM d+haM naM /
paM phaM baM maM /
yaM raM laM waM /
shaM ShaM saM haM /
hUM hUM phaT /
oM A hUM /
zhes brjod /
'phreng ba byin rlabs thun phyi ma gsum la mi dgos shing /
bzlas pa'i go rim ni /
oM shrI badzra /
sogs yab kyi snying po /
oM hrI ha ha sogs nye snying /
oM ka ra ka ra sogs kyi rtsa sngags sam phreng sngags /
oM oM ha sogs dpa' bo drug gi go cha'i sngags /
de rjes /
oM bai ro tsa na sogs yum gyi snying po /
oM sarba bud+d+ha TA ki nI sogs nye snying /
oM badzra wA rA hi sogs yum gyi rtsa sngags sam phreng sngags /
oM paM sogs dpa' mo drug gi go cha'i sngags /
oM kA ka sya sogs sgo mtshams ma brgyad kyi mtshan sngags bzla /
de rjes su mkha' 'gro ma bzhi dang dpa' bo dang /
dpa' mo nyer bzhi'i sngags spel nas bzlas /
de rjes /
oM shrI badzra he he ru ru ka sogs dang /
oM b+dz+ra bai ro tsa nI ye hUM hUM phaT tiSh+ShA mahA kro d+ha A be shA ya hUM /
shri he ru kA bid ma he bidyA rA dzA d+hi ma ye swA hA /
zhes ye shes 'bebs sngags rgyas pa'am /
yang na yab yum gyi snying po'i mthar /
hUM ha adz+hai zhes 'bru bzhi btags pa ye shes 'bebs sngags spyi 'gro ltar sbyar yang rung ngo / /
yab rkyang gi snying po'i mthar ye shes 'bebs sngags sbyar mi rung gsungs so / /
bsnyen pa'i grangs ni gtso bo yab yum gnyis la 'bum phrag re /
'khor dang ye shes 'bebs sngags khri phag re bzla ba las rung grangs bsnyen gyi tshad yin gsungs so / /
bzlas pa'i mthar yig brgya bzla zhing /
gtor ma 'bul mi dgos pas thun dang po gsum gyi tshe /
lte ba'i ye shes sems dpa' yab yum snyoms par zhugs pa'i gsang gnas gnyis bskyod pa'i sgyu ma'i zhes pa nas /
oM A na ya ho b+ha ga wA na badzra hUM hUM phaT /
ces dkyus ltar ba'o / /
bsnyen pa gang dang gang la@# / /
yang sbyor ba dngos gzhi mjug gsum yod pas /
sbyor ba thun dang por rgyas par bya /
mjug thun tha mar rgyas par dgos gsungs pa ltar /
'di yang thun tha mar 'jig rten 'das ma 'das kyi gtor ma phul ba dang smon lam /
shis brjod rgyas par bya'o / /
zhes pa 'di yang rje byams pa'i gsung rgyun yi ger bkod pa'o / /
! 'jam dbyangs dang /
dbyangs can ma yab yum nang sgrub dpa' bo rdo rjes mdzad pa ni /
skyabs 'gro sems bskyed tshad med bzhi dang rang 'jam dbyangs su gsal nas mchod pa byin rlabs bya /
oM swA b+hA wa bud+d+ha sarba d+harmaH swa b+hA shu d+d+ho nyahaM /
stong pa nyid du gyur /
stong pa'i ngang las bde stong dbyer med kyi gzungs rnam paM las padma dkar po 'dab ma drug pa /
de yi steng du raM las nyi ma'i dkyil 'khor /
de yi steng du d+hIH hrIH zhal sbyor du 'khod pa las 'od zer 'phros /
'od zer la la'i sne la mchod pa'i lha mo mchod rdzas thogs pa sna tshogs pa rnams kyis 'phags pa mchod /
'od zer la la'i sne la yi dam yab yum zhal sbyor du bzhugs pa /
sems can thams cad kyi spyi bor snyoms par zhugs pa'i sbyor mtshams nas bdud rtsi'i rgyun babs pas sems can thams cad kyi sdig sgrib dang /
mi shes pa'i mun pa bsal nas /
rje btsun yab yum gyi go 'phang la bkod /
de rnams 'od zer dang bcas pa slar 'dus /
rang sems d+hIH hrIH zhal sbyor du gsal ba la thim pas /
d+hIH las rang nyid 'jam dpal dbyangs ral gri dang glegs bam 'dzin pa /
hrIH las dbyangs can ma ral gri dang glegs bam 'dzin pa dang mnyam par sbyor ba /
gnyis ka'ang sku mdog dmar ser /
yab rdo rje'i skyil krung dang /
yum padma'i skyil krung gis bzhugs pa /
rin po che dang rus pa'i rgyan gyis brgyan pa /
gtso bo'i snying khar sna tshogs padma'i 'dab ma bzhi pa'i dbus su mi bskyod pa sngon po ma ma ki dang mnyam par sbyor ba /
shar nas rim pa bzhin rnam snang dkar po sangs rgyas spyan ma dang mnyam par sbyor ba /
rin 'byung ser po rin chen sgrol ma dang mnyam par sbyor ba /
'od dpag med dmar po gos dkar mo dang mnyam par sbyor ba /
don yod grub pa ljang gu dam tshig sgrol ma dang mnyam par sbyor ba /
thams cad glegs bam dang ral gri 'dzin pa /
rdo rje dang padma'i skyil krung gis bzhugs /
rin po che dang rus pa'i rgyan gyis brgyan pa /
de rnams kyi dpral bar oM /
mgrin par aH thugs kar hUM /
thugs ka'i hUM las 'od zer 'phros pas rje btsun yab yum la rgyal ba sras bcas kyis bskor ba spyan drangs te mdun gyi nam mkha' la bzhugs par gyur /
rang gi snying ga nas spros pa'i lha mo rnams kyis mchod par gyur /
oM Ar+ya many+dzu shrI sarba bud+d+ha bod+hi satwa sa pA ri wa ra ar+g+haM /
brgyaM /
puShep d+hupe /
A lo ke /
gan+d+he /
nai wi bye /
shap+ta pra tits+tsha hUM swA hA /
oM Ar+ya many+dzu shrI sarba bud+d+ha bod+hi satwa sa pA ri wa ra oM aH hUM /
ji ltar mgon po khyod kyis ni / /
sngon tshe 'gro la dbang bskur ltar / /
de bzhin thugs rjes bdag la yang /
dbang bskur dam pa stsal du gsol / /
zhes lan gsum gsol ba btab pas /
de rnams kyi chus spyi bo nas dbang bskur zhing /
ji ltar sngon tshe 'gro rnams la / /
dbang bskur dam pa mdzad de bzhin / /
de ring @# / /
ye shes bdud rtsi'i chus /
bu khyod la ni dbang bskur ro / /
oM Ar+ya many+dzu shrI sarba ta thA ga ta a b+hiShe ka ta sa ma ya shrI ye hUM /
zhes gsungs shing dbang bskur bas sku ye shes kyi bdud rtsis gang /
dri ma thams cad dag dbang bzhi thob /
chu lhag ma yar lud pa las thams cad la rdo rje rtse lnga pa re res dbu brgyan /
dbang lha rnams kyang ye shes sems pa'i tshul gyis rang nyid la thim par gyur /
rigs lnga'i thugs kar zla ba'i gdan la d+hIH yum lnga'i thugs kar nyi ma'i gdan la hrIH yig gi mthar /
oM a ra pa tsa na d+hIH lha mo dbyangs can ma'i thugs kar zla gdan la hrIH yig gi mthar /
oM a swa ra swa tre hrIH zhes pa'i sngags phreng gi bskor ba las 'od zer 'phros /
lus kyi nang thams cad gsal bar byas /
lus ngag yid gsum gyi sdig sgrib nad gdon dang bcas sbyangs /
ba spu'i bu ga nas phyir 'phros pas /
sangs rgyas byang sems /
nyan thos rang rgyal /
phyi nang gi paN grub rnams kyi thos bsam sgom gsum gyi shes rab /
'chad rtsod rtsom gsum gyi blo gros thams cad sku gzugs phyag mtshan /
yig 'bru'i rnam par bsdus nas sngags 'khor la thim /
gzhan yang 'jig rten dang 'jig rten las 'das pa'i phun tshogs thams cad /
bkra shis pa'i rtags brgyad /
rgyal srid sna bdun gyi rnam par bsdus nas sngags phreng la thim zhing /
'od zer gyis nang thams cad gang bas mi shes pa'i mun pa sdig sgrib dang bcas pa thams cad dag par byas /
bdud rtsi dkar ser gyis lus thams cad mer te gang bas tshe dang bsod nams /
thos bsam sgom gsum gyi shes rab /
'chad rtsod rtsom gsum gyi blo gros thams cad /
yi dam gyi lha dang khyad par med par thob par gyur par bsam la /
oM a ra pa tsa na d+hIH oM a swa ra swa tre hrIMH brgya stong la sogs 'don mthar gang blo ma bstod sprin rgya mtsho sogs dang /
dus 'di nas ni zhes sogs 'don gsungs /
de ltar rgyun du nyams su blangs na shes rab 'phel bar 'gyur ro / / / /
! 'jigs byed dpa' gcig bdud las rnam rgyal gyi sgo nas zhi khro sbrags sgrub byed tshul bzhugs so / / / /
bla ma dang dpal rdo rje 'jigs byed khros pa'i rgyal po la phyag 'tshal lo / /
dpal gshin rje gshed kyi bskyed rim gyi skabs su 'jam dpal zhi khro sbrags sgrub bsgom par bya ste /
de yang tho rangs khar yi dam dpa' gcig bdud las rnam par rgyal ba'i bdag bskyed mchod bstod /
bdud rtsi myang ba'i bar rgyas par byas nas /
mdun du'ang bla ma dang tha mi dad pa'i dkyil 'khor gong bzhin rgyas par bsgoms par byas te /
rang gi snying gar zla gdan gyi dbus su rang gi bdag med rtogs pa'i shes rab kyi ngo bo de nyid ral gri'i 'chang bzung la d+hIH sa mtshan pa gcig tu bsgom /
de yi mtha' la mdun nas brtsams te /
oM a ra pa tsa na d+hIH zhes pas sngags kyis g.yas bskor du bskor bar bsam /
de yi mthar /
ya man+da ka /
de yi mthar /
hrIH Sh+TaH de yi mthar /
ya ma ra dzA rnams g.yas bskor du yod par bsgom /
mdun gyi bla ma dpal rdo rje 'jigs byed /
de yi thugs kar yang de bzhin du mos nas /
de nas bla ma dang dpal rdo rje 'jigs byed dbyer med pa'i @# / /
thugs ka'i ye shes sems dpa'i thugs ka'i ral gris /
bla ma dang bdag gi thugs kha phugs te ral gri rtse mo bdag nyid kyi ral gri'i 'chang bzung la zug ral gri'i steng nas tshur bdud rtsi'i rgyun dmar ser byung nas lus thams cad gang /
sdig sgrib dang dam tshig nyams chags thams cad dag par bsams nas /
a ra pa tsa na /
khri phrag sogs dal brel dang bstun nas bzla'o / /
yang ral gri'i steng nas bdud rtsi'i rgyun sngon po byung nas lus thams cad gang /
sdig sgrib thams cad dag khyad par du bdag tu 'dzin byed kyi blo dang /
sdig sgrib thams cad dud khu sol khu'i rnam par thon /
lus thams cad ye shes kyi bdud rtsis gang bar bsams nas /
ya man+ta ka /
de bzhin hrIH Sh+TaH ya ma ra dzA la'ang de bzhin du bsam la /
sngags bzla'o / /
de nas bla ma'i ral gri de rang gi snying khar byung ste /
rang gi ral gri dang gnyis su med par gyur /
bla ma'i thugs bde stong dbyer med kyi ye shes dang /
rang gi sems bde stong dbyer med du gyur par bsam la bsgom par bya'o / /
de nas mdun gyi bla ma'i dur khrod gzhal yas khang la bsdu /
de dam tshig sems dpa' /
de ye shes sems dpa' la bsdu ba'am /
yang na dur khrod dang srung 'khor dang bcas pa rang la thim par bsgoms te /
bla ma dang bdag nyid dbyer med du bsam zhing /
de ltar bsgoms pas /
che ba /
gsal ba /
myur ba /
zab pa /
khyad par du lta ba sgom pa la khyad par che ba 'dug gsungs shing /
rje yi zhal nas /
bdag tho rangs bdud las rnam rgyal gyi cho ga tshar re dang /
zhi khro sbrags sgrub re /
thun gyi mthar mtshan brjod re yang byed kyin yod ces mkhas grub rje la gsungs /
rje yi mnal lam du yang /
rje btsun 'jam dbyangs kyi thugs ka nas /
ral gri bdag gi snying khar zug ste bdud rtsi'i rgyun babs pa rmis pa'i don mkhas grub rje la gsungs pas /
mkhas grub rjes sgom lung bya rung ngam zhus pas /
rung gsungs nas /
mkhas grub rje la gnang ngo / /
'jam dpal thugs ka'i phyag mtshan ral gri las / /
brgyud nas nyid kyi thugs kar babs pa yi / /
dkar ser bdud rtsi'i rgyun gyis sku gang bas / /
zag med bde ba 'bar ba'i tsong kha pa / /
zhes pa'i don du yang 'gyur ba yin /
zhes gsungs so / /
lung byed na'ang dpon slob gnyis kas dpa' gcig gi bdag bskyed byas pa'i mthar /
dmigs pa nang bzhin du dpon slob gnyis kas byas nas sngags rnams bzla bar byed pa dang bcas phyag len du yod do / /
'di ni rdo rje 'chang gnyis pa chos skyong rgya mtsho'i zhal nas gsungs pa'i man ngag bdud rtsi kun dang thun mong ma yin pa yin kyang brjed kyis dogs nas yi ger bris pa'o / /
gnas gsum mkha' 'gro'i tshogs kyis bzod par gsol / / / /
!dpal rdo rje 'jigs byed kyi sgo nas byad grol bya tshul bzhugs so / / / /
khyab bdag dpal ldan rdo rje sems dpa' dang / /
dbyer med dpal ldan bla ma'i zhabs btud nas / /
byad grol cho ga nyung ngu rnam gsal 'di / /
go sla'i ngag gis yang dag bshad par bya / /
de la 'dir byad grol bya bar 'dod pas /
bshad par 'gyur ba ltar gyi yo byad rnams tshar du @# / /
dngar /
nyan bde ba la las dang mthun pa'i phyogs su kha phyogs te 'dug la /
bdag bskyed bum bskyed bzlas pa la thug gi bar du dkyus bzhin byas /
ral gri phur bu yungs dkar rnams /
swA b+hA was stong par sbyangs /
stong pa'i ngang las ra las ral gri ras mtshan pa zhes pa nas /
don yod grub pas dbu brgyan par gyur /
zhes pa'i bar brjod /
mchod pa byin gyis brlabs /
khang+ga D+h+rika sa bA ri wa ras nyer spyod 'bul /
nang mchod kyang 'bul /
phrag dog rdo rje zhes sogs kyis bstod /
khang+ga D+h+ri ka gang mang bgrangs pa'i mthar ral gri gshin rje gshed zhu ba las /
ral gri dang /
phur bu dang /
yungs kar rnams kyi rnam par gyur /
slob ma gdan nag po'i steng du gos nag po gyon nas 'dug pa la lus tshad nyis 'gyur gyi tshon skud sna lngas yan lag bcing /
slob dpon rdo dril dang bcas te langs nas /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas /
chos /
dge 'dun /
yi dam /
chos skyong srung ma /
chos dbyings rnam par dag cing kun rdzob rgyu 'bras bslu ba med pa'i bden pa'i mthu la brten nas slob ma 'di nyid la /
pha rol gyi rbad 'dre /
rbod gtong /
byad kha /
phur kha /
lus ngag yid gsum bzung ba /
bcing ba /
mnan pa /
thams cad tshon skud 'di nyid la thim par gyur /
ces dmigs pa dang bcas tshar gsum brjod /
g.yas ral gri /
g.yon phur bu thogs te ngag tu /
kun tu rgyus byas pa'i rig sngags bcad do / /
phur bus gdab bo / /
mkha' 'gro dang mkha' 'gro mas byad pa'i rig sngags bcad do / /
tshangs pas byas pa'i rig sngags x x dbang phyug chen pos byas pa'i rig sngags x x sred med kyi bus byas pa'i x x nam mkha' lding dang lhan gcig pas byas pa'i x x nag po chen pos byas pa'i x x ma mo'i tshogs kyis byas pa'i x x mi'i thod pa can gyis byas pa'i x x rgyal bar byed pa dang /
sbrang rtsir byed pa dang /
don kun grub pas byas pa'i x x sring mo bzhis byas pa'i x x b+h+ring gi ri ti dang /
dga' byed dbang phyug dang /
tshogs kyi bdag po dang /
lhan cig pas byas pa'i x x dge sbyong gcer bus byas pa'i x x dge sbyong mgo reg gis byas pa'i x x dgra bcom pas byas pa'i x x 'dod chags dang bral bas byas pa'i x x 'jig rten dbang phyug 'khor dang bcas pas byas pa'i x x lag na rdo rje 'khor dang bcas pas byas pa'i x x pho nya dang /
pho nya mo dang /
bran pho dang /
bran mos byas pa'i x x drang srong gi tshogs thams cad kyis byas pa'i x x lha yi tshogs thams cad kyis byas pa'i x x mi 'phrod pa za ba'i bdag pos byas pa'i rig sngags ral gris bcad do / /
phur bus gdab bo / /
zhes brjod la /
tshon skud rnams dum bur bcad pa /
til dang /
sran ma mnyam du sbag ste bzhag zhi ba'i thab kyi nang du sna tshogs padma bris pa'i mthar yam shing brtsegs la me spar /
las sngags kyis bsangs /
swa b+ha was sbyangs /
stong pa'i ngang las oM dkar po zhu ba las byung ba'i ye shes kyi thab kha dog dkar zhing dbyibs zlum pa sogs mtshan nyid thams cad @# / /
yongs su rdzogs pa'i dbus su sna tshogs padma dang nyi ma'i gdan la ra las ral gri ras mtshan pa zhes pa nas don yod grub pas dbu brgyan par gyur /
zhes pa'i bar brjod de /
dam tshig pa bskyed /
ye shes pa bcug rigs bdag gis rgyas gdab /
de nas mchod pa byin gyis brlab la /
gong ltar mchod bstod bya /
gong gi rdzas rnams las sngags kyis thab nang gi lha la 'bul /
slob ma 'di nyid kyi mi mthun pa'i phyogs thams cad shin+taM ku ru swAhA /
zhes thog mtha' rnams su spel tshig kyang sbyar /
mthar mchod bstod bzod gsol bya ste /
ye shes pa rang bzhin gyi gnas su gshegs /
dam tshig pa me 'bar ba'i rnam par gyur /
ces brjod /
de nas hrIH Sh+Ti'i sngon du 'gro bas rnam rgyal bum pa'i chus slob ma'i yan lag rnams dag par bkrus te /
kun tu rgyus byas pa'i rig sngags thams cad shin+taM ku ru swAhA /
zhes sogs gong ltar brjod cing /
chu cung zad cig khar 'dzin du bcug nas rang gi lag na thogs pa'i sgro yi chun po'i dbus kyi nyi ma la gnas pa'i hUM dang rang gi thugs kha nas kyang 'od zer 'phros /
bsgrub bya'i sgo gsum gyi bar du gcod pa'i byad kha sogs ral gris ma chod pa dang /
phur bus ma thebs pa /
khrus kyis ma dag pa /
thams cad sgro yi chun pos bdas nas kha nang gi chu la thim par gyur /
ces brjod /
de nas hrIH Sh+Ti sngon du 'gro bas kun tu rgyus byas pa'i rig sngags thams cad a pA na ye swAhAH zhes sogs gong ltar brjod /
rtsa brgyud kyi dpal ldan bla ma dam pa rnams kyi zhes pa nas /
bden pa'i mthu la brten nas /
slob ma'am 'gro ba'am /
bsgrub bya 'di nyid la bar du gcod pa thams cad skad cig gis 'dir mchis par gyur cig gtor ma byin gyis brlabs /
saM b+ha ras bgegs la bsngo /
suM b+ha ni brjod cing kha nang gi chu phyir dor ba'i chu ting lo changs bu rnams kyis slob ma la lan gsum phyir bskor /
hUM mdzad kyi phyag rgyas 'ching nas /
rtsa brgyud kyi bla ma zhes pa nas bden pa'i mthu la brten nas slob ma 'di la gnod cing 'tshe bar byed pa'i gdon bgegs thams cad dri chu /
zas dri /
gos dri /
gdan /
gtor ma 'di rnams kyis tshim par gyis la rang rang gi gnas su song zhig gal te mi 'gro na ye shes kyi rdo rje me rab tu 'bar bas mgo bo tshal ba brgyar 'gas par 'gyur ro / /
zhes brjod la rol mo brdung /
suM b+ha ni dang las sngags brjod cing gu gul gyis bdug sgrub pa'i yungs kar gyis brab bo / /
de nas yul lugs dang bstun pa'i bkra shis pa'i gdan la gos gsar pa gyon te rgyan gyis spras la lag tu me tog thogs /
mgul lam dpung par srung 'khor ram /
srung skud ci rigs btags la slob dpon gyi thugs kha'i hUM las 'od zer phyogs bcur 'phros pas phyogs bcu'i rgyal ba sras bcas rdo rje'i rdul phra rab kyi rang bzhin du spyan drangs /
slob ma'i ba spu'i sgo nas thim pas slan chad byad kha sogs mi mthun pa'i phyogs kun gyis glags mi rnyed pa'i go cha chen pos byin gyis brlabs par gyur /
zhes brjod la gnas lnga yan lag rnams su rdo rje rgya gram bzhag pa sngon du 'gro bas /
kun tu rgyus byas pa'i rig sngags thams cad r+k+Sha r+k+Sha zhes sogs gong ltar brjod /
sras bcas rgyal ba'i mkhyen brtse mthu stobs@# / /
dang /
ting 'dzin sngags dang phyag rgya'i byin brlabs kyis /
slob ma 'di dag bdag gis bsrung zin gyis / /
mi mthun phyogs las rnam par rgyal gyur cig /
ces brjod la me tog 'thor /
gzhan yang bsngo smon dang bkra shis kyi tshig 'brel chags shing byin che ba blo dang bstun te brjod par bya'o / /
'dir smras pa /
rnyed bkur snyan grags tsam zhig don gnyer nas / /
chos la dbang za'i rang bzos ma bslad par / /
rgyud dang grub chen bla ma'i dgongs pa bzhin / /
byad 'grol cho ga bdud dpung 'joms 'di smras / /
'di ltar bsgrubs la nongs pa'i tshogs mchis na / /
chos nyid dmigs med ngang du bshags byas te / /
rnam dkar mchis des bdag kyang bltos bcas rnams / /
byang chub go 'phang thob pa'i rgyu ru bsngo / /
zhes byad grol gyi cho ga nyung ngu rnam gsal zhes bya ba 'di ni bla ma dam pa gong ma rnams kyi gsung sgros dang phyag len mthong ba brgyud pa ltar snar thang byang chen bla ma gnas brtan sku skye dge slong blo bzang bstan 'dzin gyis chu stag hor zla gsum pa'i tshes bco lnga'i nyin dben gnas byang chub chen po'i pho brang du bsdebs pa'i yi ge pa'ang nye 'khor ba zhig go / / / /
! rgyal ba bskal bzang rgya mtshos mdzad pa'i gser skyems dang /
rgyal po'i bar chad sel phyir gyi gser skyems 'bul tshul bzhugs so / / / /
rgyal ba bskal bzang rgya mtshos mdzad pa'i gser skyems 'bul tshul ni /
rtsa brgyud bla ma bgrang yas dkyil 'khor gyi / /
yi dam dkon mchog mchod 'os ma lus la / /
'dod yon rgya mtsho'i gser skyems mchod pa 'di / /
'bul lo 'phrin las 'dod don grub par mdzod / /
gnas gsum mkha' 'gro dkar phyogs skyong ba yi / /
srung ma dam can dpung dang bcas pa la / /
'dod yon rgya mtsho'i gser skyems mchod pa 'di / /
'bul lo 'phrin las 'dod don grub par mdzod / /
dmigs yul mthu chen dreg pa'i sde dpon sogs / /
phyogs 'dir gnas pa'i sde brgyad ma lus la / /
'dod yon rgya mtsho'i gser skyems mchod pa 'di / /
'bul lo 'phrin las sdong grogs ma lus mdzod / /
mchod sbyin gtor ma 'di bzhes la / /
zhes sogs brjod par bya'o / /
rgyal po'i bar chad sel phyir glo bur gser skyems 'bul tshul ni /
rin po che'i snod du chang gtsang ma blug dkar gsum mngar gsum /
rin chen brdar ba ma gtogs 'bru yi rigs mi blug oM AH hUM /
zag pa med pa ye shes kyi bdud rtsir gyur /
zhes byin gyis brlabs nas /
rang nyid rta mgrin du gsal la /
g.yon gser skyems dang /
g.yas rdo rje'i sne la dar nag btags te g.yab cing /
dbyangs dang bcas pas 'di skad du /
hUM /
chos kun rang bzhin stong pa'i ngang nyid las / /
mkha' la chu 'dzin gsar du 'khrig pa bzhin / /
rgyal po sku lnga gsang yum blon por bcas / /
'khor bcas gnas 'dir myur byon sa ma dzaH /
'bod pa'i brda thabs g.yab dang g.yob byed na / /
dbyar gyi char sprin bzhin du lang long byon / /
dgun gyi 'thor rlung bzhin du 'tshub cing byon / /
dbyar rnga'i sgra bzhin 'ur 'ur chem chem byon / /
padma ka ma la ya staM /
hUM / /
gser skyems gtsang ma phud kyi mchod pa 'di / /
dbus phyogs mchong gi pho brang yangs pa nas / /
thugs kyi rgyal po brgya byin rgyal po dang / /
yum gcig shin taM ro zan mthu mo che / /
blon po srog @# / /
bdag bka' yi bya ra pa /
ru 'dren sde bzhi btsan rgod tsi'u dmar / /
sprul pa yang sprul dregs pa sde brgyad la / /
gsol lo mchod do 'phrin las rnam bzhi sgrubs / /
zhes rol mo bya gser skyems mchod /
hUM /
gser skyems gtsang ma phud kyi mchod pa 'di / /
shar phyogs dung gi pho brang yangs pa nas / /
sku yi rgyal po mon bu pu tra ste / /
gsang ba'i yum gcig bdud mo ro langs ma / /
bka' yi blon po bya khri mig gcig po / /
ru 'dren sde bzhi btsan rgod tsi'u dmar / /
sprul pa yang sprul dregs pa'i sde brgyad la / /
gsol lo mchod do 'phrin las rnam bzhi sgrubs / /
hUM /
gser skyems gtsang ma phud kyi mchod pa 'di / /
lho phyogs gser gyi pho brang yangs pa nas /
yon tan rgyal po gnod sbyin shing bya can / /
gsang ba'i yum gcig gser gyi spu gri ma / /
bka' yi blon po bya rgod thang nag ste / /
ru 'dren sde bzhi btsan rgod tsi'u dmar / /
sprul pa yang sprul dregs pa sde brgyad la / /
gsol lo mchod do 'phrin las rnam bzhi sgrubs / /
gnas chung chos skyong la sger du 'bul na 'di mang du bya ba yin no / /
hUM /
gser skyems gtsang ma phud kyi mchod pa 'di / /
nub phyogs byu ru'i pho brang yangs pa nas / /
gsung gi rgyal po dgra lha skyes gcig pu / /
gsang ba'i yum gcig mdzes byed padma skyes / /
bka' yi blon po rdo rje grags ldan te / /
ru 'dren sde bzhi btsan rgod yang le ber / /
sprul pa yang sprul dregs pa sde brgyad la / /
gsol lo mchod do 'phrin las rnam bzhi sgrubs / /
hUM /
gser skyems gtsang ma phud kyi mchod pa 'di / /
byang phyogs g.yu yi pho brang yangs pa nas / /
'phrin las rgyal po zhal gsum mi po che / /
gsang ba'i yum gcig bdud bza' smin dkar ma /
bka' yi blon po pu tra nag po ste / /
ru 'dren sde bzhi btsan rgod yang le ber / /
sprul pa yang sprul dregs pa sde brgyad la / /
gsol lo mchod do 'phrin las rnam bzhi sgrubs / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
don rnams gang dag bsam pa kun / /
de dag thams cad ci rigs par / /
thogs pa med par 'byung gyur cig /
ces brjod /
rgyal po dpe har la mang du 'bul dgos na tha ma 'di lan mang du bya'o / / / /
