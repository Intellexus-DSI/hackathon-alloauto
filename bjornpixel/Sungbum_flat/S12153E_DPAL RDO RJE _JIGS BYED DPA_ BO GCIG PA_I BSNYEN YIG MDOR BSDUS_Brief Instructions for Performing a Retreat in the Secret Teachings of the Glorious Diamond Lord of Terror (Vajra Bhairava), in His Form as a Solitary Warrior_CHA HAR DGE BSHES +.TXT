@## / /
ngag gi dbang phyugs 'jam dpal dbyangs / /
dpag med yon tan kun ldan gyi / /
bshes gnyen tshul bzung btsong kha pa / /
gsol ba 'debs pos byin gyis rlobs / /
rnam dkar dge ba'i sa bon rnams / /
bla ma'i byin rlabs nyi 'od dang / /
smon lam chu rgyun tshogs pa las / /
smon 'bras lo tog smin gyur cig /
bdag ni tshe rabs thams cad du / /
ngan song gnas su mi skye bar / /
rnam smin yon tan brgyad ldan gyi / /
dal 'byor rten bzang thob par shog /
rgyal bstan spyi dang khyad par du / /
dge ldan ring lugs rnam dag 'di / /
gang du je bzhin dan ba der / /
rtag tu skye ba len par shog /
lhag par rje btsun bla ma des / /
'bral med rjes su bzung ba'i mthus / /
mdo sngags lam bzang mthar phyin @# / /
te| |'gro rnams gong du 'dren par shog /
gnas skabs su yang 'dod pa'i don / /
gang bsam chos bzhin grub pa dang /
mi 'dod dngos po kun zhe nas / /
nyin mtshan chos kyis 'da' bar shog /
rtag tu rgyal bstan dar zhing rgyas / / /
bstan 'dzin mchog rnams zhabs pad brtan / /
'gro kun duH khas ma mnar bar / /
bde skyid bzang pos 'tsho bar shog / / /
ces pa 'di ni tshogs chen dbu mdzad dad brtson rnam dpyod dang ldan pa dge slong dge 'dun rgyal mtshan grwa tshang dbu mdzad dad brtson shes rab gyi nor dang ldan pa'i dge slong blo bzang gsang sgrub gnyis kyis 'di lta bu zhig dgos zhes nan tan chen pos bskul ba'i don du /
bla ma'i yon tan che chung ji ltar yin kyang slob mal dag snang 'di ltar sbyong dgos pa ni /
mdo rgyud man ngag kun gyi dgongs don yin gshis / /
dgos ba'i dbang gis mi rung ba med dam snyam ste sprang btsun ! ngag dbang dpal ldan gyis sug bris su bgyis pa'o / / / /
