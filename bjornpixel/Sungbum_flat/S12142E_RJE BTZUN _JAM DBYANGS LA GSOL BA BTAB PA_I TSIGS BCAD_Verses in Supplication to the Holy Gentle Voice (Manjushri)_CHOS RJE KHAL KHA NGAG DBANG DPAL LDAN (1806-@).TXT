@# / /
rje btsun 'jam dbyangs la gsol ba btab pa'i tshigs bcad bzhugs so / /
@## / /
rab 'byams rgyal ba'i mkhyen brtse nus gsum gyi / /
yon tan gcig bsdus lha mo'i skur shar nas / /
'phrin las rnam bzhi'i sgo 'phar phye mdzang pa'i / /
'phags mchog sgrol ma'i zhabs la gus phyag 'tshal / /
srid pa'i skyon spangs mtshon pa'i pang dkar dang / /
rmongs pa'i mun sel mtshon pa'i zla gdan la / /
srid zhir mi gnas mtshon phyir ba rkyangs bskum kyis / /
legs par zhugs pa'i mtshon don dran pas 'dud / /
'gro ba'i re ba skong ba'i mchog sbyin dang / /
'jig pa kun las skyobs pa'i skyabs sbyin gyis / /
srid pa'i bde la chags par mi rigs bar / /
ston phyir ut+pal sngon po 'dzin la 'dud / /
'gro rnams bag yod tshul la sbyar ba'i phyir / /
rnam bkra dar gyi na bza' mdzes par gsol / /
dang ldan rnams kyi 'dod /
@## / /
pa sgrub pa'i phyir / /
rin thang che ba'i rgyan gyis brgyan la 'dud / /
mos ldan 'chi bdag g.yul las rgyal ba'i phyir / /
bla ma 'od dpag med pas spyi bor brgyan / /
las bzhi lhun gyis 'grub par byed pa'i phyir / /
mar gang mdeg 'chang khyod la phyag 'tshal lo / /
zhing khams kun tu 'bang pas btsal na yang / /
khyod las lhag pa'i skyabs sa ma mchis pas /
res gzhan na med do thugs rjes bzungs / /
srid zhi'i 'jigs las myur du skyong tu gsol / /
gnas skabs su yang nang gdon par chad zhi / /
tshe dang bsod nams dpal 'byor legs tshogs rgyas / /
brtan g.yo ma lus bdag gi dbang du bsdus / /
dgra bgegs bsam sbyor ngan pa bzlog par mdzod / /
bcom ldan 'das ma rje btsun sgrol ma la / /
mkhyen brtse nus gsum dpag tu ma mchis pas / /
dad ldan bdag gis ji ltar 'dod pa'i don / /
bsam bzhin myur du 'grub par mdzad du gsol / /
de ltar lhag pa'i lha mo khyod nyid la / /
rtse gcig gus pas gsol ba btab pa'i mthus / /
'gro kun rje btsun sgrol mas rjes bzung ste / /
zhing mchog bde ba can du skye bar shog / /
ces pa 'di ni mgron bo'i rigs shing sA la lta bu'i rgyud du 'khrungs shing bla ma dkon mchog la mi phying ba'i dad pa dang ldan pa'i mi dbang mchog gi /
bka' bskul ba la rten nas btsun gzugs ngag dbang dpal ldan gyis sug bris su bgyis pa'o / /
