@# / /
dpal rdo rje 'jigs byed dpa' bo gcig pa'i dkyil 'khor gyi cho ga bdud dpung 'joms pa zhes bya ba bzhugs so / /
@## / /
na mo gu ru shrI badzra b+hai ra wA ya /
dpal rdo rje 'jigs byed dpa' bo gcig pa'i dkyil 'khor gyi cho ga bdud dpung 'joms pa zhes bya ba /
bde chen in+d+ra nI la'i ri bo la / /
mtshan dpe'i rgyu skar phreng ba'i do shal gyis / /
phyogs kyi 'khor lo ngo mtshar 'bum spro ba'i / /
dpal chen rdo rje 'jigs byed zhabs sen gyi / /
ge sar rgyas pa'i padmo la btud nas / /
de yi dkyil 'khor cho ga rin chen phreng / /
rgyud dang grub chen rgyal ba gnyis pa yi / /
gdams pa'i mtsho las bdag gis blangs te spel / /
'dir dpal rdo rje 'jigs byed dpa' bo gcig pa'i dkyil 'khor gyi cho ga la /
sa chog sta gon dang bcas pa'i rnam gzhag bcu gsum ma gsum gyi dkyil chog rin chen phreng ba las @# / /
'khor rnams 'dor ba dang /
dpa' bo gcig pa'i yab rkyang gi bskyed chog /
len pa'i khyad par sbyar te shes par bya zhing /
dkyil 'khor bsgrub pa'i tshul ni /
rje thams cad mkhyen pas grub chen gyi dgongs pa bzhin du /
sgrub thabs bdud las rnam rgyal bka' stsal ba ltar yin la /
de yang bdag mdun 'jug pa gcig pa'i dbang du byas pa'i dbang len pa la 'jug na rang nyid gtso bo las bye ba'i tshul du byas nas /
bla ma dang gtso bo tha mi dad par mos /
las bum gyi nang du'ang dpa' gcig zhal gcig phyag gnyis pa byed pa 'di'i khyad do / /
'dir ni dkyil chog gi ngag 'don gyi rim pa tsam zhig /
rgyal ba gnyis pa'i bcu gsum ma gsum gyi dkyil chog las blangs te bdag nyid kyis dbang ji ltar thob pa'i tshul zhig brjod par bya'o / /
des na 'di la gnyis /
dkyil 'khor du 'jug pa dang /
zhugs pa la dbang bskur ba'o / /
dang po ni /
dga' chen khyod bdag ston pa ste nas /
gzhug tu gsol /
rang nyid rdo rje 'jigs byed zhal gcig phyag gnyis par gyur /
A khaM bI ra hUM /
oM tsak+Shu X oM hrIH Sh+DIH X /
dkon mchog gsum la bdag skyabs mchi X /
sangs rgyas byang chub sems dpa' kun /
ces pa nas /
'das la dgod /
kye khyod su yin ci la dga' /
skal bzang bdag bde ba chen po la'o / /
sems can thams cad kyi don du X /
A khaM bIr hUM /
mahA ra ta X /
oM sarba ta thA ga ta pU dza u pa X /
tiShTHa swa maM /
oM gu ru tsar NAM X /
deng khyod de bzhin gshegs pa thams cad kyis byin gyis rlobs shig /
gshin rje gshed po bdag la X /
hrIH Sh+T+rIH sa bsangs /
swa b+hA was sbyangs /
stong pa'i ngang las rang nyid hUM las rdo rje hUM gis mtshan pa las /
dpal rdo rje 'jigs byed zhal gcig phyag gnyis kyis gri gug dang thod pa 'dzin pa /
g.yon brkyangs kyi stabs kyis bzhugs pa'i rkang pa'i 'og tu yaM las rlung gi dkyil 'khor X /
a dz+haiH hUM phaT /
tiShTHa badzra /
yang dag pa yi X /
rang nyid dkyil 'khor gyi nang du zhugs /
gtso bo'i mdun du gnas par gyur /
pra tI ts+tsha X /
oM prati X /
rang gi snying gar X /
he badzra pa shya /
dpal rdo rje 'jigs byed dpa' bo gcig pa'i rten dang brten par bcas pa'i dkyil 'khor mngon sum du mthong bar gyur /
gnyis pa zhugs pa la dbang bskur ba la bzhi /
bum dbang gsang dbang /
shes rab ye @# / /
shes kyi dbang /
dbang bzhi pa'o / /
dang po ni /
rig pa'i dbang lnga zhu ba'i phyir /
thun mong du maN+Dal phul /
sangs rgyas shes rab X /
lan gsum gyis gsol ba btab /
hrIH Sh+T+rIH swa b+hA was sbyangs /
bdag dang dbang rdzas bum chu stong par gyur /
stong pa'i ngang las hUM dang rdo rje las mi bskyod pa sngon po zhes pa nas /
'khyud pa /
bla ma dang gtso bo tha mi dad pa'i thugs ka'i hUM gi 'od zer gyis rang bzhin gyi gnas nas bsgoms pa dang 'dra ba'i ye shes pa dang /
dbang gi lha rnams spyan drangs /
gnyis su med par gyur /
bla ma dang gtso bo tha mi dad pa'i thugs ka'i hUM gi /
zhes pa nas /
de ltar 'di la'ang stsal du gsol /
zhes gsol ba btab pas /
nam mkha'i rgyal ba yab yum snyoms par zhugs /
'dod chags chen po'i mes zhu ba'i byang chub kyi sems kyis slob ma mi bskyod par byas pa la dbang bskur /
dbang gi lha rnams kyis dbang rdzas kyis lha la dbang bskur X /
maM bskyod pas dbu brgyan par gyur /
zhes pa nas /
rnam par snang mdzad dang de'i rigs kyi dngos grub bsgrub pa la dbang bar byas so /
zhes pa'i bar rigs 'gre bya'o /
de nas rdo rje slob dpon gyi dbang gi don du maN+Dal /
gang gi bdag ni khyod X /
shap+ta pratI ts+tsha badzra swAhA /
de nas sngags dbang nas dbugs dbyung gi bar bya /
de ltar dkyil 'khor bzhi las rdul tshon X /
gnyis pa ni /
byang chub rdo rje X /
bla ma dang gtso bo tha mi dad pa dpal rdo rje 'jigs byed sems dpa' gsum brtsegs can du gyur /
gtso bo'i gsang gnas X /
phaT kyis bkag pa /
gtso bo'i rigs bdag gi yum mA ma kI'i gsang gnas X /
phaT kyis bkag pa /
de dang gtso bo gnyis snyoms par zhugs pa'i dga' ba'i sgras sangs rgyas yab yum dpag tu med pa spyan drangs /
zhes pa nas /
nus pa khyad par can bzhag go /
gsum pa ni| byang chub rdo rje gsum dang /
gzungs ma yid 'ong 'di de ni nas /
myang bar gyis /
zhes gsungs nas /
shes rab ma gtad pas /
lha mo des /
dri chen dri chu X nas yin nam ci /
zhes 'dri bal /
dri chen dri chu X /
tsum+ba ni| zhes brjod pas /
lha mo de dgyes nas /
zhes pa nas /
b+ha dza mo k+Sha ho /
zhes gsungs par gyur /
rang nyid hUM dang rdo rje las /
dpal rdo rje 'jigs byed zhal dgu phyag so bzhi zhabs bcu drug pa'i rnam pa can du gsal bar gyur /
rig ma stong pa nyid du gyur /
stong pa'i ngang las hUM las gri gug hUM gis mtshan pa yongs su gyur pa las /
yum ro langs ma sngon po gri gug dang thod pa 'dzin par gyur /
rang gi gsang gnas X /
phaT kyis bkag pa /
oM sarba ta thA ga ta a nu rA ga na swa b+hA wa A dma konya haM /
zhes gsungs nas /
khyad par can bzhag go /
bzhi pa ni /
maN+Dal X /
khyod zhabs X /
de yang nas /
dbang bzhi pa yin no / /
de ltar X /
byas @# / /
so| de nas mjug gi bya ba rnams /
bcu gsum ma gsum gyi dkyil chog ji lta ba bzhin bya'o / /
gzhan la dbang bskur ba'i tshig gi brjod tshul dang /
dmigs pa yid la byed tshul /
rdo rje 'chang chen po'i lam gyi rim pa las shes par bya'o / /
'jigs byed dpa' bo gcig pa'i dbang bzhi mi 'thad par 'dod pa'i log rtog yod kyang /
'jigs byed bcu gsum ma'i sgrub thabs za ma tog gi lung la brten pa'i rigs pa yang dag gis sgrub tu yod cing /
gzhan yang /
dpa' gcig gi skor gyi rgya gzhung tshad ldan du ma'i lung dang rigs pas sgrub tu yod pas yi ges 'jigs pas ma spros kyang /
mkhas pa rnams kyis yid brtan par 'os pa'i gnas su mchi'o / /
gang gi mtshan snyan tsam gyi dbyar skyes rnga / /
'thor rlung drag po'i mdun sar sprin tshogs bzhin / /
mi bzad bdud dpung bye ba 'bum 'joms pa / /
khyab bdag dpal ldan rdo rje 'jigs byed do / /
de nyid dpa' bo gcig pa'i dkyil 'khor gyi / /
cho ga'i ngag 'don bdud dpung kun 'joms 'di / /
rgyud dang grub chen bla ma'i man ngag bzhin / /
chos kyi rgyal mtshan zhes byas legs par bsdebs / /
'di las 'ongs pa'i rnam dkar dge ba'i mthus / /
thog med dus nas bskyangs pa'i drin can rnams / /
phyi nang gsang ba'i gshin rje las rgyal te / /
'jam dpal dpa' bo'i go 'phang myur thob shog /
ces dpal rdo rje 'jigs byed dpa' bo gcig pa'i dkyil chog bdud dpung kun 'joms zhes bya ba 'di ni /
mdo sngags rab 'byams smra ba'i ri khrod pa bsod nams rgyal mtshan gyis bskul ba'i dor /
gshin rje'i gshed kyi rnal 'byor pa blo bzang chos kyi rgyal mtshan zhes pas /
slob dpon padma dbyung gnas kyi sgrub pa'i gnas mchog tu grags pa za bu lung gi bya 'dab mi tshor rdo rje skyes grags kyi logs su sbyar ba'o|| ||mang+galaM / /
! oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / / / /
