! / /
na mo gu ru b+dz+ra b+hair wA ya /
dam can chos kyi rgyal po phyi sgrub kyi rjes gnang bya tshul ni /
yid mthun gyi gnas su stegs kyi khar maN+D+hal la rdul tshon gyis dkyil 'khor dkar po zlum po mthar me ris bskor ba'i dbus su chos 'byung mthing nag mdun rang la bstan pa /
de'i dbus su thod dbyug yas mtshan pa la mdun nas g.yas skor du /
oM kA la rU pa hUM phaT kyis bskor ba dang| dkyil 'khor dkar po'i zla kham gsum la yi dam gyi snying po re bcas dbu phyir bstan du bri /
sngags rnams bri ba ma grub kyang 'gal ba med /
de'i steng du many+ji la bskyed gtor gru gsum sha khrag dang dar nag gis brgyan pa bzhag /
de'i mtha' skor du phyi mchod dang mdun du 'bul gtor zlum po / /
rang gi mdun du cang te'u /
rdor dril /
nang mchod /
las bum /
'thor 'bru sogs bshams /
dpal rdo rje 'jigs byed kyi bdag bskyed rgyas bsdus ci rigs bsgom /
las sngags kyis bsang chu sgrub /
mchod gtor rnams yi dam ltar byin gyis brlab /
rten gtor las snangs kyis bsangs /
swa b+hA was sbyangs /
stong pa'i ngang las mdun du chos 'byung gru gsum mthing nag yangs shing rgya che ba'i nang du padma dang nyi ma dang dgra bgegs rnams kyi snying gnas brdzis pa'i ma he rab tu khros pa'i gdan gyi steng du + /
gyen du langs pa'o /
de'i g.yan du tsA dang rtse gsum las+ /
yab yum gnyis kyi 'khor du ya ba te dang pho nya mo la sogs pa gshin rje pho mo'i tshogs kyis bskor ba /
gtso 'khor thams cad kyi spyi bor oM + /
brtse ba'i thugs kyis gnas 'dir gshegs su gsol / /
oM hrIH Sh+D+hIH wi kri tA na na hUM phaT + /
sa ma ya staM /
oM kA la rU pa sa pa ri wA ra ar+g+hAM nas /
shap+ta pra tI ts+tsha hUM swA hA /
oM kA la rU pa oM AH hUM /
oM tsa muN+DI oM AH hUM /
ya ba ti la sogs pa gshin rje pho mo'i tshogs 'khor dang bcas pa rnams kyi zhal du oM AH hUM /
'jam dpal bka' nyan bstan srung na /
zhes sogs kyis bstod /
yab yum gnyis kyi sngags bzla /
chos kyi rgyal po yab yum 'khor dang bcas pa rnams kyi zhes sogs kyis gtor ma phul la sngar bzhin phyi nang gi Umchod pa 'bul /
hUM| 'chi bdag nag po lho phyogs kyi / /
zhes sogs kyis bstod bskul byas la bsgrub bo / /
de nas mtshan ldan gyi slob ma rnams khrus byang na phyag dang m+N+Dal phul te 'khod pa la /
spyi dang bye brag gi chos bshad sngon du 'gro bas /
bla ma yi dam du gsal ba la rjes gnang gi don du /
bcom ldan thugs rjes gdug pa 'dul /
brtse chen sna tshogs skur @# / /
sprul ba / /
bcom ldan bdag nyid chen po ste / /
khyed kyis bdag la dbang bskur gsol / /
zhes lan gsum gyi gsol ba gdab /
de nas gnas khang gshin rje'i grong khyer /
slob dpon rdo rje 'jigs byed| gtor rten chos rgyal 'khor bcas su ngo sprad nas /
dkon mchog gsum la bdag skyabs mchi / /
zhes sogs gsum gyis skyabs 'gro /
sdig bshags /
yi rangs /
don dam sems bskyed /
smon siMs /
'jug sems bsngo ba ste sngags lugs kyi bdun rnam dag bya /
sku'i rjes gnang gi don du /
dus gsum sangs rgyas thams cad kyi / /
sku yi rdo rje slob dpon gyis / /
bdag la gshin rje'i rgyal po yi / /
sku yi rjes gnang stsal du gsol / /
zhes lan gsum gsol ba btab /
slob ma rnams hrIH Sh+DiH sa bsangs /
swa b+hA was sbyangs /
stong pa'i ngang las slob ma rnams kyi go sar sna tshogs padma dang zla ba dang nyi ma'i gdan gyi steng du slob ma rnams re re nas dpal rdo rje 'jigs byed chen po sku mdog mthing nag zhal dgu + klong dkyil na bzhugs pa /
dam tshig sems dpa'i thugs kar zla gdan la + /
'od zer lnga 'phro ba /
de'i mig gnyis su k+ShaM + /
thugs kar hUM gis mtshan par gyur /
ces 'jigs byed dpa' bo gcig par bskyed /
de nas mdun gyi chos kyi rgyal po'i phyag dang slob ma rnams kyi lag pa sbrel ba'i mtshon byed du slob ma'i lag pa g.yas su thod dbyug dang| g.yon du zhags pa dngos sam dmigs pas gtad la /
dam can gshin rje'i rgyal po khyod kyis /
gshin rje gshed kyi rnal 'byor pa 'di zhes bgyi ba'i lus kyi rkyen ngan bar chad thaMs cad bsal nas 'phrin las gang bcol ba thams cad sgrubs shig /
ces bka' bsgos pa ltar zhal gyis bzhes par bsam /
gshin rje gshed kyi rnal 'byor pa 'di zhes bgyi bas kyang dam can gshin rje'i rgyal po la lus kyi sgo nas mchod pa dang 'dud par gyis shig /
slob mas kyang de bzhin du bgyi'o / /
zhes khas len no / /
gsung gi rjes gnang gi don du /
dus gsum sangs rgyas thams cad kyi / /
gsung gi rdo rje slob dpon gyis / /
bdag la gshin rje'i rgyal po yi / /
gsung gi rjes gnang stsal du gsol / /
gsum /
mdun bskyed kyi chos kyi rgyal po'i thugs ka nas sngags 'phreng kha dog mthing nag 'od zer drag la rtsub pa 'phro ba zhig byung ba zhal nas thon /
slob ma rnams 'jigs byed du gsal ba'i lte bar nyi gdan la gnas pa'i ya yig mthing nag la thim pas srog snying nus mthu ma lus pa thob par bsam la /
oM kA la rU pa hUM phags /
ces sngags brgya rtsa brgyad kyi rjes zlos byed du bcug nas /
dam can gshin rje'i rgyal po khyod kyis /
gshin rje gshed kyi rnal 'byor pa 'di zhes bgyi ba'i ngag gi rkyen ngan bar chad @# / /
thams cad bsal nas 'phrin las gang bcol ba thams cad sgrubs shig /
ces bka' bsgos pa ltar zhal gyis bzhes par bsam /
gshin rje gshed kyi rnal 'byor pa 'di zhes bya bas kyang dam can gshin rje'i rgyal po la ngag gi sgo nas mchod pa dang bstod par gyis shig /
slob mas kyang de bzhin du bgyi'o / /
zhes khas le no / /
thugs kyi rjes gnang gi don du /
dus gsum sangs rgyas thams cad kyi / /
thugs kyi rdo rje slob dpon gyis / /
bdag la gshin rje'i rgyal po yi / /
thugs kyi rjes gnang stsal du gsol / /
gsum /
gtor rten slob ma rnams kyi lag tu gtang nas dril gsil dang bcas te /
dam can gshin rje'i rgyal po khyod kyis /
bcom ldan 'das dpal rdo rje 'jigs byed chen po /
rje btsun 'jam pa'i dbyangs /
slob dpon dpa' bo rdo rje /
chos kyi rgyal po tsong kha pa chen po /
rtogs ldan 'jam dpal rgya mtsho /
mkhas grub dge legs dpal bzang /
zha lu pa legs pa rgyal mtshan /
ba so chos kyi rgyal mtshan /
grub chen chos rdo rje /
rgyal ba blo bzang don grub /
mkhas grub sangs rgyas ye shes| paN chen blo bzang chos kyi rgyal mtshan /
rje ngag dbang bstan 'dzin 'phrin las /
'jam dbyangs bzhad pa ngag dbang brtson 'grus /
mkhan chen ngag dbang blo bzang /
rje bsam gtan rgya mtsho| grub dbang blo bzang rgyal mtshan /
rtsa ba'i bla ma rje btsun dam pa blo bzang bstan 'dzin dpal bzang po la sogs pa rtsa brgyud kyi dpal ldan bla ma dam pa rnams kyi bka' dang dam las ma 'da' bar /
gshin rje gshed kyi rnal 'byor pa 'di zhes dgyi ba la sogs pa rnams kyi yid kyi rkyen ngan bar chad thams cad bsal nas /
'phrin las gang bcol ba thams cad sgrubs shig /
ces bka' bsgos pa ltar zhal gyis bzhes te /
'khor rnams 'od du zhu nas gtso bo la thims /
gtso bo dgyes bzhin du slob ma rnams kyi lta bar thims par gyur /
dzaH hUM baM hoH zhes brjod /
gshin rje gshed kyi rnal 'byor pa 'di zhes bgyi ba la sogs pa rnams kyis kyang dam can gshin rje'i rgyal po la yid kyi sgo nas mchod pa dang dad par gyis shig /
slob ma rnams kyis kyang de bzhin du bgyi'o / /
zhes khas len no / /
mjug tu /
dam tshig khas len /
lus dang maN+Dal 'bul ba /
bsngo smon shis brjod rnams spyi ltar bya'o / /

