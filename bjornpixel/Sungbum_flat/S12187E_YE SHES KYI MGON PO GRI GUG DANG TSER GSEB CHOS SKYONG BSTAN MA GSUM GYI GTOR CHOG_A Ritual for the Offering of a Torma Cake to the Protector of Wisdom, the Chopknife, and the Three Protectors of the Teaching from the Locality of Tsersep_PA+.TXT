@# / /
ye shes kyi mgon po gri gug dang tsher gseb chos skyong bstan ma gsum gyi gtor chog bzhugs so / /
@## / /
swa sti /
ye shes kyi mgon po gri gug la mchod gtor 'bul tshul dngos grub kun stsol zhes pa /
dpal gshin rje'i gshed kyi lha tshogs la phyag 'tshal lo / /
de la 'dir mgon po gri gug la mchod gtor 'bul tshul ni /
rang 'jigs byed lta bu'i nga rgyal la gnas bzhin pa'i ngang nas /
nang mchod mchod gtor rnams byin gyis brlabs la /
chos skyong bskyed pa ni /
swa b+hA was stong par sbyangs /
stong pa'i ngang las rang gi mdun du sna tshogs padma 'dab ma brgyad pa'i lta bar /
raM las nyi ma dang ro gdan gyi steng du /
hUM las gri gug hUM gis mtshan pa /
de las 'od 'phros /
dgra bgegs gdug pa can thams cad tshar bcad tshur 'dus yongs su gyur pa las /
dpal ye shes kyi mgon po gri gug sku mdog mthing nag zhal gcig phyag gnyis pa /
@## / /
phyag g.yas 'bar ba dang bcas pa'i gri gug dgra bgegs kyi klad la 'phyar zhing /
g.yon gdug pa'i khrag gis gang ba'i thod pa thugs kar 'dzin pa /
zhal rab tu gdangs shing mche ba rnam par gtsigs pa /
spyan gsum dmar la zlum pa glog ltar 'khyug cing khro gnyer shin tu bsdus pa /
smin ma dang smar dmar ser rab tu 'bar zhing dbu skra kham ser gyen du brdzes pa /
thod skam lnga'i dbu rgyan dang khrag 'dzag pa'i mgo phreng lnga bcu'i do shal can /
sbrul dang rus pa'i rgyan gyis brgyan pa /
stag gi pags pa'i sham thabs can /
sku la dar nag gi 'jol ber gsol bal gser gyi ska rags bcing pa /
zhabs g.yas bskums shing g.yon brkyangs pa'i stabs kyis ye shes kyi me rab tu 'bar ba'i dbus na bzhugs pa /
de'i g.yas su sna tshogs padma dang nyi ma dang ro'i gdan gyi steng du hUM las tsan+dan gyi be nga chen hUM gis mtshan pa /
de las 'od 'phros /
dgra bgegs gdug pa can thams cad tshar bcad /
tshur 'dus yongs su gyur pa las dpal nag po chen po sku mdog mthing nag zhal gcig phyag gnyis pa /
g.yas tsan+dan gyi beng chen gsang sgo gsum pa bsnams pa'i sgo gsum nas bdud 'dul gyi dmag dpung nyi khri chig stong 'phro ba /
g.yon pa khrag gis gang ba'i thod pa 'dzin pa /
zhal rnam par 'gyur zhing mche ba rnon po bzhi gtsigs pa /
smin ma dang sma ra dmar ser gyen du 'khyil zhing /
dbu skra kham ser gyen du brjes pa'i ral pa'i thor tshugs la sbrul gyis bcing pa /
thod skam lnga'i dbu rgyan dang khrag 'dzag pa'i mgo bo rlon pa lnga bcu'i do shal can /
sku la dar nag gi 'jol bar la gsar gyi ska rags kyis bcing pa gsol pa /
zhabs la sag lham man pas pa /
zhabs g.yas bskums shing g.yon brkyangs pa'i stabs kyis bzhugs pa /
ye shes mgon po'i g.yon du b+h+yauH las ma gcig 'dod pa khams kyi dbang phyug ma sku mdog mthing nag /
phyag g.yas ral gri me lce'i 'khor lo can dang /
g.yon ne'u le'i rkyal pa 'dzin pa /
snyan g.yas g.yon la seng ge dang sbrul gyis brgyan cing /
mi wags dang glang chen gyi ko bas stod g.yogs pa /
re lnga'i sham thabs can /
zhabs gnyis bong bu gwa pa'i steng na phyed skyil du bzhugs pa la lcags sgrog gis brgyan pa /
mgon po bang gi g.yon du b+h+yoH las dpal ldan re ma ti dre'i rta la chibs pa /
srin mo khros pa'i gzugs can /
phyag g.yas bdud kyi khram bam dang /
g.yon nad kyi rgyal pa bsnams pa /
snyan g.yas la seng ge dang g.yon la sbrul gyis brgyan cing /
thod skam lnga'i dbu rgyan dang /
mi mgo rlon pa lnga bcu'i do shal can /
spyi bor zla ba dang /
lte bar nyi ma'i dkyil 'khor 'char ba /
khrag gi @# / /
thig le dang zhag gi sor ris thal chen gyi tshom bus brgyan pa /
de dag gi 'khor du nag po stong /
sha za 'bum /
ma mo bye ba /
dam can rgya mtsho'i tshogs dang bcas pas bskor ba /
de rnams kyi spyi bor oM dkar po /
mgrin par AH dmar po /
thugs kar hUM sngon po de las 'od zer 'phros /
'og min gyi gnas dang bsil ba'i tshal gyi dur khrod chen po nas /
mgon po 'khor dang bcas pa spyan drangs /
mngon sum du mdun gyi nam mkhar byon par bsam mo / /
rol mo spos dud dang bcas /
hUM /
rang bzhin chos kyi sku las ma g.yos kyang / /
chos 'khor gnyen po bsrung zhing skyong ba'i phyir / /
chos dbyings rnams par dag pa'i zhing khams nas / /
mgon po 'khor bcas gnas 'dir gshegs su gsol /
shrI ma hA kA la ye /
sa pa ri wA ra a hya hi sa ma dzaH dzaH hUM baM hoH dam tshig pa dang gnyis su med par gyur /
de nas dam tshig gi phyag rgya rdo rje rtse gcig pa bstan la /
oM shrI ma hA kA la ye /
ma hA kA li de bI ye /
sa ma ya ma nu sma ra ye /
sa ma ya ma ti kra mA ya /
rak+ShA n+tu /
mgon po 'khor dang bcas pa dam tshig gi rim pa la gnas par mdzod cig /
ces dam la bzhag /
hUM /
bstan la gnod byed dgra bo rnams / /
bsgral ba'i khrag gi rgya mtsho dang / /
lha rdzas yid 'ong mchod yon tshogs / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra ar+g+haM pra tI ts+tsha swA hA /
bstan la gnod byed dgra bo rnams / /
bsgral ba'i khrag gi rgya mtsho dang / /
lha rdzas yid 'ong zhabs bsil tshogs / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra pA dyaM pra tI ts+tsha swA hA /
dgra bo'i dbang po'i me tog dang / /
lha mi'i zhing kun yongs gang ba'i / /
mdzes pa'i me tog sna tshogs pa / /
bstan srungs 'khor dang bcas la 'bul oM shrI ma hA kA la ya sa pa ra wA ra puSh+pe pra tI ts+tsha swA hA /
sha chen dud pa'i bdug spos dang / /
gu gul nag po a ka ru / /
dri zhim bdug spos sna tshogs pa / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra d+hU pe pra tI ts+tsha swA hA /
zhun chen sbar ba'i mar me dang / /
sprin bral nyi zla'i 'od la sogs / /
gling bzhi'i mun sel snang byed tshogs / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra A lo ke pra tI ts+tsha swA hA /
ga pur gyis bsgos khrag zhag gi /
dri chab stong gsum yongs gang ba / /
dri chab bye brag sna tshogs pa / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra gan+d+he pra tI ts+tsha swA hA /
zhing bcu ma lus bsgral ba las / /
byung ba'i sha rus zhal zas dang / /
ro brgya'i bcud ldan zhal zas sogs / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra ni wi dya pra tI ts+tsha swA hA /
gsang ba'i rnga chung cad te'u / /
sil snyan dung dang rnga bo che / /
rngam brjid snyan pa'i rol mo'i tshogs / /
bstan srungs 'khor dang bcas la 'bul / /
oM shrI ma hA kA la ya sa pa ri wA ra shap+ta pra tI ts+tsha swA hA /
de nas nang mchod 'bul ba ni /
drin can rtsa ba dang brgyud par bcas pa'i dpal ldan bla ma dam pa rnams kyi zhal du @# / /
oM AH hUM /
yi dam dkyil 'khor gyi lha tshogs rnams kyi zhal du oM AH hUM /
oM shrI hA kA la oaM AH hUM gis mgon po gri gug dang /
oM shrI ma hA kA la rak+sha du beM dzaH oM AHhUM gis mgon po beng dang /
oM shrI de wI kA li de wI oM AH hUM gis lha mo gnyis dang /
shA sa nI mthar oM AH hUM gis 'khor spyi la 'bul /
de nas bshags pa bya ba ni /
bdag nyid kyi thugs ka'i hUM las 'od zer 'phros sku gsung thugs kyi lha tshogs mdung yi nam mkhar spyan drangs /
de rnams kyi gnas gsum las yi ge brgya pa dkar dmar mthing gsum byung /
rang dang mgon pa 'khor bcas kyi gnas gsum du thims pas /
rang gi sgo gsum gyi dam tshig nyams chags dang /
chos skyong 'khor dang bcas pa la de'i grib kyis 'phog pa dag par gyur bar bsams la /
yi ge brgya pa nyer gcig bzla /
hUM /
tshul bzhin bsten na dngos grub mchog stsol ba'i / /
rtsa brgyud bla ma'i tshogs rnams dgongs su gsol / /
thog med dus nas nongs pa ci bgyis rnams / /
gnod zhing 'gyod pa'i yid kyis mthol lo bshags / /
lhan cig skyes pa'i bde ba chen po'i dngos / /
dkyil 'khor lha tshogs bdag la dgongs su gsol / /
gsang sngags rdo rje theg pa'i sgor zhugs nas / /
dam tshig nyams chags ma lus mthol lo bshags / /
rang bzhin chos sku'i ngang las ma g.yos kyang / /
bdug pa 'dul phyir khro bo'i skur bstan pa / /
gri gug mgon po 'khor bcas dgongs su gsol / /
khyod kyi sku gsung thugs dang 'gal ba yi / /
log spyod bag med bdag gis gang bgyis dang / /
le lo'i dbang gis mchod gtor chag pa dang / /
dam nyams rdzas kyis log par mchod pa bshags / /
dpal ldan mgon po 'khor dang bcas rnams kyis / /
g.yel med bdag gi 'phrin las mdzad pa la / /
gtang rag ma phul bsgom bzlas g.yel la sogs / /
thugs dang 'gal ba ci bgyis mthol lo bshags / /
mdor na sgo gsum nyon mongs dbang gyur pa'i / /
'khrul zhing nongs pa'i tshogs rnams ci bgyis pa / /
rang rang ngo bo'i sgo nas ma grub pa'i / /
rang bzhin stong pa'i ngag dub shags par bgyi / /
zhes gdung shugs drag po'i sgo nas bshags pa bya / /
de nas bskang rdzas rnams /
swa b+hA wa stong par sbyangs / /
stong pa'i ngag las rang rang gi ming yig dang po thig les brgyan ba zhu ba las byung ba'i /
nag po chen po 'khor dang bcas pa mnyes par byed pa'i dam rdzas /
spyan gzigs / /
mchod pa'i bye brag bsam gyis mi khyab pa zhig /
nag po chen po 'khor dang bcas pa'i spyan lam du 'byung bar gyur cig /
oM sarba bid pU ra pU ra /
sU ra sU ra /
A wArta ya /
A wArta ya ho /
badzra s+pha ra na khaM /
zhes nam mkha' mdzod kyi sngags phyag rgya dang bcas pas byin gyis brlabs la /
rol mo dbyangs dang bcas pas 'bul ba ni /
hUM /
dpal ldan gri gug mgon po 'khor bcas la / /
lhan skyes bde ba chen po'i ye shes ni / /
yid 'ong dgyes pa'i mchod rdzas sna tshogs su / /
rab shar lha lam bkang te 'bul ba ni / /
dmar chen rak+ta'i rba rlabs mkha' la 'phyo / /
dgra bgegs dbang po'i me tog ri ltar spungs / /
sbar chen @# / /
dud pa'i sbyin gyis nam mkha' gang / /
zhun chen sgron me 'od zer stong 'bar 'dis / /
dpal ldang ri gug mgon po 'i thugs dam bskad / /
bde chen nag po chen po'i thugs dam bskad / /
ma cig 'dod khams dbang phyug thugs dam bskad / /
'khor tshogs dam can bsrung ma'i thugs dam bskad / /
'khor bcas bde ba chen pos mnyes gyur nas / /
rnal 'byor dam tshig nyams pa sos gyur cig /
dgra bgegs 'dud rigs bar chad zhi ba dang / /
mchod dang thun mong dngos grub ma lus stsol / /
ga bur khrag zhag sbyar ba'i dri cha ba dang / /
shi rus sna tshogs spungs pa'i zhal zas dang / /
'chi med bde ster bdud rtsi'i rgya mtsho dang / /
snyan brjid rol mo'i bye brag mtha' yas pas / /
dpal ldan gri gug mgon po'i thugs dam bskad / /
bde chen nag po chen po'i thugs dam bskad / /
ma gcig 'dod khams dbang phyug thugs dam bskad / /
'khor tshogs dam can bsrung ma'i thugs dam bskad / /
'khor bcas bde ba chen pos mnyes gyur nas / /
rnal 'byor dam tshig nyams chags sos gyur cig /
dgra bgegs bdud rigs bar chad zhi ba dang / /
mchod dang thun dngos grub ma lus stsol / /
rlung ltar myur mgyogs rtag nag rting dkar dang / /
drag po'i dang sgra bzhad pa'i g.yag rog dang / /
mdzes ldan lug nag dbyigs 'dzin gang ba dang / /
mkha' lam khyab ba'i bya nag tshogs rnams kyis / /
dpal ldan gri gug mgon po'i thugs dam bskad / /
bde chen nag po chen po'i thugs dam bskad / /
ma gcig 'dod khams dbang phyug thugs dam bskad / /
'khor tshogs dam can bsrung ma'i thugs dam bskad / /
'khor bcas bde ba chen pos mnyes gyur nas / /
rnal 'gyur dam tshig nyams chags so sgyur cig / /
dgra bgegs bdud rtigs bar chad zhi ba dang / /
mchog dang thun mong dngos grub ma lus stsol / /
dam nyams srog la rngam pa'i khyi nag dang / /
'jigs pa'i gzugs can gcan gzan sna tshogs dang / /
dgra bgegs dmag dpung 'joms pa'i dpal rtsal can / /
las byed mi nag gying pho'i tshogs rnams kyis / /
dpal ldan gri gug mgon po'i thugs dam bskad / /
bde chen nag po chen po'i thugs dam bskad / /
ma gcig 'dod khams dbang phyug thugs dam bskad / /
'khor tshogs dam can bsrung mi'i thugs dam bskad / /
'khor bcas bde chen pos mnyes gyur nas / /
rnal 'byor dam tshig nyams chags sos gyur cig /
dgra bgegs dud rigs par chad zhi ba dang / /
mchog dang thun mong dngos grub ma lus stsol / /
sra rtan mdzes pa'i rdo rje'i go khrab dang / /
rno ngar stobs ldan mtshon cha sna tshogs dang / /
thod skam dbu rgyan mi mgo'i phreng ba dang / /
rus pa'i rgyan sogs dur khrod chas rnams kyis / /
dpal ldan gyi gug mgon po'i thugs dam bskad / /
bde chen nag po chen po'i thugs dam bskad / /
ma gcig 'dod khams dbang phyug thugs dam bskad / /
'khor tshogs dam can bsrung ma'i thugs dam bskad / /
'khor bcas bde ba chen pos mnyes gyur nas / /
rnal 'byor dam tshig nyams chags sogs @# / /
gyur cig /
dgra bgegs bdud rigs bar chad zhi ba dang / /
mchog dang thun mong dngos grub ma lus stsol / /
rtag gtor rgyun gtor bsnyen cing sgrub pa dang / /
thugs dam gnad la bskul ba'i ting 'dzin dang / /
gling bzhi lhun po nyi zla rin chen bdun / /
sku gsung thugs dang bla med rten rnams kyis / /
dpal ldan gri gug mgon po'i thugs dam bskang / /
beng chen nag po chen po'i thugs dam bskang / /
ma gcig 'dod khams dbang phyug thugs dam bskang / /
'khor chogs dam can bsrung ma'i thugs dam bskang / /
'khor bcas bde ba chen pos mnyes gyur nas / /
rnal 'byor dam tshig nyams chags sos gyur cig /
dgra bgegs bdud rigs bar chad zhi ba dang / /
mchog dang thun mod dngos grub ma lus stsol /
ces thugs dam bskangs /
de nas bzlas pa ni /
rang gi thugs ka'i hUM las 'od zer 'phros /
mgon po gnyis kyi thugs kar nyi ma'i dkyil 'khor gyi steng du hUM dang /
lha mo gnyis kyi thugs kar b+h+yauHmthing nag gi mthar bzlas bya'i sngags kyis bskor ba la 'phog pas thugs rgyud rang dbang med par bskul /
bdag nyid kyis bskul ba'i las thams cad sgrub par bsams la /
ye shes mgon po la /
oM ma hA kA la ya ha na ha na hUM phaT /
ces dang /
mgon po beng la /
oM shrI ma hA kA la rak+Sha du beM dzaH zhes pa snying po dang /
gnyis ka'i rtsa sngags /
shA sa na'ang cung zad bzlas /
oM badzra rak+Sha re ma ti yak+Sha sa ma ya hUM phaT /
ces pa dang /
oM ru ru tsa phal ag shug me hUM phaT swA hA /
zhes pa gnyis gang mang bzlas /
de nas yi ge brgya pa bzlas nas lhag chad bskangs /
de nas gtor ma nang mchod ltar byin gyis brlabs nas 'bul ba ni /
gri gug mgon po 'khor dang bcas pa'i ljags hUM las skyes pa'i rdo rje rtse gcig pa dmar po 'od kyi sbu gu can du gyur pas gtor ma'i bcud thams cad rdubs te gsol bar bsams la /
oM shrI ma hA kA la ye /
shrI ma hA kA la /
rak+shan du beM dzaH shrI de wI kA lI de wI ye /
sa pa ri wA ra /
na maH sarba ta thA ga ta b+h+yo bi shwa mu khe b+h+yaH sarba tha khaM ut+pa te spa raNa hi maM ga ga na khaM gri h+Ne daM pa liM ta ya swA hA /
zhes pa bdun nam gsum tsam gyis gtor ma phul /
de nas mchod pa dang nang mchod phul nas 'phrin las 'chol ba ni /
hUM /
gtsang zhing gtsang mar sbyar ba'i mchod sbyin gyi gtor ma rgyan dam pa dang ldan pa /
kha dog dam pa dang ldan pa /
sa gzhi las rgya che ba /
dbus kyi ri rgyal las 'phang mtho ba gser gyi ri bdun las brjid chags pa /
nyi zla gza' skar las 'od gsal ba 'di nyid 'bul zhing bsngo ba'i gnas su gyur pa ni /
ma hA kA la mgon po gri gug nag po chen po 'khor dang bcas pa khyed rnams la 'bul lo / /
'di bzhes la sangs rgyas kyi bstan pa srungs /
dkon mchog gi dbu 'phang bstod /
chos mi nub pa'i rgyal mtshan tshugs /
khyad par du yang rnal 'byor pa bdag cag 'khor dang bcas pa rnams kyi 'gal rkyen thams cad sol /
mthun rkyen thams cad sgrubs /
dgra bgegs thams cad thul /
las bzhi'i 'phrin las thams cad yid bzhin du 'grub par @# / /
mdzod cig /
ces 'phrin bcol bya /
de nas rol mo dbyangs dang bcas pas bstod ba bya ba ni /
hUM /
chos nyid ngang las padma nyi ma'i steng / /
'jigs pa'i gzugs can zhal gcig phyag gnyis pa / /
brkyangs bskums stabs kyis bdug pa'i lus brdzis shing / /
'jigs pa rnams kyang 'jigs par mdzad la 'dud / /
bskal pa 'jig pa'i me ltar mi bzad pa'i / /
ye shes me dpung 'bar ba'i klong dkyil na / /
dam can rgya mtshos bskor ba'i dpa' bo khyod /
gar dgu'i nyams kyis rol par mdzad la 'dud / /
phyag g.yas rno zhing 'bar ba'i gri gug gis / /
dgra bgegs rtsad nas gcod pa'i 'phrin las mdzad / /
gdug pa'i khrag gis gang ba'i thod pa ni / /
g.yon pa'i phyag gis thugs kar 'dzin la bstod / /
rab brjid in+d+ra nI la'i ri bo'i rtser / /
dus mtha'i me chen gyen du mched pa bzhin / /
dbu skra dmar ser gyen du brjes pa yis / /
steng gi bgegs tshogs skrag par mdzad la 'dud / /
brkyangs bskums zhabs ni cung zad brdabs pas kyang / /
rgya mtsho'i gos can mtha' dag 'dar byed cing / /
'og phyogs bgegs dpung rdul du brlag mdzad pa / /
dpal ldan nag po chen po'i zhabs la 'dud / /
nyi zla 'bar ba'i sdang mig bgegs la gzir / /
khro gnyer rab bsdus smin ma glog ltar 'khyug /
ba spu dus mtha'i me ltar 'bar ba yis / /
bar gyi bgegs tshogs sreg par mdzad la 'dud / /
rab 'jigs zhal gyi char sprin nag po las / /
ljags kyi glog 'phreng kun nas rab 'khyug cing /
hUM dang phaT kyi 'brug sgra cher bsgrags nas / /
bdud kyi gnas rnams phye mar 'thag la 'dud / /
drag po'i dbugs 'phreng dus mtha'i rlung tshub bzhin / /
drag po'i sha khrag mche ba'i khyogs la len / /
drag po'i rkan rdeb 'jigs pa'i gang rgyangs kyis / /
bdud kyi srog rnams nges par 'gog la 'dud / /
'jigs rungs thod skam lnga yi dbu rgyan dang / /
khrag 'dzag mi mgo'i 'phreng ba'i do shal can / /
rus pa'i rgyan dang rin chen phreng ba dang / /
sbrul gdug rgyan gyis brgyan pa khyod la bstod / /
g.yas na ri bo 'gying 'dra brjid pa'i sku / /
legs ldan nag po zhal gcig phyag gnyis kyis / /
tsan+dan beng chen thod khrag 'dzin mdzad pa / /
dam tshig can gyi dgra lha khyod la 'dud / /
g.yon na dpal ldan 'dod khams dbang phyug ma / /
bong bu gzhon mi sdug 'jigs pa'i gzugs / /
zhal gcig phyag gnyis ral gri thod khrag 'dzin / /
'phrin las myur sgrub lha mo khyod la bstod / /
rlung ltar mgyogs pa'i dre'u sngon mo chibs / /
dam nyams dgra la shin tu khros pa'i sku / /
sgrub pa po la shin tu brtse ba'i ma / /
dpal ldan lha mo re ma ti la bstod / /
sha dang khrag la rol pa'i khyi nag dang / /
mi nag bya nag mkha' lding dbang po sogs / /
'phrin las sgrub la thogs pa mi mnga' ba'i / /
sprul pa'i pho nya rnams kyang bstod par bgyi /
zhes thams cad mkhyen pa dge 'dun grub kyis mdzad pa'i bstod pas bstod cing /
long skabs byung na /
hUM /
dus gsum rgyal ba kun gyi 'phrin las ni / /
gang 'dul thabs kyis drag po'i skur bstan @# / /
nas / /
bstan la gnod pa'i dgra bgegs tshar gcod pa / /
mgon po legs ldan nag po khyod la bstod / /
sna tshogs padma nyi ma'i gdan steng du / /
mig zum dbugs bral skye bo'i steng du ni / /
rab brjid mig sman lhun po brtsegs pa bzhin / /
'jigs rungs khros pa'i gar mdzad khyod la bstod / /
zhal gdangs mche ba mi bzad gtsigs pa'i zhal / /
spyan gsum sma ra dus mtha'i me ltar 'bar / /
ral pa dmar ser gyen du brdzes pa'i mthar / /
thod skam rin chen 'bar bas brgyan la bstod / /
phyag g.yas tsan+dan beng chen sgo gsum nas / /
bdud 'dul sprul pa'i dmag dpung bye ba 'gyed / /
g.yon pa khrag ldan thod pa zhal du gsol / /
res 'ga' lcags kyi par pu bsnams la bstod / /
sku la lhab lhub dar nag ber chen dang / /
khrag 'dzag mi mgo lnga bcu'i phreng bas brgyan / /
g.yas bskums g.yon brkyangs zhabs kyis sa gsum g.yo / /
dam nyams srog 'phrog bshan pa khyod la bstod / /
dpal ldan lha mo srid gsum kun gyi bdag /
rdzu 'phrul shugs ldan dre rta rkang gsum chibs / /
nang bdag ma mo bye ba'i 'khor gyis bskor / /
dpal ldan 'dod khams gtso mo khyod la bstod / /
gzhan yang nag po 'bum dang sha za stong / /
khrag 'thung bye ba dam can rgya mtsho'i tshogs / /
sa dang bar snang nam mkha'i khyon gang ba / /
bstan dgra thal bar brlag mdzad khyod la bstod / /
dpal ldan nag po chen po 'khor bcas kyis / /
nam mkha' gang ba'i mchod gtor 'di bzhes la / /
rgyal ba'i bstan pa dar zhing rgyas pa dang / /
bstan 'dzin skyes bu thams cad zhabs brtan mdzod / /
rgyal ba'i bstan dang bstan 'dzin rnams la 'tshe / /
khyad par rnal 'byor bdag cag 'khor bcas la / /
'khu ba'i sems 'chang dgra dang bgegs rnams kyi snying khrag 'thungs la myur du tshar chod cig /
phyi nang bar chad nyer 'tshe zhi ba dang / /
tshe dang bsod nams bshad sgrub rgyas pa dang / /
'jig rten gsum po dbang du 'du pa sogs / /
ji ltar bcol ba'i 'phrin las 'grub par mdzod /
ces pas bstod cing /
de nas mjug chog gi rim pa chos skyong spyi 'gro ltar bya zhing /
'dod don la gsol ba gdab pa dang shis pa brjod pa sogs skabs dang bstan nas bya'o /
zhes gri gug mgon po la mchod gtor 'bul tshul dngos grub kun stsol zhes bya ba 'di ni /
la mo chos skyong chen po'i drung yig pa bsod nams grags pas bskul ba'i dor thams cad mkhyen pa dge 'dun grub kyis mdzad pa'i gri gug gi bstod pa'i dgongs pa thams cad mkhyen pa dge 'dun rgya mtshos /
chos skyong bzhi sbrag gi gtor chog tu bkral ba la gzhi byas nas chos smra ba'i btsun pa blo bzang ye shes kyis bka' gdams pho brang du sbyar ba ba'o / /
mang+galaM / /
' la mo chos skyong chen po la gtor ma 'bul tshul ni /
rang yi dam gyi nga rgyal la gnas pas /
mchod gtor rnams bla med ltar byin gyis brlabs /
rang gi thugs ka'i hUM sngon po'i 'od zer lcags kyu'i rnam pa can gyis chos skyong chen po 'khor dang bcas pa skad cig gis spyan drangs par bsams la /
kyai /
rin chen mang sprul rnam @# / /
mang thos pa'i sras / /
dbang gi mdog can mdung dmar zhags pa 'dzin / /
bstan pa tshul bzhin bsrung mdzad dge gnyen che / /
rtse gcig gus pa'i yid kyis spyan 'dren na / /
rang bzhin chos sku'i dbyings las ma g.yos par / /
sna tshogs sprul pas bstan pa skyong phyir du / /
yid ltar mgyogs pas lha yi lam yangs por / /
'khor bcas thogs pa med par gshegs su gsol / /
sngon tshe grub dbang padma 'byung gnas kyis / /
ji ltar bsgo bzhin bka' las mi 'da' bar / /
bstan dgra 'joms shing bstan 'dzin bu bzhin du / /
skyong mdzad dge bsnyen chen por phyag 'tshal lo / /
dngos bshams yid sprul mchod sprin rgya mtshos mchod / /
dam tshig nyams chags gnod zhing 'gyod pas bshags / /
rnam dkar yi rang bskul zhing gsol btab pa'i / /
dge tshogs ma lus bstan pa rgyas phyir bsngo / /
de nas byin gyis brlabs pa'i gtor ma 'bul ba ni /
chos skyong 'khor dang bcas pa'i ljags 'od zer gyi sbu gus gtor ma'i bcud rnams drangs shing gsol bas /
thugs rgyud bde ba chen pos dgyes shing tshims nas mthu stobs dang nus pa sngar las kyang rgyas par bsams nas /
oM pra h+ma Na yas pa ri wA ra i daM ba liM ta kha kha khA hi khA hi zhes pa nyer gcig gam bdun yan chad kyis ma yengs par dmigs pa brtan pos phul la /
kyai /
dngos grub char 'bebs rnam mang thos pa'i bu / /
'phrin las rnam bzhis bstan pa bsrung mdzad cing / /
bstan 'dzin bu bzhin skyong ba'i dam tshig can / /
rgyal /
ba gnyis pa'i bstan srungs che la bstod / /
chos skyong chen po'i bka' las mi 'da' ba'i / /
lha klu sde brgyad rdzu 'phrul mthu stobs can / /
yang bran dam can rgya mtsho 'khor bcas la / /
'phrin las thogs med bsgrub phyir bstod par bgyi / /
rgyal ba'i bstan pa spyi dang khyad par du / /
khams gsum chos kyi rgyal po tsong kha pa'i / /
bstan dang bstan 'dzin bu bzhin skyong ba dang / /
mdo sngags bshad sgrub dar zhing rgyas par mdzod / /
bstan dang bstan 'dzin rnal 'byor 'khor bcas la / /
gnod cing 'tshe ba'i mi dang mi min tshogs / /
ji ltar 'tsham pa'i chad pas tshar chod la / /
rgyal ba'i bstan la gnas pa'i 'phrin las mdzod / /
'jig rten khams su nad yams mu ge dang / /
'thab rtsod lo nyes sad ser than pa sogs / /
phyi nang nyer 'tshe ma lus zhi ba dang / /
dpal 'byor legs tshogs rgyas pa'i 'phrin las mdzod / /
mthu stobs dbang phyug padma ka ra yis / /
dbang bskur bstan pa bsrung bar bka' bsgos bzhin / /
nam yang g.yel ba med pa'i dam tshig can / /
lha chen tshangs pa chen po'i bkra shis shog /
ces sogs bkra shis skabs su gang bab bya'o / /
zhes pa 'di yang chos skyong chen po'i drung yig pa bsod nams grags pas bskul pa ltar /
shAkya'i btsun pa blo bzang ye shes kyis bka' gdams pho brang du sbyar ba dge legs 'phel / /
! swa sti /
tsher gseb kyi bstan ma la gtor ma 'bul tshul ni /
mchod gtor rnams a kA ros byin gyis brlabs nas /
dus gsum rgyal ba kun gyi yum gcig ma / /
dpal lha mo shel dkar @# / /
zhun ma'i mdog /
mda' dar nor gzhong bzungs nas mchog ster ma / /
spyan 'dren mchod pa'i gnas 'dir gshegs su gsol / /
'chi med lam kun yongs su gang ba yi / /
lha mi'i zhal zas ri ltar spungs pa dang / /
snyan cing brjed pa'i sgra ldan rol mo sogs / /
dgyes pa bskyed phyir mchod sprin sna tshogs 'bul / /
rlung ltar myur mgyogs rta yi tshogs rnams dang / /
rab brjid gangs ri'i mdangs chags zhol mo dang / /
dar gyi cod pan gyis mdzes ra dang lug /
dpal ldan lha mo 'khor dang bcas la 'bul / /
'chi med bdud rtsi'i btung brgya mtsho dang / /
dri zhim spos kyi dud pa sprin ltar 'khrigs / /
sman sna 'bru sna rin chen rnam lnga sogs / /
bstan skyong chen mo 'khor dang bcas la 'bul / /
de nas gtor ma 'bul ba ni /
a kA ro lan gsum mam bdun gyis gtor ma phul /
de rjes gzhi bdag la bsngos la /
b+h+yauH ngag gi dpal ster tshangs pa'i bu mo mchog /
bod khams rgyal ba'i bstan pa bsrung phyir du / /
rab mdzes zhi ba'i nyams ldan yid 'phrog ma / /
chos 'khor dge 'dun sde bcas skyong la bstod / /
sngon tshe mtsho skyes rdo rjes bka' bsgos bzhin / /
rgyal ba'i bstan pa bsrung la g.yal med cing / /
bar chad gegs kyi mtshan ma kun zhi zhing / /
tshe ring dpal 'byor legs tshogs rgyas par mdzod / /
khyad par kun mkhyen gnyis pa tsoang kha pa'i / /
bshad sgrub bstan pa phyogs mthar rgyas pa dang / /
'jig rten khams su lo tog rtsi bcud 'phel / /
bde skyid mnga' thang 'byor pa rgyas par mdzod / /
sde snod gsum dang zhes sogs bkra shis skabs dang bstun nas bya zhes pa'ang la mo chos skyong chen po'i drung yig pa bsod nams grags pas bskul ba'i ngor /
chos smra ba'i btsun pa blo bzang ye shes kyis smras pa'o / /
bkra shis
