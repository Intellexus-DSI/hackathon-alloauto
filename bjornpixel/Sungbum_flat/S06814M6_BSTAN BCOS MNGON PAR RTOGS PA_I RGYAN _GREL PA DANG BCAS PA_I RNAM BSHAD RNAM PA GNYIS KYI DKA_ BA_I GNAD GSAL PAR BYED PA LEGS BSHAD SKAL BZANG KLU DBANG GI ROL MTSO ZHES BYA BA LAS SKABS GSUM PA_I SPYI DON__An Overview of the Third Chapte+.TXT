@# / /
bstan bcos mngon par rtogs pa'i rgyan 'grel pa dang bcas pa'i rnam bshad rnam pa gnyis kyi dka' ba'i gnad gsal bar byed pa legs bshad skal bzang klu dbang gi rol mtsho zhes bya ba las skabs gsum pa'i spyi don bzhugs so / /
@## / /
gsum pa thob byed lam shes de nyid rnam par dag byed gzhi shes kyi yan lag rgyas par bshad pa la gsum /
'brel bkod pas mtshams sbyar /
gzhi shes mtshon byed kyi chos rgyas par bshad /
skabs bsdu ba'o / /
dang po ni /
lus rnam gzhag tu /
lam shes nyid /
de nas thams cad shes pa nyid / /
ces bshad na /
lam shes bshad pa'i rjes su gzhi shes bshad pa'i rgyu mtshan gang zhe na /
de'i rgyu mtshan yod de /
skyes bu 'bring dang thun mong ba'i lam rim gyis bsdus pa'i mi rtag sogs bcu drub rtogs pa'i lam ma thob par /
skyes bu chen po'i lam rim gyis bsdus pa'i lam shes mi mthob pa'i rgyu mtshan gyis de ltar bshad pa'i phyir /
zhes mtshams sbyar bkod pa la /
gzhi thams cad yongs su shes pa med par lam legs par yongs su shes pa med pas thams cad shes pa nyid /
ces gsungs /
kho na re /
skabs gsum pa 'dir gzhi shes bshad mi rigs te /
skabs gnyis par mi rtag sogs bcu drug mngon sum du rtogs pa'i ye shes bstan zin pa'i phyir /
zhes zer na /
skyon med de /
skabs gnyis par sems bskyed bsngo ba ston nyid rtogs pa'i shes rab gsum gyis zin pa'i yi shes de nyid lam shes su bstan nas /
de 'dra'i lam shes rgyud la skye ba la /
theg chen sems bskyed rgyud la skye ba sngon du 'gro dgos /
de'i sngon du snying rje chen po dang /
de'i sngon du skyes bu 'bring dang thun mong ba'i lam gyi rim pa la blo sbyong ba sngon du 'gro dgos pas /
gzugs @# / /
ni mi rtag pa nyid du yid la bya'o / /
zhes sogs kyi mdo'i bstan don du gyur pa'i mi rtag sogs rtogs pa'i ye shes de nyid rtsal du bton na 'chad pa'i phyir /
de ltar yang /
rgyan snang las /
lam shes pa'i skabs su nyan thos la sogs pa'i lam yang bshad pas /
thams cad shes pa nyid bshad pa ma yin nam /
ci'i phyir yang thams cad shes pa nyid logs shig tu bstan ce na /
de brjod par bya ste /
de la lam shes nyid kyi tshul la ni /
'phags pa'i bden pa'i bzhi dag gi /
rnam pa mi dmigs sgo nas ni / /
nyan thos lam 'di shes par bya / /
zhes mi dmigs par sgom pa la sogs pa'i lam byang chub sems dpas bsgom par bya'o / /
shes bshad pa yin no / /
de bas ni mi rtag pa la sogs pa'i rnam pas 'phags pa rnams kyis gzhi ma lus par yongs su shes pa yin pa'i don du thams bcad shes pa nyid logs shig tu bshad par bzung ngo / /
zhes gsungs pa'i phyir /
'o na /
skabs gsum pa'i bstan bya'i gtso bor gyur pa'i gzhi shes de gang la byed /
mi rtag sogs bcu drug rtogs pa'i ye shes de de yin nam /
slob dpon sangs rgyas ye shes zhabs la sogs pa rnams kyis rnam mkhyen gyi rgyu'i gos sa mi mthun phyogs shes pa'i phyir du gsungs pa'i mi mthun phyogs kyi gzhi shes de de yin nam /
gzhi bden stong du mngon sum du rtogs pa'i ye shes la kha cig gnyen po gzhi shes kyi tha snyad du byas pa de yin /
phyi ma ltar na mi 'thad de /
bzhi bden stong du mngon sum du rtogs pa'i ye shes la 'phags seng gnyis kyis gnyen po gzhi shes kyi tha snyad ma mdzad pa'i phyir /
gnyis pa ltar na yang mi 'thad de /
byang sems 'phags pas mi mthun phyogs kyi gzhi shes rang rgyud la bskyed nas mi bsgom pa'i phyir dang /
skabs gsum pa'i ched du bya ba'i gdul bya theg dman gyi rigs can med pa'i phyir /
kha cig /
gang zag gi bdag med mngon sum du rtogs pa'i nye tshe ba'i mkhyen pa /
gzhi shes kyi mtshan nyid zer ba mi 'thad de /
sangs rgyas 'phags pa'i rgyud la gzi shes yod pa'i phyir /
rong TIk pas /
gzhi gang zag gi bdag gi skye ba med par mngon sum du rtogs pa'i ye shes /
gzhi shes kyi mtshan nyid du 'dod pa mi 'thad de /
nyan thos 'phags pa'i rgyud kyi 'dus byas mi rtag par mngon sum du rtogs pa'i mkhyen pa dang /
rang rgyal gyi mthong lam bar chad med lam dang /
byang sems 'phags pa'i rgyud kyi gang zag gi bdag med don spyi'i tshul gyis rtogs pa'i mkhyen pa rnams kyis ma nges pa'i phyir /
kha cig /
gdul bya theg dman gyi rigs can rjes su bzung pa'i phyir du gtso bar sgom par byed pa'i 'phags rgyud kyi mkhyen pa /
gzhi shes kyi mtshan nyid zer na /
gang zag gi bdag med ngon sum du rtogs pa'i theg chen gyi mthong lam chos can /
mtshan nyed der thal /
mtshon bya de'i phyir /
'dod na /
de byang sems mthong lam pas gdul bya theg dman gyi rigs can rjes su bzung pa'i phyir du gtso bor sgom par thal /
'dod pa'i phyir /
'dod na /
de byang sems mthong lam pas gtso bor sgom par thal /
'dod pa'i phyir /
'dod na /
byang sems mthong lam pas gang zag gi bdag mod gtso bar sgom par thal lo / /
'dod na /
des gang zag gi bdag 'dzin gtso bor spong bar thal lo / /
kho na re /
byang sems mthong lam pa thog dman gyi rigs can rjis su bzung @# / /
pa'i phyir du gang zag gi bdag med gtso bor sgom par thal /
des de'i phyir du gtso bor bsgom par bya ba'i mngon rtogs gcig yod pa'i phyir na ma khyab ste /
des de'i phyir du gang zag gi bdag 'dzin spang bya'i gtso bor byed par thal /
des de'i phyir du gang zag gi bdag med gtso bor sgom pa'i phyir /
'dod na /
des de'i phyir du 'khor ba spang bya'i gtso bor byed par thal /
'dod pa'i phyir /
'dod na /
des de'i phyir du 'khor bas skye ba mi len par thal lo / /
gzhan yang des de'i phyir du rdogs byang thog bya'i gtso bor mi byed par thal /
des de'i phyir du bden 'dzin spang bya'i gtso bor mi byed pa'i phyir te /
des de'i phyir du stong nyid bsgom bya'i gtso bar mi byed pa'i phyir te /
des de'i phyir du gang zag gi bdag med bsgom bya'i gtso bor byed pa'i phyir /
gzhan yang gzhi shes yin na /
gzhan don du gtso bor sgom par byed pa'i lam yin pas phyab par thal /
mtshan nyid 'thad pa'i phyir /
'dod na /
'phags pa yin na gzhan don gtso bor don du gnyer ba'i gang zag yin pas khyab par thal lo / /
gzhan yang /
mtshan nyid de ltar 'jog pa dang theg dman 'phags pa'i mkhyen pa la gzhi shes kyi khyab par 'dod pa mi 'thad de /
stong nyid mngon sum du rtogs pa'i nyan thos kyi mthong lam chos can /
mtshan nyid der thal /
mtshon bya de'i phyir /
de der thal /
de yod pa'i phyir te /
stong nyid mngon sum du rtogs pa'i nyan thos 'phags pa yod pa'i phyir /
'dod na /
de chos can /
khyod nyan thos mthong lam pas gtso bor sgom par thal /
'dod pa gang zhig /
nyan thos kyi mthong lam yin pa'i phyir /
'dod na /
des gtso bor stong nyid sgom par thal lo / /
kho na re /
de chos can /
mtshan nyid der thal /
stong nyid rtogs pa'i nyan thos mthong lam pa rjes su bzung pa'i phyir du gtso bor sgom par byed pa'i 'phags rgyud kyi mkhyen pa yin pa'i phyir /
de der thal /
stong nyid rtogs pa'i nyan thos mthong lam pa des gtso bor rang don du stong nyid sgom pa'i phyir /
ma grub na /
de chos can /
khyod khis gtso bor rang don du stong nyid sgom par thal /
khyod chos can de yin pa'i phyir /
des na stong nyid rtogs pa'i nyan thos mthong lam pa des btso bor rang don bdu stong nyid sgom /
rang don du gtso bor stong nyid mi sgom zer ba nang 'gal te /
des rang don du gtso bor stong nyid sgom par thal /
des kho rang rjes su bzung ba'i phyir du gtso bor stong nyid sgom pa'i phyir te /
stong nyid rtogs pa'i nyan thos kyi mthong lam de stong nyid rtogs pa'i nyan thos mthong lam pa rjes su bzung ba'i phyir du gtso bor bsgom par bya ba'i 'phags rgyud kyi mkhyen pa yin pa'i phyir /
rtags khas /
gzhan yang /
nyan thos 'phags pa'i rgyud kyi stong nyid mngon sum du rtogs pa'i mkhyen pa de mi mthun phyogs kyi gzhi shes su thal /
de gzhi shes yin pa'i phyir /
'dod na /
byang sems 'phags pa'i rgyud kyi stong nyid mngon sum du rtog pa'i mkhyen pa de gnyen po phyogs kyi gzhi shes yin par thal lo / /
kho na re /
theg dman 'phags pa'i rgyud kyi mkhyen pa yin na /
gzhi shes yin dgos par thl /
theg chen 'phags pa'i rgyud kyi mkhyen pa yin na /
lam shes yin par khyab pa'i phyir zer na ma khyab ste /
theg dman 'phags pa'i rgyud kyi mkhen pa yin na /
bden 'dzin gyis bcings pas khyab par thal /
theg chen 'phags pa'i rgyud kyi mkhyen pa yin na /
bden med rtogs pa'i shes rab kyis zin pas khyab pa'i phyir /
khyab pa 'khyab pa 'grig /
gzhan yang /
'phags pa'i rgyud kyi mkhyen pa yin na /
mkhyen gsum gang rung yin dgos par thal /
theg dman 'phags pa'i rgyud kyi mkhyen pa yin na /
gzhi shes yin pas khyab pa'i phyir /
rtags khas /
'dod na /
nyan thos dgra bcom pa'i rtags pa sngon du song ba'i byang sems tshogs lam pa'i rgyud kyi kun rdzob sems bskyed chos can /
der thal /
de'i phyir /
'dod mi nus te /
gzhi shes yang ma yin /
lam shes yang ma yin /
rnams mkhyin yang ma yin pa'i phyir /
dang po grub ste /
theg chen @# / /
sems bskyed yin pa'i phyir /
gnyis pa grub ste /
theg chen so skye'i mkhyen pa yin pa'i phyir /
kha cig /
gzhi shes la dbye na /
gnyen po gzhi shes dang mi mthun phyogs kyi gzhi shes gnyis su yod zer ba mi 'thad de /
mi mthun gnyen po'i phyogs dag dang / /
zhes phyogs kyi sgras smos pa la dgos pa yod pa'i phyir /
gzhan yang /
byang 'phags kyi rgyud kyi stong nyid mngon sum du rtogs pa'i mkhyen pa de gzhi shes su thal /
dam bca' 'thad pa'i phyir /
khyab ste /
gnyen po'i phyogs dag dang / /
zhes pa'i gnyen po de stong nyid mngon sum du rtogs pa'i ye shes la byed rigs pa'i phyir te /
mi mthun phyogs kyi gzhi shes zhes pa'i mi mthun pa de bden 'dzin la byed rigs pa'i phyir /
gzhan yang /
mtshan 'dzin gyi gzhi shes yod par thal /
gnyen po gzhi shes yod pa'i phyir /
'dod na /
mi mthun phyogs kyi gzhi shes de mtshan 'dzin yin par thal /
'dod pa'i phyir /
kha cig /
theg dman 'phags pa'i rgyud kyi gzhi shes la /
mi mthun phyogs kyi gzhi shes kyis khyab /
mi mthun phyogs kyi bzhi shes la bden 'dzin gyis bcings pa'i gzhi shes kyis khyab zer na /
stong nyid mngon sum du rtogs pa'i nyan thos 'phags pa'i rgyud kyi gzhi shes chos can /
dang po la der thal /
de'i phyir /
'dod na /
de chos can /
gnyis pa dar thal /
de'i phyir /
'dod na /
de chos can /
gzhi lam rna gsum bden grub tu bden zhen gyis 'dod pa'i gang zag gi rgyud kyi gzhi shes su thal /
'dod pa'i phyir khyab ste /
rnam bshad las /
bdan 'dzin gyis bcings pa'i don ni gzhi dang lam la bden par grub brtags pa na bden par zhen pa las mi 'da' ba'i don yin te /
sngar chos kyi gnas lugs thos bsam gyis kyang gtan la ma dbab pa'i dbang du byas pa'o / /
zhes gsungs pa'i phyir /
'dod mi nus te /
chos can de yin pa'i phyir /
kha cig /
mi mthun phyogs kyi gzhi shes de skabs gsum pa'i bstan bya'i gtso bor gyur pa'i gzhi shes yin te /
skabs gsum pas de bstan bya'i gtso bor byas nas bstan pa'i phyir te /
des gzhi shes mtshon byed kyi chos dgu bstan bya'i gtso bor byas nas bstan pa'i phyir zer na ma khyab ste /
skabs dang por stong nyid bstan bya'i gtso bor byas nas bstan par thal /
des sgrub pa'i rten rang bzhin gnas rigs de ltar bstan pa'i phyir te /
des rnam mkhyen mtshon byed kyi chos bcu bstan bya'i gtso bor byas nas bstan pa'i phyir /
khyab pa khas /
'dod mi nus te /
rnam bshad las /
bstan bcos mngon par rtogs pa'i rgyan 'dir stong pa nyid kyi don yang dang yang du bstan mod kyi gtan la dbab bya'i gtso bo ni /
zhes sogs gsungs pa'i phyir /
kha cig /
skabs gsum pa'i dngos bstan bstan bya'i gtso bor gyur ba'i gzhi shes yin na /
gnyen po phyogs kyi gzhi shes yin pas khyab zer ba mi 'thad de /
gzhi shes de de yin pa'i phyir te /
des gzhi shes dngos bstan bstan bya'i gtso bor byas nas bstan pa'i phyir te /
mngon rtogs rgyan gyis mngon par rtogs pa brgyad dngos kyi bstan bya'i gtso bor byas nas bstan pa'i phyir /
kha cig /
dman lam sngon du ma song ba'i byang sems sgom lam pa'i rgyud kyi mi rtag sogs bcu drug mngon sum du rtogs pa'i mkhyen pa de skabs gsum pa'i dngos kyi g+b+s+tan bya'i gtso bor gyur pa'i gzhi shes yin zer ba mi 'thad de /
mi rtag sogs bcu drub goms pa lhur len gyi tshul gyis sgom pa'i byang sems mthong lam med pa'i phyir te /
nyan thos kyi lam ni byang chub sems dpas yongs su shes par bya ba yin gyi mngon du bya ba ni ma yin bas sgom pa'i lam ni ma bstan to / /
zhes gsungs pa'i phyir dang /
lam bsgrigs las /
de yang mthong lam man chad du goms pa lhur len gyis kyang goms par bya ste /
las dang nyon mongs pa'i dbang gis 'khor ba'i sdug bsngal rang mtshan pa nyams su myong na gzhan don lta zhog /
rang don yang mi nus pas nyon mongs pa'i dpal legs par gzhom dgos pa'i phyir /
byang sa las /
'khor ba'i sdug bsngal las byang chub @# / /
sems dpa' rnams nyan thos las 'bum 'gyur gyis kyang skyo bar bya dgos par gsungs pa'i phyir gsungs so / /
zhes theg chin gyi mthong lam man chad du mi rtag sogs bcu drug goms pa shur len gyi tshul gyis bsgoms kyang mthong lam thob nas de ltar mi sgom par gsungs pa'i phyir /
des na dman lam sngon du ma song ba'i byang sems mthong lam pa'i rgyud kyi mi rtag sogs bcu drug mngon sum du rtogs pa'i mkhyen pa de skabs gsum pa'i dngos kyi bstan bya'i gtso bor gyur pa'i gzhi shes yin la| gzhi shes kyi skabs 'dir mi rtag sogs bcu drug mngon dum du rtogs pa'i theg chen gyi mthong lam bstan kyang /
mi rtag sogs bcu drug goms pa lhur len gyi tshul gyis goms par byed pa'i theg chen gyi mthong lam ma bstan te /
rnam bshad las /
phyi ma ni mthong lam la dmigs kyis bkar ba'o zhes gsungs pa'i phyir /
dman lam sngon du ma song ba'i byang sems tshogs sbyor bas mi rtag sogs bcu drug goms pa lhur len gyi tshul gyis goms par byed kyang /
mi rtag sogs bcu drug bsgom bya'i gtso bor mi byed de /
lam de goms pa lhur len gyi tshul gyis sgom zhes pa'i don lam de 'bad rtsol chen pos sgom zhes pa'i don yin la /
lam de 'bad rtsol chen pos sgom na lam de bsgom bya'i gtso bor byas nas sgom pas ma khyab pa'i phyir /
kha cig /
lam bsgrigs kyi lung de'i don du bsams nas /
byang sems tshogs sbyor pas nyon sgrib spang bya'i gtso bor byed zer na /
dman lam sngon du ma song ba'i byang sems tshogs lam pa de nyan thos tshogs lam pa las dbang po rtul bar thal /
des tshogs sbyor gyi gnas skabs su bskal chen du mar nyon sgrib spang bya'i gtso bor byed kyang mthong lam gyi skabs su nyon sgrib zad par ma spangs /
brton 'grub shin tu 'bar ba'i nyan thos tshogs lam pas tshe gsum la nyon sgrib zad par spangs pa'i myang 'das mngon du byed pa'i phyir /
des na gzhi shes la mtshan nyid /
dbye ba /
sa 'tshams /
zhar la skyes bu gsum gyi lam gyi rnam gzhag bshad pa'o / /
dang po ni /
rang rgyud ldan gyi gang zag gi rgyud kyi gang zag gi bdag med mngon sum du rtogs pa'i shes rab kyis zin pa'i ye shes gang zhig theg dman gyi rtogs rigs su gnas pa /
gzhi shes kyi mtshan nyid /
gnyis pa ni /
de la gnyen po phyogs kyi gzhi shes dang /
mi mthun phyogs kyi gzhi shes gnyis su yod /
gsum pa ni /
'phags pa mtha' dag gi rgyud la yod /
bzhi pa la rang nyid ngan song gi sdug bsngal las thar nas mngon mtho'i bden ba tsam bsgrub pa'i phyir du brton bzhin pa'i gang zag de skyes bu chung du dang /
rang nyid 'khor ba'i sdug gs+ngal mtha' dag las thar pa'i bde ba tsam bsgrub pa'i phyir du brtson bzhin pa'i gang zag de skyes bu 'bring dang /
sems can thams cad 'khor ba'i sdug bsngal mtha' dag las bsgral pa'i phyir du g+r+tson bzhin pa'i gang zag de skyes bu chen po yin no / /
de gsum gyi lam go rims bzhin du /
mngon mtho'i bde ba tsam sgrub par byed pa dang /
thar pa'i bde ba tsam sgrub par byed pa dang /
sems can thams cad kyi don du rnam mkhyen sgrub par byed pa'i bsam pa rnams yin la /
bsam ba de rnams skyes pa'i tshad yod de /
rang nyid ngan song gi sdug bsngal dang /
'khor ba'i sdug bsngal dang /
sems can thams cad 'khor pa'i sdug bsngal mtha' dag dang 'bral bar 'dod pa'i bsam pa rnams la myong ba thon pa na blo de rnams skyes par 'jog pa'i phyir /
bsam pa de rnams skyes pa'i thabs yod de /
ngan song gi nyes dmigs rig pa dang /
'khor ba mtha' dag gi nyes dmigs rigs pa dang /
sems can rnam dri ma can sha stag tu mthong pa'i sgo nas de rnams 'khor ba'i sdug bsngal gyis mnar tshul bsam pa la brten nas blo de rnams skye ba'i phyir /
! gnyis pa gzhi shes mtshon byed kyi chos rgyas par bshad pa la /
'o @# / /
na| skabs gsum pa 'dir gzhi shes 'chad na 'chad tshul de tang zhe na /
'di la yang gzhi shes kyi rang bzhin dang /
nye ring du 'jog pa'i rgyu mtshan dang /
spang bya dang gnyen po'i rab dbye dang /
ji ltar nyams su len pa'i tshul dang /
de ltar nyams su blangs pa'i 'bras bu dang /
mkhyen gsum gyi mjug bsdu bshad pa dang drug las /
dang po la /
mdo las gsungs tshul dang /
bstan bcos kyi 'grel tshul gnyis las /
dang po ni /
gong du /
'di ni byang chen rnams kyi sher phyin yin no / /
zhes gsungs pa las 'phros nas /
rab 'byor gyis gsol pa /
bcom ldan 'das byang chen rnams kyi sher phyin ni tshul rol gyi mtha' ma lags /
zhes sogs gsungs /
gnyis pa la /
rtsa 'grel gnyis las /
dang po ni /
mdo de'i don 'chad pa la /
tshu rol pha rol mtha' la min / /
zhes sogs gsungs /
gnyis pa la /
rjes 'gro'i sgo nas bstan pa'i theg chen gyi gzhi shes dang /
ldog 'gro'i sgo nas bstan pa'i theg dman gyi gzhi shes gnyis las /
dang po ni /
tshu rol pha rol zhes sogs kyi rkang pa gnyis kyis /
thabs shes khyad par can gnyis kyi zin pa'i sgo nas mi rtag sogs bcu drug mngon sum du rtogs pa'i ye shes sgom tshul de nyis dngos su bstan nas /
dus rnams mnyam pa nyid zhes phyir / /
zhes sogs kyis sgom tshul de nyis 'bras yum sgrub pa'i nye lam du dngos su bstan pa nas /
de'i don 'chad pa la /
dus gsum pa'i chos rnams skye ba med pa'i rnam par mnyam pa nyid du rtogs pas /
sangs rgyas dang byang chub sems dpa' rnams la nye bar gyur par 'dod pa'i shes rab kyi pha rol tu phyin pa gang yin pa de ni /
zhes sogs gsungs /
de yang /
mdo las /
bcom ldan 'das byang chen rnams kyis sher phyin ni tshu rol gyi mtha' ma lags /
pha rol gyi mtha' ma lags /
gnyis ka'i bar na mi dmigs pa lags so / /
bcom ldan 'das kyis bka' stsal pa /
rab 'byor shin tu rnam par dag pa'i phyir ro / /
zhes pas 'khor ba dang nyang 'das la don dam par mi gnas pa de bstan nas /
de'i don 'chad pa'i sgo nas thabs shes khyad par can gnyis kyis zin pa'i sgo nas mi rtag sogs bcu drag mngon sum du rtogs pa'i ye shes sgom tshul de dngos su ston pa la /
tshu rol pha rol mtha' la min / /
de dag par na mi gnas pa / /
zhes gsungs /
de'i don 'chad pa la /
shes rab kyis tshu rol gyi mtha' 'khor ba dang /
snying rjes pha rol gyi mtha' myang ngan las 'das pa ste /
go rims bzhin du rtag pa dang chad pa'i mtshan nyid dang de dag gi bar na yang mi gnas pas srid pa dang zhi ba la mi gnas pa yin no / /
zhes gsungs /
rab 'byor gyis gsol pa /
bcom ldan 'das ci'i slad du byang chen rnams kyi sher phyin ni tshu rol gyi mtha' ma lags /
pha rol gyi mtha' ma lags /
gnyis ka'i bar na mi dmigs te / /
shin tu rnam par dag pa'i phyir lags so / /
bcom ldan 'das kyi bka' stsal pa /
rab 'byor dus gsum gyi chos thams cad mnyam pa nyid kyi phyir ro / /
zhes pas dus gsum mnyam pa nyid du shes pa de bstan nas /
de'i don bshad pa'i sgo nas sngar gyi sgom tshul de nyid 'bras yum sgrub pa'i nye lam du dngos su ston pa la /
dus rnams mnyam pa nyis shes phyir / /
shes rab pha rol phyir par 'dod / /
ces gsungs /
de'i son 'chad pa la /
dus gsum pa'i chos rnams zhes sogs gsungs /
gnyis pa la /
rtsa ba'i rkang pa dang po gnyis kyis thabs shes khyad par can gnyis dang bral ba'i sgo nas mi rtag sogs bcu drug mngon sum du rtogs pa'i ye shes sgo tshul shugs la bstan nas /
de'i don bshad pa la /
rang gi rtogs pa tsam gyi shes rab gyi pha rol tu phyin pa snying brtsa ba dang shes rab dang bral ba'i sgo nas dngos po dang dngos po med par dmigs pa nyid kyis 'khor ba dang myang ngan las 'das pa la gnas pa yin par shes par bya'o / /
zhes gsungs /
rkang pa phyi ma gnyis kyis sgom tshul de nyid 'bras yum sgrub pa'i ring lam du shugs la bstan nas /
de'i dang 'chad pa la /
nyan thos la sogs pa dus gsum mnyam pa nyid du shes pa med pa'i @# / /
phyir /
yang dag pa'i sher phyin dang ring bar 'gyur bas /
zhes gsungs /
kho na re /
skabs 'dir thabs shes khyab par can dang bral ba'i theg dman gyi bzhi shes 'chad mi rigs te /
de tshul rol pha rol mtha' lam ni / /
zhes sogs kyi sgras ma zin pa'i phyir /
zhe na| skyon med de /
gzhi shes bshad pa'i skabs su theg chen gyis gzhi shes de 'khor 'das par gsum du don dam par mi gnas pa dang /
dus gsum mnyam pa nyid du rtogs pa'i shes rab kyis zin par dngos su bstan pa de las bzlogs ste /
shugs la bstan pas shugs bstan la yod pa'i phyir /
zhes 'chad pa la /
kun shes pa nyid kyi skabs las bzlogs ste bstan pas /
zhes gsungs /
gsungs /
gzungs don ni /
mi rtags sogs bcu drug mngon sum du rtogs pa'i theg chen gyis mthong lam chos can /
srid mtha' la mi gnas te| srid mtha' 'gog byed kyi shes rab kyis zin pa'i theg chen 'phag spI mkhyen pa yin pa'i phyir /
de chos can /
zhi mtha' la mi gnas te /
zhi mtha' 'gog byed kyi snying rjes zin pa'i theg chen 'phags pa'i mkhyen pa yin pa'i phyir /
de chos can /
srid zhi gnyis kyi bar na don dam par mi gnas te /
srid zhi bden stong du mngon sum du rtogs pa'i shes rab kyis zin pa'i theg chen 'phags pa'i mkhyen pa yin pa'i phyir /
de chos can /
sangs rgyas dang byang chub sems dpa' rnams kyi rgyud la nye ba yin te /
dus gsum bden stong du mngon sum du rtogs pa'i shes rab kyis zin pa'i theg chen 'phags pa'i rgyud kyi m+k+yen pa yin pa'i phyir /
kha cig /
gnyen po gzhi shes chos can /
srid mtha' la mi gnas te /
srid mtha' 'gog nus kyi zin pa'i phyir /
zhi mtha' la mi gnas te /
zhi mtha' 'gog nus zhi snying rjes zin pa'i phyir /
srid zhi gnas kyi bar na mi gnas te /
srid zhi bdan stong du mngon sum du rtogs pa'i phyir /
sangs rgyas dang byang chub sems dpa'i rgyud la nye ba yin te /
dus gsum bden stong du mngon sum du rtogs pa'i phyir /
zhes zer na /
nges pa'i rgyun zhugs srid pa lan bdun pa pa'i yid kyi rnam par shes pa chos can /
srid mtha' la mi gnas par thal /
rtags de'i phyir /
te /
gang zag gi bdag med mngon sum du rtogs pa'i shes rab kyis zin pa'i phyir te /
'phags pa'i rgyud kyi mkhyen pa yin pa'i phyir /
'dod mi nus te /
nges pa'i rgyun zhugs srid pa lan bdun pa srid mtha' la gnas pa'i phyir /
gzhan yang byang 'phags kyi rgyud kyi stong nyis mngon sum du rtogs pa'i mkhyen pa de gzhi shes su thal /
gnyen po gzhi shes kyi srid zhi bden stong du mngon sum du rtogs pa'i phyir /
rtags khas /
gzhan yang /
byang 'phags kyi rgyud kyi gnyen po gzhi shes kyis srid zhi bden stong du mngon sum du rtogs par thal /
gnyen po gzhi shes la de'i phyir /
rtags kahs /
'dod na /
slob lam du blo gcig gis bden gnyis cig car du mngon sum du rtogs pa yod par thal lo / /
gzhan yang /
gnyen po gzhi shes chos can /
srid zhi gnyis kyi bar na gnas pat thal /
de gnyis kyi dbus na gnas pa'i phyir te /
theg chen 'phags pa'i mkhyen pa yin pa'i phyir /
gzhan yang /
nyan thos 'phags pa'i rgyud kyi stong nyid mngon sum du rtogs pa'i mkhyen pa chos can /
sangs rgyas dang byang chub sems dpa'i rgyud la nye bar thal /
dus gsum bden stong du mngon dum du rtogs pI ye shes yin pa'i phyir /
khyab pa khas /
kha cig /
khyad par gsum ldan gyi zhi shes pa'i sher phyin chos can /
sangs rgyas dang byang chub sems dpa'i rgyud la nye ba yin te /
dus gsum bden stong du mngon sum du rtogs pa mthar phyin pa'i ye shes yin pa'i phyir /
gzhi shes pa'i sher phyin chos can /
khyad par gsum dang ldan te /
srid mtha' la mi gnas /
zhi mtha' la mi gnas /
srid zhi gnas kyi bar du don dam par mi gnas pa'i phyir /
srid mtha' la mi gnas te /
srid mtha' 'gog byed kyi ye shes yin pa'i phyir /
zhi mthar mi gnas te /
zhi mtha' 'gog byed kyi ye shes yin pa'i phyir /
srid zhi gnyis kyi bar @# / /
na don dam par mi gnas te /
srid zhi bden stong du mngon sum du rtogs pa'i ye shes yin pa'i phyir /
zhes zer na /
shes rab pha rol phyin par 'dod / /
ces pa'i skabs nas dngos su bstan pa'i sher phyin de 'bras bu sher phyin la byed rigs par thal sbyor ba 'thad pa'i phyir /
'dod na /
dus gsum pa'i chos rnams skye ba med pa'i rnam par mnyam pa nyed du rtogs pas sangs rgyas dang byang chub sems dpa' rnams la nye bar gyur pas 'dod pa'i shes rab kyi pha rol tu phyin pa gang yin pa de ni /
zhes pa'i skabs nas dngos su bstan pa'i sher phyin la byed rigs par thal /
'dod pa'i phyir /
'dod mi nus te /
rnam bshad las /
lam sher phyin 'di la mi rtags sogs rtogs pa'i shes rab dang /
snying rje chen po dang /
stong nyid rtog spa la sogs pa du ma yod pa'i nang nas lag rjes mi 'dra ba so sor bzhag na /
zhes gsungs pa'i phyir dang /
gser 'phreng las kyang /
'dir nye ring du gyur pa'i yum 'bras yum la 'dod pa ni rgya chung ste /
tshigs bcad 'dis zin pa'i yum de byang sems la yod par mdo 'grel thams ca lad gsungs pas so / /
des na rgyal ba'i yum zhes 'byung yang sras kyi gtso bo zhes brjod pa yi no / /
zhes gsungs pa'i phyir /
kha cig /
lam shes gang zhig /
'dir bstan srid mtha' 'gog nus kyi shes rab kyis zin pa /
shes pas srid la mi gnas pa'i lam shes kyis mthan nyid /
de gang zhig /
'dir bstan zhi mtha' 'gog nus kyi snying rje zhi la mi gnas pa'i lam shes kyi mthan nyid zer ba mi 'thad de /
byang sems mthong lam pa'i rgyud kyi snying rje chen po de mthon bya dang po de ma yin pa'i phyir te /
de gzhi kun rdzob la ltos pa'i srid mtha' 'gog byed kyi rtogs rigs su mi gnas pa'i phyir te /
de zeg dman gyi rtogs rigs su mi gnas pa'i phyir /
gzhan yang /
theg chen gyi mthong lam bar chad med lam chos can /
mthon bya gnyis pa der thal /
mtshan da'i phyir te /
theg chen 'phags pa'i mkhyen pa yin pa'i phyir /
'dod mi nus te /
gzhi kun rdzob la ltos pa'i zhi mtha' 'gog byed kyi rtogs rigs su mi gnas pa'i phyir te /
thabs khyad par can gyi rtogs rigs su mi gnas pa'i phyir /
kha cig /
theg dman gyi rtogs rigs su gnas pa'i theg chen 'phags pa'i mkhyen pa /
dang po'i mthan nyis /
theg chen gyi rtogs rigs su gnas pa'i de gnyis pa'i mtshan nyid du 'jog pa mi 'thad de /
dang po la /
byang 'phags kyi rgyud kyi gnyis stong mngon sum du rtogs pa'i mkhyen pa dang gnyis pa la theg chen gyi mthong lam bar chad med lam gyis ma nges pa'i phyir /
kha cig /
gzhi shes la shes pas srid la mi gnas pa'i gzhi shes dang /
snying rjes zhi la mi gnas pa'i gzhi gshes gnyis su yod zer ba mi 'thad de /
byang sems mthong lam pa'i rgyud kyi snying rje chen po de gzhi shes su thal /
dam bca' 'thad pa'i phyir /
'dod na /
de chos can /
theg dman gyi rtogs rigs su gnas par thal lo /
'dod mi nus te /
chos can de yin pa'i phyir /
kho na re /
de theg dman gyi rtogs rigs su gnas par thal /
snying rje tshad med de theg dmang gyi rtogs rigs su gnas pa'i phyir te /
snying rje tshad med gtso bor sgom pa'i theg dman gyi gang zag yod pa'i phyir te /
de rgyud ldan gyi de yod pa'i phyir /
zer na ma khyab /
kho na re /
dam bca' der thal /
byang 'phags kyi rgyud kyi mi rtag sogs bcu drug mngon sum du rtogs pa'i ye shes de shes pas srid la mi gnas pa'i gzhi shes yin pa'i phyir /
ma grub na /
de chos can /
der thal /
gzhi shes gang shes gang zhig /
gzhi kun rdzob la ltos te srid mtha' 'gog byed kyi rtogs rigs su gnas pa'i phyir /
zer na ma khyab ste /
shes bya chos can /
gnyen po phyogs kyi lam shes yod par thal /
shes pas srid la mi gnas pa'i gzhi shes yod pa'i phyir /
rtags khas /
'dod na /
mi mthun phyogs kyi lam shes yod par thal lo / /
'dod mi nus te /
de 'dra'i tha snyad byams pa'i gzhung las ma bshad pa'i phyir @# / /
gzhan yang /
shes pas srid la mi gnas shing / /
zhes pa'i gzhung 'dis shes pas srid la mi gnas pa'i gzhi shes bstan bya'i gtso bor byas nas bstan par thal /
de yod pa'i phyir /
rtags khas /
'dod mi nus te /
de lam shes la sogs pa dpyod pa'i gzhung yin pa'i phyir /
kha cig /
srid mtha' zhes pa'i sgra 'jug pa'i 'jug gzhi de la du ma yod de /
las nyon gyi dbang gis srid par skye ba len pa'i cha de kun rdzob la ltos pa'i srid mtha' yin /
de ni /
shes rab gyis tshur rol gyi mtha' 'khor ba dang /
zhes pas bstan de 'dra'i cha bden par grub pa de don dam la ltos pa'i srid mtha' yin /
las nyon gyi dbang gi srid par skye ba la mtha' gcig tu dor byar byed pa'i cha de byang sems lam la ltos pa'i srid mtha' yin /
de ni /
dngos por dmigs pa nid kyis 'khor ba la gnas pa yin par shes par bya'o / /
zhes pas bstan /
zhi mtha' zhes pa'i sgra 'jug pa'i 'jug gzhi de la du ma yod de /
las nyon gyis 'khor ba skye ba chad tsam gyis thob pa'i myang 'das de kun rdzob la ltos pa'i zhi mtha' yin /
de ni /
snying rje pha rol gyi mtha' myang ngan las 'das pa ste /
zhes pas bstan /
de 'dra'i myang 'das bden grub don dam la ltos pa'i zhi mtha' yin /
de 'dra'i myang 'das la mtha' gcig tu blang byar byed pa de byang sems lam la ltos te zhi mtha' yin /
de ni /
dngos po med par dmigs pa nyid kyis myang ngan las 'das pa la gna spa yin par shes par bya'o / /
zhes pas bstan /
bzhes zer na /
shes bya chos can /
las nyon gyi dbang gyis srid par skye ba la mtha' gcig tu dor byar byed pa'i gang zag yin na byang sems lam la ltos te srid mtha' la gnas pa'i gang zag yin dgos par thal /
de 'dra'i cha de byang sems lam la stos te /
srid mtha' yin pa'i phyir /
'dod na /
byang sems sbyor lam chos can /
der thal /
de'i phyir /
rtags grub ste /
lam bsgrib las /
de yang mthong lam man chad du go mas pa lhur len gyis kyang /
zhes sogs gsungs pa'i phyir /
'dod na /
nyan thos la sogs pa la dus gsum mnyam pa nyid du shes pa med pa'i phyir /
zhes sogs sgra sos pa la dgos pa med par thal /
dngos po dang dngos po med par dmigs pa nyid kyi zhes sogs kyi skab skyi srid mtha' de byang sems lam la ltos pa'i srid mtha' dang /
de'i skabs kyi zhi mtha' de byang sems lam la ltos pa'i zhe mtha' la byed rigs pa gang zhig /
'dod pa'i phyir /
gzhan yang /
stong nyid rtogs pa'i nyan thos dgra bcom pa de byang sems lam la ltos te srid mtha' la gna spar thal /
las nyon /
kyis 'khor bas skye ba la mtha' gcig tu dor byar byed pa de byang sems lam la ltos de srid mtha' yin pa'i phyir /
rtags khas /
'dod na /
de chos can /
dngos po dmigs pa nyid kyis 'khor ba la gnas pa yin par shes par bya'o / /
zhes pa'i skabs nas dngos su bstan pa'i 'khra ba la gnas par thal /
'dod pa gang zhig /
de'i skabs kyi srid mtha' de byang sems lam la ltos pa'i srid mtha' yin pa'i phyir /
rtags khas /
'dod na /
de chos can /
khyod kyi stong nyid mngon sum du ma rtogs par thal /
'dod pa'i phyir /
khyab ste /
nyan thos la sogs pa la dus gsum mnyam pa nyid du shes pa med pa'i phyir /
zhes gsungs pa'i phyir /
kha cig /
kun rdzob la ltos te srid mtha' la gnas pa'i gang zag yin na /
las nyon gyis 'khor ba skye ba len las khyab zer na /
srid pa tha ma pa'i nyan thos sgom lam pa chos can /
der thal /
de'i phyir te /
kun rdzob la ltos pa'i srid zhi gang rung gi mtha' las gnas /
kun rdzob la ltos pa'i zhi mtha' la mi gnas pa'i phyir /
dang po grub ste /
theg can gyi gang zag yin pa'i phyir /
khyab ste /
srid dang zhi bar ltung ba'i phyir / /
zhes gsungs pa'i phyir /
gnyis pa grub ste /
theg dman slob pa yin pa'i phyir /
'dod mi nus te /
tshe de la dgra bcom pa'i 'dras bu mngon du byed pa'i gang zag yin pa'i phyir /
kha cig /
'khor ba bden par 'dzin pa'i bden 'dzin don @# / /
dam la ltos pa'i srid mtha' dang /
myang 'das bden par 'dzin pa'i bden 'dzin don dam la ltos pa'i zhi mtha' yin zer na /
mi 'thad de /
don dam la ltos pa'i srid zhi'i mtha' med pa'i phyir te /
'khor ba bden grub dang myang 'das bden grub med pa'i phyir /
kho na re /
don dam la ltos pa'i srid zhi'i mtha' la gnas pa'i gang zag med par thal /
don dam la ltos pa'i srid zhi'i mtha' med pa'i phyir /
zer na ma khyab ste /
rtag chad kyi mtha' la gnas pa'i gang zag med pat thal /
rtag chad kyi mtha' med pa'i phyir /
khyab pa khas /
kho na re /
sems tsam pa de don dam la ltos te srid zhi'i mtha' la gnas par thal /
de la gnas pa'i gang zag yod pa'i phyir /
'dod na de chos can /
srid zhi bden grub la gnas par thal /
'dod pa'i phyir /
khyab ste /
'khor ba bden grub don dam la ltos pa'i srid mtha' dang /
myang 'das bden grub don dam la ltos pa'i zhi mtha' yin pa'i phyir zer na ma khyab ste /
byang sems 'phags pa'i rgyud kyi dmigs med la dmigs pa'i snying rje chos can /
bden med la dmigs par thal /
dmigs med la dmigs pa'i snying rje yin pa'i phyir /
khyab ste /
dmigs med la dmis pa'i snying rje zhes pa'i dmigs pa med pa de /
bden med la byed rigs pa'i phyir /
khyab pa khas /
kha cig /
sangs rgyas 'phags pa de srid pa de srid mtha' la gnas kyang /
skabs 'dir bstan gyis srid mtha' la mi gnas zer na /
shes bya chos can /
sangs rgyas 'phags pa'i rgyud la srid mtha' yod par thal /
dam bca' de'i phyir /
'dod na /
de'i rgyud la kun rdzob la ltos pa'i srid mtha' yod par thal lo / /
'dod na /
de'i rgyud la gzhi kun rdzob la ltos te srid mtha' 'gog byed shes rab med par thal /
'dod pa'i phyir /
gzhan yang /
myang 'das de srid mtha' yin par thal /
dam bca' 'thad pa'i phyir /
'dod na /
theg dman gyi myang 'das de yang der thal lo / /
'dod mi nus te /
zhi mtha' yin pa'i phyir /
kho na re /
sangs rgyas 'phags pa chos can /
srid mtha' la gnas par thal /
'+kor ba'i mtha' las gnas pa'i phyir te /
'khor ba'i phyir mtha' la gnas pa gang zhig /
de 'khor ba'i mtha' yin pa'i phyir /
dang po grub ste /
de mngon du byas pa'i gang zag yin pa'i phyir /
gnyis pa grub ste /
'+kor ba'i mtha' cig yod pa'i phyir zer na ma khyab ste /
sangs rgyas 'phags pa chos can /
skabs 'dir bstan gyi srid m+ta' la gnas par thal /
skabs 'dir bstan gyi 'khor ba'i mtha' la gnas pa'i phyir /
zhes sogs mtshungs pas sngar bzhin bya'o / /
kho na re /
'khor ba de 'khor ba'i mtha' yan par thal /
'khor ba'i mtha' yod pa gang zhig /
myang 'das de de ma yin pa'i phyir /
'dod na /
myang 'das de myang 'das kyi mtha' yin par thal /
'dod pa'i phyir /
na ma khyab 'dod na /
sangs rgyas 'phags pa de myang 'das kyi mtha' la gnas par thal lo / /
zer na /
'khor ba yin na 'khor ba'i mtha' ma yin dgos pat thal /
'khor ba'i mtha' la gnas pa'i gang zag yin na myang 'das thob pas khyab pa'i phyir /
'dod na /
myang 'das yin na myang 'das kyi mtha' ma yin dgo spar thal lo / /
kha cig /
las myon gyi dbang gis rgyun ring bor nyid mtshams sbyor ba skabs 'dir bstan gyi srid mtha' yin de ni /
shes rab kyis tshu rol gyi mtha' 'khor ba rtag pa'i mtshan nyid /
ces pas bstan /
srid par skye ba la mtha' gcig tu dor byar byed pa de yang skabs 'dir bstan gyi srid mtha' yin /
de ni /
dngos por dmigs pa nyid kyis 'khor ba la b+nas pa yin par shes par bya'o / /
zhes pas bshad /
srid par skye ba chad tsam gyis thob pa'i myang 'das de skabs 'dir bstan gyi zhi mtha' yin /
de ni /
snying rjes pha rol gyi mtha' myang ngan las 'das pa chad pa'i mtshan nyid /
ces pas bshad /
de 'dra'i myang 'das la mtha' gcig tu blang byar zhen pa de yang skabs 'dir bstan gyi zhi mtha' yin /
de ni /
dngos po med par dmigs pa nyid kyis myang ngan las 'das pa la gnas pa yin par bya'o / /
zhes pas bshad /
zhes gsungs /
zhes bya chos can /
@# / /
nyan+thos dgra bcom pa de skabs 'dir bstan gyi srid mtha' la gnas par thal /
skabs 'dir bstar gyi srid mtha' gnyis pa de 'thad pa'i phyir /
'dod na /
de chos can /
skabs 'dir bstan gyi tshu rol 'khor ba'i mtha' la gnas par thal lo / /
'dod na /
'khor ba spangs pa'i gang zag gi rgyud la skabs 'dir bstan gyi srid mtha' yod par thal lo / /
'dod mi nus te /
rnam bshad las /
tshu rol ni so so skye bo la ltos pa ste /
tshur ngos na yos kyi 'khor ba spangs pa'i phar ngos na med pa'i don no / /
zhes gsungs pa'i phyir /
gzhan yang /
de chos can /
skabs 'dir bstan gyi tshu rol gyi mtha' la mi gnas par thal /
skabs 'dir bstan gyi pha rol gyi mtha' la gnas pa'i phyir /
gzhan yang /
las dang nyon mongs pa'i dbang gis rgyun ring por nyid 'tshams sbyor ba chos can| khyod skabs 'dir bstan gyi srid mtha' ma yin par thal /
tshur mthong tha mal pa khyod yin pa'i phyir /
rtags sla /
srid par skye ba la mtha' gcig tu dor byar zhen pa yang chos can /
skabs 'dir bstan gyi srid mtha' ma yin par thal /
nyan thos dgra bcim pa khyod yin pa'i phyir /
ma grub na /
de chos can /
der thal /
khyod de la mtha' gcig tu dor byar zhen pa'i gang zag gyin pa'i phyir /
gzhan yang /
srid mtha' spang bya'i gtso bor byed pa'i gang zag med par thal /
nyan thos slob pa 'phags pas de ltar mi byed pa'i phyir te| nyan thos dgra bcom pas de ma spangs pa'i phyir te /
de'i rgyud la srid mtha' yod pa'i phyir te /
de srid mtha' la gnas pa'i phyir /
rang lugs la /
'dir bstan lam shes gnyis bshad pa dang /
'dir bstan srid zhi'i mtha' la gnas pa'i don bshad pa'o / /
dang po ni| gzhi kun rdzob la ltos pa'i srid mtha' 'gog byed kyi rtogs rigs su gnas pa'i theg chen 'phags pa'i mkhyen pa /
shes pas srid la mi gnas pa'i lam shes kyi mtshan nyid /
dper na /
gang zag gi bdag med mngon sum du rtogs pa'i theg chen gyi mthong lam lta bu /
gzhi kun rdzob la ltos te zhi mtha' 'gog byed kyi rtogs rigs su gnas pa'i theg chen 'phags pa'i mkhyen pa /
snying rjes zhi la mi gnas pa'i lam shes kyi mtshan nyid /
dper na /
byang sems mthong lam pa'i rgyud kyi snying rji chen po lta bu'o / /
gnyis pa la /
las nyon gyis 'phangs ba'i 'khor ba de skabs 'dir bstan gyi kun rdzob la ltos te srid mtha' dang /
de la gnas pa skabs 'dir bstan gyi kun rdzob la ltos te srid mtha' la gnas pa'i don yin /
de ni /
shes rab kyis tshu rol gyi mtha' 'khor brtag ba'i mtshan nyid /
ces pas bstan /
dman pa'i myang 'das de skabs 'dir bstan gyi kun rdzob la ltos te zhi mtha' dang /
de la gnas pa 'dir bstan kun rdzob la ltos te zhi mtha' la gnas pa'i don yin /
de ni /
snying rjes pha rol gyi mtha' mya ngan las 'das pa chad pa'i mtshan nyid /
ces pas bshad /
'khor ba bden grub don dam la ltos te srid mtha' dang /
'khor ba la mtha' gcig tu dor byar bden par zhen pa 'dir bsta don dam la ltos te srid mtha' la gnas pa'i don yin /
de ni /
dngos por dmigs pa nyid kyis 'khor ba la gnas pa yin par shes bar bya'o / /
zhes pas bshad /
myang 'das bden grub de 'dir bsta don dam la ltos te zhi mtha' dang /
dman pa'i myang 'das la mtha' gcig tu blang byar bden par zhan pa don dam la ltos te zhi mtha' la gnas pa'i don yin /
de ni /
dngos pa med par dmigs pa nyid kyis bya ngan las 'das pa la gnas yin par shes par bya'o / /
zhes pas bshad /
de ltar yang /
lam bsgrigs las /
srid zhi'i mtha' la kun rdzob la ltos pa dang don dam la ltos pa gnyis las /
! dang po ni /
las nyon gyi dang gis srid par nyid mtshams sbyar ba srid pa'i mthar lhung ba yin la /
srid par skye ba chad tsham las thob pa'i myang 'das gni mtha' dang /
de thob pa zhi ba'i mthar lhung ba zhes bya'o / /
srid mtha' de nyid rigs can gsum gas 'gog la /
zhi ba'i mtha' de nyid byang chub sems dpa' kho nas spong ste /
srid @# / /
mtha' snga ma bkag nas snying rje dang smon lam gyi dbang gis skye ba blangs te myang 'das sgrub par byed pa'i phyir /
don dam la ltos pa'i srid zhi'i mthar shung ba ni /
srid zhi la dor bya dang blang byar bden par 'dzin pa yin la /
de byang chub sems dpas stong nyid rtogs pa'i shes rab kyis spong la /
nyan rang la chos kyi bdag med rtogs pa yod par 'dod pa ltar na /
don dam la ltos pa'i mthar ma lhung yang /
kun rdzob la ltos pa'i mthar lhung ba zhes bya'o / /
zhes gsungs /
kho na re /
gang zag gi bdag med rtogs pa'i shes rab de gzhi kun rdzob la stos te srid mtha' 'gog byed yin par thal /
mtshan nyid dang po 'thad pa'i phyir /
'dod na /
de 'gog byed kyi tshad ma yod par thal lo / /
'dod na /
gzhi kun rdzog la ltos te srid mtha' med par thal /
'dod pa'i phyir /
zer na ma khyab ste /
gang zag gi bdag 'dzin med par thal /
de la gnod byed kyi tshad ma yod pa'i phyir /
khyab pa khas /
der thal /
gang zag gi bdag med rtogs pa'i shes rab des de la gnod pa'i phyir te /
rnam 'grel las /
de yi gnod byed ni / /
bdag med mthong bas 'gal ba yin / /
zhes gsungs pa'i phyir /
kho na re /
rang rgyal dgra bcom pa chos can /
zhi mtha' la gnas par thal /
dman pa'i byang 'das la gnas pa'i phyir /
khyab pa khas /
'dod na /
de chos can /
srid par skye ba chad tsam gyis thob pa'i myang 'das la gnas par thal /
'dod pa'i phyir /
'dod mi nus te /
gzugs phyi rol don du 'dzin pa'i rtog pa spangs pa'i gang zag yin pa'i phyir /
zer na /
de chad pa'i myang 'dal la gnas par thal /
de las nyon gyi dbang gis skye ba dang snying rje dang smon lam gyi dbang gis skye ba len pa gnyis ka rgyun chad pa'i gang zag yin pa'i phyir /
khyab ste /
rnam bshad las /
chad mtha' yang las nyen gyi dbang gis skye bu rgyun chad par ma zad /
snying rje dang smon lam gyi dbang gis skye ba chad pa'i myang 'das so / /
zhes gsungs pa'i phyir /
kho na re /
srid pa tha ma ba'i nyan thos sgom lam pa chos can /
skabs 'dir bstan gyi srid mtha' la gnas par thal /
las nyon gyis 'phangs pa'i 'khor ba la gnas pa'i phyir /
kyab pa khas /
'dod na /
skabs 'dir bstan gyi rtag mtha' la gnas par thal /
'dod pa'i phyir /
'dod na /
de chos can /
las nyon gyi dbang gis 'khor bar skye ba len par thal /
'dod pa'i phyir /
khyab ste /
rnam bshad las /
rtag mtha' yang las nyon gyi dbang gis rgyun ring por nyid mtshangs sbyar nas 'jug pa'i don yin gyi /
rtag dngos kyi mtha' ni ma yin no / /
zhes gsungs pa'i phyir /
zer na ma khyab ste /
de rtag mtha'i sgra bshad tsam ston pa'i lung yin pa'i phyir /
kho na re /
'khor ba bden gyub chos can /
don dam la ltos te srid mtha' ma yin par thal /
med pa'i phyir /
myang 'das bden grub chos can /
don dam la ltos de zhi mtha' ma yin par thal /
med pa'i phyir zer na /
'khor ba bden grub chos can /
yod mtha' ma yin par thal /
med pa'i phyir /
khyab pa khas /
'dod na /
'khor ba bden grub tu 'dzin pa'i blo de yod pa'i mthar 'dzin ma yin par thal lo / /
! / /
gnyis pa nye ring du 'jog pa'i rgyu mtshan ston pa la /
mdo las gsungs tshul dang bstan bcos kyis 'grel tshul gnyis las /
dang po ni /
rab 'byor gyis gsol pa /
bcom ldan 'das gal te theg chen gyi rigs kyi bu'am rigs kyi bu mo thabs mi mkhas pas sher phyin la dmigs pa'i tshul du shes par bgyid na sher phyin 'di 'dor bar 'gyur ring du bgyid do / /
zhes pa nas /
de sher phyin la rlom sems su byed pas sher phyin 'di 'dor par 'gyur ring du byed par 'gyur ro / /
zhes dang /
rab 'byor gyis gsol pa /
bcom ldan 'das byang chen rnams chags pa dang chags pa ma mchis par sher phyin 'di la legs par bshad pa dang /
legs par mthar phyin pa'i bar ni ngo mtshar che'o / /
zhes gsungs /
gnyis pa la rtsod pa dang /
lan gnyis las /
dang po ni /
kho na re /
dus gsum mnyam pa @# / /
nyid du rtogs pa yod med kyi rgyu mtshan gyis /
nyan rang rnams la yang dag pa'i yum ring ba dang /
byang sems dang sangs rgyas la nye bar 'gyur ba ma yin par thal /
gzhi rten 'byel gyi don rtogs pa de yang nyan thos sogs thams cad la thun mong du yod pa'i phyir /
khyab ste /
yul la nye bar 'jog pa'i rgyu mtshan dus gsum mnyam pa nyid du shes pa'i don ni /
gzhi rten 'brel gyi don rtogs pa kho na yin cing de las gzhan med pa'i phyir /
rtags dang po grub ste /
'phags pa klu sgrub kyi 'jig rten las 'das par bstod pa las /
rten cing 'brel par 'byung ba gang yin pa / /
de ni khyod kyis stong pa nyid du bzhed / /
ces 'byung pa'i phyir /
zhes 'chad pa la /
lugs las /
rten cing 'brel par 'byung ba gang / /
de nyid khod ni stong par bzhed / /
ces 'byung pa'i phyir /
dus gsum mnyam pa nyid du shes pa ni gzhi rtogs pa kho na yin la /
de yang thams cad la yod pa nyid ma yin nam /
ji ltar na nyan thos dang byang chub sems dpa' la sogs pa la yang dag pa'i shes rab kyi pha rol tu phyin pa ring pa dang cig shos su 'gyur zhe na /
zhes gsungs /
gnyis pa la /
rtsa 'grel gnyis las /
dang po la yang /
theg dman 'bras yum la ring par bstan pa dang /
theg chen nye bar bstan pa gnyis las /
! dang po ni /
mdo tshan dang po de'i don bshad pa'i sgo nas yum la bden par chags pa'i nyes dmigs de ston pa la /
de ni mtshan mar dmigs sgo nas / /
thabs ma yin pas ring ba ste / /
zhes gsungs /
gnyis pa ni /
mdo tshan gnyis pa de'i don bshad pa'i sgo nas yul la bden par ma chags pa'i yon tan de ston pa la /
de ni thabs la mkhas pa yi / /
yang dag nye ba nyid du bshad / /
ces gsungs /
gnyis pa la /
tshigs rkang dang po gnyis kyi don bshad pa la /
sgyur ma mkhan gyis sprul pa'i dngos po snang ba la de'i rang gi ngo bo mi shes pas dngos por mdon par zhen pa nyid kyis ngo bo nyid med par mi snang ba bzhin du /
dge ba'i bshes gnyin la sogs pa thabs mkhas pa dang bral ba'i phyir dngos po mtshan ma dang ldan par rtog pas nyan thos la sogs pa dngos po'i ngo bo mi shes pa rnams la mnyam pa nyid kyi ye shes de med de /
de'i phyir de dag la rgyal ba'i yum ring par gyur to / /
zhes gsungs /
tshigs rkang phyi ma gnyis kyi don bshad pa la /
byang chub sems dpa' dus ring mo zhig nas dge ba'i bshes gnyen yang dag par mgu bar byas pa'i man ngag phyin ci ma log pa can bden pa gnyis la brten pa'i thos pa la sogs pa'i shes pa skye ba'i thabs la mkhas pas /
dngos por mg+non par zhen pa'i 'khrul pa'i mtshan ma bsal ba rnams la ni /
gzugs la sogs pa'i chos yongs su shes pa de nyid mnyam pa nyid du yongs su shes pa yin te /
de'i phyir de dag la yum 'di yang dag par nye bar gyur pas /
zhis gsungs /
de dag gi don bsdus te ston pa la /
thabs ma yin pas ni ring ba nyid yin la /
thabs kyis ni mi ring ba nyid yin no / /
zhes gsungs /
gzhung don ni /
stong nyid ma rtogs pa'i nyan thos 'phags pa'i rgyud kyi gang zag gi bdag med mngon sum du rtogs pa'i mkhyen pa chos can /
'bras yum la ring ba'i gzhi shes yin te /
gzhi shes gang zhig /
snying rje chen po dang bral zhing mtshan 'dzin gyis bcings pa'i phyir /
byang sems mthong lam pa'i rgyud kyi mi rtag sogs bcu drug mngon sum du rtogs pa'i mkhyan pa chos can /
byas yum la nye ba'i gzhi shes yin te /
gzhi shes gang zhig /
snying rje chen po dang stong nyid mngon sum du rtogs pa'i shes rab gyis zin pa'i theg chen 'phags pa'i rgyud kyi mkhyen pa yin pa'i phyir /
des na gzhi shes gang zhig /
snying rje chen po dang bral zhing bden 'dzin gyis bcings pa /
'gras yum la ring ba'i gzhi shes kyi mtshan nyid /
de dang mi mthun phyogs kyi gzhi shes don gcig /
theg dman gyi rtogs rigs su gnas pa'i theg chen 'phags pa'i mkhyen pa gang zhig /
snying rje chen po dang stong nyid mngon sum du rtogs pa'i shes rab kyis zin pa /
'bras yum la nye ba'i gzhi shes kyi mtshan @# / /
nyid /
de dang gnyen po phyogs kyi gzhi shes don gcig /
dang po'i sa mtshams theg dman gyi mthong lam nas theg dman gyi mi slob lam gyi bar du yod /
gnyis pa'i sa mtshams theg chen gyi mthong lam nas sangs rgyas kyi sa'i bar du yod /
kha cig /
mi rtag sogs bcu drub mngon sum du rtogs pa'i ye shes gang zhig /
snying rje chen po dang bral zhing bden 'dzin gyis bcings pa /
dang po'i mtshan nyid /
de gang zhig /
snying rje chen po dang stong nyid mngon sum du rtogs pa'i shes rab kyis zen pa /
gnyid pa'i mtshan nyid zer ba mi 'thad de /
dang po la /
stong nyid ma rtogs pa'i nyan thos 'phags pa'i rgyud kyi gang zag gi bdag med don spyi'i tshul gyis rtogs pa'i mkhyen pa dang /
de'i rgyud kyi nyan thos kyi mthong lam bar chad med lam rnams kyi ma nges /
gnyis pa la /
nyan thos dgra bcim pa'i rtogs pa sngon du songs ba'i byang sems sbyor lam pa'i rgyud kyi mi rtag sogs bcu drug mngon sum du rtogs pa'i ye shes kyis ma nges pa'i phyir /
kha cig /
gzhi shes gang zhig /
'bras yum sgrub pa'i thabs mkhas ma yin pa la zhugs pa /
dang po'i mtshan nyid dang /
de gang zhig de la zhugs pa /
cig shos kyi mtshan nyid /
zer na /
shes bya chos can /
nyan thos kyi theg pa de 'gras yum sgrub pa'i thabs mkhas ma yin par thal /
mtshan nyid 'thad pa'i phyir 'dod na /
! dam chos padma dkar por las /
drang srid chen po theg pa gsum bstan pa / /
rnam 'dren rnams kyi thabs la mkhas pa ste / /
zhes sogs gsungs pa mi 'thad par thal lo / /
gzhan yang /
nyan thos dgra bcom pa'i rtogs pa sngon du song ba'i byang sems tshogs lam pa'i rgyud kyi gzhi shes chos can /
mtshon bya gnyis pa der thal /
mtshan nyid de'i phyir /
gnyis pa gyub ste /
theg chen gyi tshogs lam yin pa'i phyir /
kha cig /
gzhi shes gang zhig /
snying rje chen po dang bral zhing bden 'dzin gyis bcings pa /
dang po'i mtshan nyid /
de gang zhig /
snying rje chen po dang stong nyid mngon sum du rtogs pa'i shes rab kyis zin pa de /
cig shos kyi mtshan nyid zer na /
stong nyid mngon sum du rtogs pa'i nyan thos dgra bcom pa'i rtogs pa sngon du song ba'i theg chen lam du 'jug kha ma'i gang zag gi rgyud kyi gzhi shes chos can /
mtshon bya gnyis pa der thal /
mthan nyid de'i phyir /
gnyis pa grub ste /
de'i rgyud la snying rji chen po yang yod /
stong nyid mngon sum du rtogs pa'i shes rab kyang yod pa'i phyir /
dang po der thal /
theg chen gyi lam du 'jug kha ma'i gang zag yin pa'i phyir / /
! / /
gsum pa spang bya dang gnyen po'i rab dbye la /
gzhi lam la mtshan 'dzin gyi spang gnyen dang /
'gras bu la mtshan 'dzin gyi spang gnyen dang /
de dag gi mjug bsdu ba dang gsum las /
dang po la /
spang bya dang gnyen po gnyis las /
dang po la /
mdo las gsungs tshul dang /
bstan bcos kyi 'grel tshul gnyis las /
dang po ni /
gong du byang chen chags pa dang chags pa ma mchis par sher phyin 'di la legs par bshad pa dang legs par mthar phyin pa'i bar ni ngo mtshar che'o / /
zhes gsungs pa las 'phros te /
de nas tshe dang ldan pa shA ri'i bus rab 'byor la 'di skad ces smyas so / /
tshe dang ldan pa rab 'byor byang chen rnams sher phyin la spyod pa'i tshe chags pa dang bcas pa ni gang yin /
chags pa ma mchis pa ni gang yin /
rab 'byor gyis smras pa /
tshe dang ldan pa shA ri'i bu 'di la byang chen thabs mi mkhas pas gzugs stong zhes bya bar 'du shes na chags pa'o / /
zhes sogs dang /
byang chen thabs mi mkhas pas 'das pa'i chos rnams pa 'das pa'i chos zhes bya bar 'du shes na chags pa'o / /
zhes sogs dang /
gzhan yang /
byang chen dmigs pa'i tshul byes sems dang po bskyed pa nas nye bar bzung ste sbyin pa'i phar phyin las spyod na chags pa'o / /
zhes pa nas rnam mkhyen gyi bar la spyod na chags pa'o / /
zhes gsungs /
gnyis pa la /
mtshams sbyar /
rtsa ba /
'grel pa gsum las /
dang po ni /
gong gi tshul de star nyan thos dang rang rgyal rnams 'gras yum la ring bar @# / /
gyur pa'i sgrub byed mtshan mar dmigs pa nyid gnyen po phyogs kyi gzhi shes kyi mi mthun phyogs yin pas de nyid bstan par bya'o / /
zhes mtshams sbyor ba la /
de ltar nyan thos la sogs pa'i yum ring bar gyur pa'i sgrub pa nyid mi mthun pa'i phyogs yin par /
zhes gsungs /
gnyis pa la /
mdo de'i don gshad pa'i sgo nas mi mthun phyogs kyi gzhi shes ston pa la /
gzugs sogs phung po stong nyid dang / /
zhes sogs gsungs /
gsum pa ni /
tsheg don gyi sgo nas bshad pa la /
gzugs la sogs pa dus gsum pa'i chos zag pa dang bcas pa dang zag pa med pa dang /
gnyis ka'i ngo bo dngos por ma gyur pa thams cad la dngos por dmigs pa nyid kyi gzhan gyi kun brtags pa'i bdag la sogs pa stong pa nyid du lta ba dang /
sgrub pa'i 'du shes ni de dag gi gnyen po yin na yang phyin ci log tu zhugs pa nyid kyis spang bar bya ba yin pa'i phyir /
mi mthun pa'i phyogs yin no / /
zhes gsungs /
gzhung don ni /
stong nyid ma rtogs pa'i nyan thos mthong lam pa'i rgyud kyi gang zag gi bdag med mngon sum du rtogs pa'i mkhyen pa chos can /
mi mthun phyogs kyi gzhi shes yin te /
gzhi shes gang zhig /
thabs shes khyad par can dang bral zhing /
bden 'dzin gyis bcings pa'i phyir /
skabs 'dir bstan gyi mi mthun phyogs la du ma yod de /
gzugs nas rnam mkhyen gyi bar gyi phung po rnams dang /
sbyin pa nas rnam mkhyen gyi bar la stong zhes mtshan mar 'du shes pa dang /
dus gsum du gtogs pa'i chos rnams la de dag tu mtshan mar 'du shes pa dang /
sbyin sogs drug dang byang phyogs so bdun nas /
rnam mkhyen gyi bar rnams la sbyod pa ste lam du mtshan mar 'du shes pa rnams su yod pa'i phyir /
gzhi shes gang zhig /
thabs shes khyad par can dang bral zhing /
bden 'dzin gyis b+chings pa /
mi mthun phyogs kyi gzhi shes kyi mtshan nyid /
kho na re /
stong nyid ma rtogs pa'i nyan thos dgra bcom pa'i rtogs pa sngon du song pa'i theg chen lam du 'jug kha ma'i gang zag gi rgyud kyi gzhi shes chos can /
mtshon bya der thal /
mtshan nyid de'i phyir /
gnyis pa grub de'i phyir /
gnyis pa grub ste /
de'i rgyud la thabs shes khyad par can med pa'i phyir te /
de'i rgyud la stong nyid rtogs pa'i shes rab med pa'i phyir zer na ma khyab /
kha cig /
gzhi shes gang zhig /
bden 'dzin gyis bcings pa /
mi mthun phyogs kyi gzhi shes kyi mtshan nyid /
de gang zhig /
mtshan 'dzin gyi gnyen po byed pa de /
gnyen po phyogs kyi gzhi shes kyi mtshan nyid zer na /
stong nyid ma rtogs pa'i nyan thos dgra bcom pa'i rtogs pa sngon du song pa'i theg chen lam du 'jug kha ma'i gang zag gi rgyud kyi gzhi shes chos can /
mtshon bya dang po der thal /
mtshan nyid de'i phyir te /
chos can de yin pa'i phyir /
'dod na /
de chos can /
snying rje chen po dang 'bral bar thal lo / /
gzhan yang /
gnyen po phyogs kyi gzhi shes yin na /
stong nyid mngon sum du rtogs pas kyab par thal /
de yin na /
bden 'dzin gyi gnyen po byed pas khyab pa'i phyir /
rtags khas /
kha cig /
gzhi shes gang zhig /
byang chub kyi sems dang bral zhing bden 'dzin gyis gcings pa /
dang po'i mtshan nyid /
de gang zhig /
byang chub kyi sems dang stong nyid mngon sum du rtogs pa'i shes rab kyis zin pa /
cig shos kyi mtshan nyid /
zer ba mi 'thad de /
dang po la /
stong nyid ma rtogs pa'i nyan thos dgra bcom pa'i rtogs pa sngon sdu song ba'i theg chen lam du 'jug kha ma'i gang zag gi rgyud kyi gzhi shes dang /
gnyis pa la stong nyid mngon sum du rtogs pa'i byang sems tshogs la pa'i rgyud kyi gzhi shes kyis ma nges pa'i phyir / /
! / /
gnyis pa gzhi lam la mtshan 'dzin gyi gnyen po bshad pa la /
mdo las gsungs tshul dang /
bstan bcos kyis 'grel tshul gnyis las /
dang po ni /
tshe dang ldan pa shA ri'i bu gang yang 'di skad du byang chen rnams sher phyin la spyod pa'i tshe /
mchags pa ni gang yin zhes zer ba ni /
tshe dang ldan pa shA ri'i bu 'di la byang chen thabs mkhas pas sher phyin la spyod pa'i tshe 'di snyam du @# / /
gzugs la gzugs zhes bya bar 'du shes pa med do / /
zhes sogs dang /
'das pa'i chos rnams la 'das pa'i chos zhes bya bar 'du shes pa med do / /
zhes sogs dang /
byang chen thabs mkhas pas sher phyin la spyod pa'i tshe 'di snyam du bdag gi sbyin pa zhig byin pa byin /
sbyin pa 'di lta bu zhig sbyin no / /
zhe 'am /
zhes pa nas /
tshe dang ldan pa zhA ri'i bu de dag mi byang chen thabs mkhas pas sher phyin la spyod pa'i tshe ma chags pa'o / /
zhes sogs gsungs /
gnyis pa la gsum las /
dang po ni /
byang chub sems dpa' rnams gyis 'bras yum la nye ba'i rgyu mtshan de ni mtshan mar mi dmigs pa ni spang bya las bzlog ste gnyen po yin par ston no / /
zhes mtshams sbyor ba la /
byang chub sems dpa' rnams kyis bzlog ste gnyen po yin par /
zhes gsungs dag de la /
spyir lta sgom la ltos pa'i spang gnyen dang /
spyod pa la ltos pa'i spang gnyen gnyis las /
dang po'i spang bya sngar bshad pa de yin la /
de'i gnyen po de bstan pa'i sgo nas mdo de'i don bshad pa la /
sbyin la sogs la ngar 'dzin med / /
gzhan dag de la sbyor byed pa / /
de ni chags pa'i mtha' 'gog pas / /
zhes gsungs /
de yang gzhung 'dis spang bya tha ma'i gnyen po dngos su bstan nas /
dang po gnyis kyi gnyen po shugs la bstan to / /
gnyis pa'i spang bya de ston pa la /
mdo las /
de nas lha rnams kyi dbang po brgya byin gyis rab 'byor la 'di skad ces smras so / /
btsun pa rab 'byor rnam grangs gang gis na byang chen rnams kyi chags par 'gyur ba yin /
rab 'byor gyis smras pa /
ko'u shi ka 'di la byang chen sems su 'du shes pa dang /
sbying par 'du shes pa dang /
zhes pa nas /
sangs rgyas kyi chos ma 'dras pa bco brgyad du 'du shes pa dang /
sangs rgyas bcom ldan 'das su 'du shes pa dang /
sangs rgyas la skyed pa'i dge ba'i rtsa ba dag tu 'du shes nas dge nas dge rtsa de dag gcig tu bsdus nas bsdoms shing gzhal nas bla med rdzogs byang du bsdo bar byed pa 'di /
ko'u shi ka byang chen rnams kyis chags pa ste /
zhes sogs gsung /
de'i gnyen po ston pa la /
ko'u shi ka gzhan yang byang chen gyis gzhan zhig bla med rdzos byang du yang dag par bstan par 'dod pa dang len du zhugs par 'dod pa dang gzengs bstod par 'dod pa dang rab tu dga' bar bya ba 'dod pas yang dag pa ji lta ba bzhin du rje su song ba'i yid kyis gzhan la yang dag par bstan pa bya'o / /
zhes pa nas /
de ltar rigs kyi bu'am rigs kyi bu mo des chags pa'i mtha' thams cad yong su spong bar 'gyur ba yin no| |zhes gsungs /
de'i don bshad pa la /
gzhan dag de la sbyor byed pa / /
de ni chags pa'i mtha' 'gog pas / /
zhes gsungs /
de yang gzhung 'dis gnyen po dngos su bstan nas spang bya shugs la bstan pa yin no / /
gsum pa ni /
tshigs rkang de gsum gyi tshig don bshad pa la /
'khor gsum rnam par dag pas sbyin pa la sogs pa la bdag med par rtogs pas rang dang gzhan sbyor ba ni yang dag par zhugs pa'i phyir dang /
chags pa'i tshogs kyi gnas thams cad bkag pas blang bar bya ba yin pa'i phyir /
rnam pa thams cad du gnyen po yin no / /
zhes gsungs /
mdo las /
spang gnyen 'di dag so sor gsung kyang /
'grel pa 'dis gnyen po rnams gcig tu m+tsad cing spang bya dang po'i gnyen po ma zin par gsungs pa la dgos pa yod de /
rim pa ltar tshig tshogs skyungs pa dang shugs kyis go nus pa la dgongs pa'i phyir /
gzung don ni /
byang sems mthong lam pa'i rgyud kyi gang zag gi bdag med mngon sum du rtogs pa'i mkhyen pa chos can /
gnyen po phyogs kyi gzhi shes yin te /
theg dman gyi rtogs rigs su gnas pa'i theg chen 'phags pa'i mkhyen pa gang zhig /
thabs shes khyad par can gnyis kyi zin pa'i phyir /
'dir bstan gnyen po de la du ma yod de /
phung po lnga la gzugs la sogs snyam du mngon par zhen pa med pa dang /
dus gsum la 'das sogs su mngon par zhin pa med pa dang /
sbyin pa nas @# / /
rnam mkhyen gyi bar la ngar 'dzin pa ste bdag gis 'di la spyad par bya'o 'di thob par bya'o snyam du mngon par zhen pa med pa rtogs pa rnams su yod pa'i phyir /
skabs 'dir bstan gyis spyod pa la ltos pa'i spang bya yod de /
bsngo bar byed pa'i sems dang bsngo bya'i dge ba la mtshan mar zhen pas rdzogs byang du b+ngo ba'i mtshan bcas kyi spyod pa rnams su yod pa'i phyir /
de'i gnyen po yang yod de /
rang nyis kyis bdag ni sbyin pa byang pa'o tshul khrims bsrung ba'o zhes sogs su mngon phar rlom pa bkag nas spyod pa de lta bu la gdul bya gzhan dag kyang sbyor bar byed pa de'i sgo nas rang gzhan gyi chags pa'i mtha' thams cad 'gog par byed pa yin pa'i phyir /
des na /
'khor gsum du dmigs pa dang bral bas sbyin sogs la spyod pa po dang thob pa bo bdag med par rtogs nas rang de la gnas shing 'dul bya gzhan de la sbyor bar byed pa'i byang sems mthong lam pa'i mkhyen pa chos can /
nyan rang gi lam ltar re 'ga' ba'i gnyen po ma yin par rnam pa thams cad du gnyen po yin te /
blang bar bya ba 'ba' zhig yin pa'i phyir te /
gzugs /
logs kyi gnas lugs la yang dag par zhugs pa'i phyir dang /
chags pa mngon zhen gyi tshogs kyi gnas sa bon thams cad gnyen pos bkag pa'i phyir /
theg dman gyi rtogs rigs su gnas pa'i theg chen 'phags pa'i mkhyen pa gang zhig /
thabs shes khyad par cad gyis zin pa /
gnyen po phyogs kyi gzhi shes kyis mtshan nyi /
kha cig /
gzhi shes gang zhig /
thabs shes khyad par can gyis zin pa /
de'i mtshan nyid zer na /
stong nyid mngon sum du rtogs pa'i nyan thos dgra bcom pa'i rtogs pa sngon du song ba'i byang sems tshogs lam pa'i rgyud kyi gzhi shes chos can /
mtshon bya der thal /
mtshan nyid de'i phyir /
'dod na /
de chos can /
theg chen gyi gzhi shes su thal /
'dod pa'i phyir /
'dod na /
theg chen gang zag gi rgyud kyi gzhi shes yin na /
theg chen gyi gzhi shes yin dgos pa thal /
'dod pa'i phyir /
'dod na /
theg chen gang zag gi rgyud kyi lam bden yin na /
theg chen gyi lam bden yin dgos par thal /
'dod pa'i phyir /
gzhan yang stong nyid mngon sum du rtogs pa'i nyan thos 'gra bcom pa'i rtogs pa sngon du song ba'i theg chen lam du 'jug kha ma'i gang zag gi rgyud kyi gzhi shes chos can /
mtshon bya der thal /
mtshan nyid de'i phyir /
rtags grub ste /
de'i rgyud la thabs shes khyad par can yod pa'i phyir / /
! / /
gnyis pa 'bras bu la mtshan 'dzin gyi spang gnyen pa shad pa la /
chags pa'i ngo bo / /
chags pa yin pa'i rgyu mtshan /
chags pa'i gnyen po /
rgyu mtshan las 'phros don no / /
dang po la /
mdo bstan bcos gnyis las /
dang po ni /
de nas bcom ldan 'das kyis tshe dang ldan pa rab 'byor la bka' stsal pa /
rab 'byor khyod byang chen rnams la chags pa'i mtha' 'di dag mdor ston pa legs so legs so / /
rab 'byor de bas na yang chags pa'i mtha' phra ba rgyas par bstan par bya ste shin tu legs par nyon la yid la zungs shig dang bshad par bya'o / /
bcom ldan 'das de ltar bgyi'i / /
zhes tshe dang ldan pa rab 'byor bcom ldan 'das la phyi nyan to / /
!bcom ldan 'das kyis de la 'di skad ces bka' stsal to / /
rab 'byor 'di la rigs kyi bu'am rigs kyi bu mo bla med rdzogs byang du yang dag par zhugs pas de bzhin bshes pa dgra bcom pa yang dag par b+dzogs pa'i sangs rgyas mtshan mar yin la byed na /
rab 'byor ci tsam mtshan mar gyur pa de tsa du chags 'o / /
zhes pa nas /
de rnams gzhan rnams kyi dgo ba'i rtsa ba yang mtshan mar yid la byed med pa'i phyir ro / /
zhes gsungs /
gnyis pa la /
rtsa 'grel gnyis las /
dang po ni /
mdo de'i don bshad pa la /
rgyal la sogs la chags pa phra / /
zhes gsungs /
gnyis pa ni /
de nyid tsheg gon gyi sgo nas bshad pa la /
de bzhen gshigs pa la sogs pa la phyag @# / /
'tshal ba la sogs pa ni /
bsod nams kyi tshogs kyi rgyu yin pa nyid kyi gnye po yin mod kyis /
chags pa phra mo'i ngo bo nyid kyis rnam pa thams cad du ma yin pas /
mi mthun pa'i phyogs yin no / /
zhes gsungs /
gzhung don ni /
de bzhin gshes pa la skyabs gnas yang dag tu bden par bzung ba'i sgo nas phyag 'tshal ba dang bstod pa dang /
de dag gi bdag pa la mtshan mar bzung ba'i sgo nas rdzogs byang du bsngo ba rnams chos can /
byang sems lam gyi gol sa mi mthun phyogs yin te /
de'i gzhom bya yin pa'i phyir /
gal te /
de rnams gnyen po yin pas spang byar 'gal lo zhe na /
bsod nams kyi tshogs kyi rgyu yin pa nyid kyis las sgrib sogs 'ga' zhi gi gnyen po yin nod kyir rnam pa thams cad du gnyen po ma yin pas skyon med de /
chags pa de zhen pa phra mo'i ngo bo nyid yin pa'i phyir / /
! / /
gnyis pa chags pa yin pa'i rgyu mtshan ston pa la /
mdo bstan bcos gnyis las /
dang po ni /
de nas tshe dang ldan pa rab 'byor gyis bcom ldan 'das la 'di skad ces gzol to / /
bcom ldan 'das sher phyirn ni zeb bo / /
bcom ldan 'das kyi bka' tsal pa /
rab 'byor chos thams cad rang bzhin gyis dben pa'i phyir ro / /
rab 'byor gyis gsol pa /
bcom ldan 'das shes phyin la 'tshal lo / /
bcom ldan 'das kyis bka' stsal pa /
rab 'byor de ni 'di ltar ma byas mngon par 'dus ma byas pa ste de ni sus kyang mngon par rdzogs par 'tshang rgya bar bya ba mi nus so / /
zhes gsungs /
gnyis pa la gsum las /
dang po ni /
chags pa phra mo mi mthun phyogs yin pa'i rgyu mtshan ji lta zhe na /
ngo bor ma zad de'i rgyu mtshan gzhan yang yod do / /
zhes mtshams sbyo pa la /
yang ji ltar chags pa phra mo ni mthun pa'i phyog yin zhe na /
zhes gsungs /
gnyis pa ni /
mdo de'i don bshad pa la /
chos kyi lam ni rang bzhin gyis /
dben pa'i phyir na de zab nyid / /
zhes gsung /
gsum pa ni /
de'i don bshad pa la /
gang gi phyir chos kyi rigs rnams ngo bo kho nas stong pas /
de dag zag pa nyid yin pa de'i phyir /
de bzhin gshegs pa la dmigs pa yang mi mthun pa'i phyogs yin no / /
zhes gsungs /
gzhungs don di /
de bzhin gshegs pa la bden par dmigs pa yang chags pa phra mo yin pas mi mthun phyogs yin te /
rgyu mtshan gang gi phyir na chos kyi rigs rnams bden pa'i ngo bo nyid kho nas stong pas de dag gi gnas lugs de zab pa nyid yin pa de'i phyir /
de bzhin gshegs pa la dmigs pa yang zhes yang sgra smos pa la dgos pa yod de /
gzugs sogs la bden par dmigs pa mi mthun phyogs yin par ma zad /
de bzhin gshes pa la bden par dmigs pa yang mi mthun phyogs yin no / /
zhes bstan par bya ba'i ched yin pa'i phyir / /
! / /
gsum pa chags pa'i gnyen po ston pa la /
mdo bstan bcos gnyis las /
dang po ni /
rab 'byor gyi gsol pa /
bcom ldan 'das chos thams cad ni mngon par dzogs par byang chub par dka' / /
! / /
bcom ldan 'das kyis bka' stsal pa /
rab 'byor de ni 'di ltar chos thams cad kyi rang bzhin gnyis ma yin te /
rab 'byor chos kyi rang bzhin ni gcig tu zad do / /
chos kyi rang bzhin gang yin pa rang bzhin ni ma yin no / /
gang rang bzhin ma yin pa de ni rang bzhin no / /
gang rang bzhin yin pa de ni mngon par 'dus ma byas pa'o / /
rab 'byor 'di ltar byang chen gyi chos kyi rang bzhin gcig pu rang bzhin ma yin pa mngon par 'dus ma byas pa shas shing mthong na chags pa'i mtha' thams cad yong su spangs pa yin no / /
zhes gsungs /
gnyis pa la gsum las /
dang po'i /
de bzhin gshegs pa la skyabs gnas su bden par zhen pa de chags pa phra mo yin na de gnyen po gang gis tshul ji ltar spong /
zhes mtshams sbyor ba la /
'o na /
ji ltar spong zhe na /
zhes gsungs /
@# / /
gnyis pa ni /
mdo de'i don bshad pa la /
chos rnams rang bzhin gcig par ni / /
shes pas chags pa spong ba yin / /
zhes gsungs /
!gsum pa ni /
de nyid tshig don gyi sgo nas bshad pa la /
gzugs la sogs pa'i chos thams cad rang bzhin gcig pa kho na ste /
'di lta ste /
rang bzhin med pa zhes shes pa dang /
shes bya mnyam pa nyid du gcig par yong su shes pa ni chags pa spongs pa yin no / /
zhes gsungs /
gzhung don ni /
de lta bu'i chags pa phra mo de spong ba'i gnyen po dang spong tshul yod de /
chos thams cad bden pa'i rang bzhen med par rang bzhin gcig tu shes pas ni chags pa de spongs pa'i phyir /
byang sems 'phags pa'i rgyud kyi stong nyis mngon sum du rtogs pa'i mkhyen pa chos can /
'bras bu la bden zhes spong ba yin te /
de'i dngos gnyen byed pa'i rigs su gnas pa'i phyir /
kha cig /
byang sems lam /
la ltos te gol sa mi mthun phyogs yin na /
mi mthun phyogs yin dgos zer na /
nyan thos tshogs lam pa'i rgyud kyi rang nyid gcig pu zhi bde don gnyer gyi blo chos can /
der thal /
de'i phyir te /
chos can de yin pa'i phyir /
'dod mi nus te /
gnyen po phyogs yin pa'i phyir te /
thar lam yin pa'i phyir /
kha cig /
byang sems lam la stos te spang bya yin na /
spang bya yin dgos zer na /
mi 'thad de /
gzhi lam la dmigs pa'i mtshan 'dzin gyi bcings pa'i lam chos can /
der thal /
de'i phyir te /
byang ses lam gyi gzhom bya yin pa'i phyir /
de der thal /
phyin drug nyams len gyi spyod pa khyad par can la rang gnas nas gzhan dag de la 'god par bye dpa'i byang 'phags kyi mkhyen pa da de'i dngos gnyin byed pa'i rigs su gnas pa'i phyir ro / /
! / /
bzhi pa rgyu mtshan las 'phros don la /
zab pa'i rgyu mtshan dang /
rtogs dka' ba'i rgyu mtshan gnyis las /
dang po la /
mdo bstan bcos gnyis las /
dang po ni /
rab 'byor gyis gsol pa /
bcom ldan 'das sher phyir ni rtogs par dka'o / /
bcom ldan 'das kyis bka' stsal pa /
rab 'byor de ltar sher yin ni sus kyang ma mthong ma thos ma nges rnam par ma nges mngon par sangs rgyas pas so / /
zhes gsung /
gnyis pa la gsum las /
dang po ni /
dben pa'i phyir na de zab nyid / /
ces bshad na /
chos rnams kyi gnas sam rang bzhen zab pa'i rgyu mtshan gang zhe na /
zhes mtshams sbyor ba la /
yang ji ltar chos rnams rang bzhin gyis zab pa yin zhe na /
zhes gsungs /
gnyis pa ni /
mdo de'i don bshad pa la /
mthong ba la sogs bkag pa yis / /
de ni rtogs par dka' bar bshad / /
ces gsungs /
gsum pa na /
de nyis tshig don gyi sgo nas bshad pa la /
gang gi phyir rnam par shas pa thams cad kyi dmigs pa'i don bsal bas rang bzhin de rtogs par dka' ma nyid du bshad pa de'i phyir de zab pa nyid yin no / /
zhes gsung /
gzhung don ni /
chos thams cad kyi gnas lugs zab pa'i rgyu mtshan yod de /
de rtogs par dka' ba yin pa'i phyir /
chos thams cad bden stong chos can /
rtogs par dka' ba yin te /
tshur mthong gi mngon sum gyi yul las 'das shing /
rigs shes kyi rnyed don yin pa'i phyir / /
! / /
gnyis pa la /
m+so bstan bcos gnyis las /
dang po ni /
rab 'byor gyis gsol pa /
bcom ldan 'das sher phyin ni bsam gyis mi khyab bo / /
bcom ldan 'das kyi bka' stsal pa /
rab 'byor de ni 'di ltar sher phyin ni sus kyang rnam pa ma shes te /
gzugs dang tshor ba dang 'du shes dang /
'du byed rnams dang rnam par shes pas ma shes so / /
zhes pa nas /
bcom ldan 'das kyi bka' stsal pa /
rab 'byor chos thams cad mi dmigs pa'i phyir /
sher phyin ni byed pa po med pa'o / /
zhes gsungs /
gnyis pa la /
gsum las /
dang po ni /
'o na /
de ni rtogs par dka' bar bshad / /
ces bshad na /
yang chos thams cad kyi gnas lugs sam rang bzhen de rtogs pa dka' ba'i rgyu mtshan gang @# / /
zhe na /
zhes mtshams sbyor ba la /
yang de ltar rtogs par dka' ba nyid ci yin zhe na /
zhes gsungs /
gnyis pa ni /
mdo de'i don bshad pa la /
gzugs la sogs par mi shes phyir / /
de ni bsam mi khyab par 'dod / /
ces gsungs /
gsum pa de nyid tshig don gyi sgo nas bshad pa la /
gang gi phyir gzugs la sogs pa nas sangs rgyas kyi chos ma 'dres pa'i rnam pa'i rnam pa'i bar gyi rang bzhin yongs su mi shes pas bsam pa las 'das pa de'i phyir /
de ni rtogs par dka' ba nyid yin no / /
zhes gsungs gzhung don ni /
chos thams cad bden stong chos can /
tha snyad pa'i blos rtogs par dka' ba'i rgyu mtshan yod de /
tha snyad pa'i bsam pa'i yul las 'das pa ste bsam gyis mi khyab pa'i phyir te /
gzugs nas ma 'dres pa'i bar gyi chos thams cad kyi rang bzhin nam gnas lugs de /
tha snyad pa'i blos yongs su mi shes pa ste dngos yul du byed par mi nus pa'i phyir / /
! / /
gsum pa de dag gi mjug bsdu pa la /
mtshams sbyor ba dang /
rtsa ba 'gral pa gsum las /
dang po ni /
gong gi tshul de ltar mi mthun phyogs kyi gzhi shes dang gnyen po phyogs kyi gzhi shes gnyis brjod zin nas /
da ni de'i mjug bsdu bstan par bya'o / /
zhes mtshams sbyor ba la /
de ltar mi mthun pa'i phyogs la sogs pa brjod nas mjug bsdu bar /
zhes gsungs /
gnyis pa la sngar bshad pa de dag gi don bsdus te ston pa la /
de ltar kun shes nyid lugs la / /
zhes sogs gsungs /
gsum pa ni /
de nyid tshig don gyi sgo nas bshad pa la /
thams cad shes pa nyid kyi skabs su de ltar bshad pa'i tshul gyis go rims bzhin du nyan thos dang byang chub sems dpa' la sogs pa'i mi mthun pa'i phyogs dang gnyen po'i rab tu dbye ba shes par bya'o / /
zhes gsungs /
gzhung don ni /
sngar thams cad shes pa nyid ces sogs kyi skabs su ji skad bshad pa'i mi mthun pa'i phyogs dang gnyen po'i rab dbye rnams skabs 'dir yang shes par bya ba yi te /
'bras yum la ring ba'i gzhi shes dang /
de la nye ba'i gzhi shes gnyis /
gzugs sogs phung po stong nyid dang / /
zhes sogs dang /
sbyin la sogs la ngar 'dzin med / /
ces sogs kyi skabs su ji skad bshad pa ltar shes par bya ba yin pa'i phyir /
'dir bstan gyi gzhi shes chos can /
khyod la gnyis su dbyer rung ste /
khyod la gnyen po phyogs kyi gzhi shes dang mi mthun phyogs kyi gzhi shes gnyis su yod pa'i phyir /
skabs 'dir spang gnyen gyi rnam dbye rgyas par mi ston pa'i rgyu mtshan yod de /
sngar gong du rgyas par bstan zin pa de ltar 'dir yang shes par bya ba yin pa'i phyir / /
! / /
bzhi pa ji ltar nyams su len pa'i tshul la /
gzhi shes kyi sbyor pa'i ngo bo dang /
rnam pa'o / /
! dang po la /
bdo las gsungs tshul dang /
bstan bcos kyis 'grel tshul gnyis las /
dang po ni /
rab 'byor gyis gsol pa /
bcom ldan 'das byang chen sher phyin la spyod pas ji ltar sbyad par bgye /
bcom ldan 'das kyis bka' stsal pa /
rab 'byor 'di la byang chen sher phyin la spyod pa'i tshe gal te gzugs la mi spyod na sher phyin la spyod do / /
zhes sogs gsungs /
gnyis pa la gsum las /
dang po ni /
gong du de ltar mi mthun pa'i phyogs dang gnyen po nyid brjod nas de'i 'og tu gzhi shes sbyor ba'i lam ston pa'i rgyu mtshan yod de spang gnyen de dag gi mtshan nyid shes nas de dag mi dmigs par rnam par sgom pa'i sbyor ba de gang zhe na /
de'i lan du bstan dgos pa'i phyir /
zhes mtshams sbyor ba la /
de ltar mi mthun pa'i phyogs la sogs pa brjod nas de dag rnam par bsgom pa'i sbyor ba gang yin zhe na /
sbyor ba /
zhes gsungs /
gnyis pa ni /
mdo de'i don bshad pa la /
gzugs sogs de mi rtag sogs dang / /
zhes sogs gsungs /
gsum pa la /
dngos bstan sems dpa'i rnal 'byor dang /
@# / /
des shugs la 'phangs tshul gnyis las /
dang po ni /
gzugs la sogs pa'i zhes sogs kyis bshad /
gnyis pa ni /
shugs kyis na nyan thos la sogs pa yi ni ji skad bshad pa las bzlog ste sbyor ba yin no / /
zhes bshad /
de yang dang po la /
gzhi shes sbyor ba la bcu yod pa'i /
dang po gzugs sogs kyi sbyor ba de ston pa la /
mdo las /
'di la byang chen sher phyin la spyod pa'i tshe gzugs la mi spyod na sher phyin la spyod do / /
zhes pa nas /
rnam mkhyen la mi spyod na sher phyin la spyod do / /
zhes gsungs /
de'i don bshad pa la /
gzugs sogs /
zhes dang /
gzugs la sogs pa'i chos thams cad dang /
zhes gsungs /
gnyis pa gzugs sogs de dag la mi rtag pa la sogs pa'i sbyor ba ston pa la /
gal te gzugs rtag ces bya ba'am mi rtag ces bya bar mi spyod na sher phyin la spyod do / /
zhes pa nas /
sangs rgyas kyi chos ma 'dres pa dang rnam mkhyen gyi bar de ni med do / /
zhes gsungs /
de'i don bshad pa la /
de mi rtag sogs dang / /
zhes dang /
de dag nyid kyi mi rtag pa dang /
stong pa nyid la sogs pa dang / /
zhes gsungs /
! /
gsum pa gzugs sogs de ma rdzogs pa dang yongs su rdzogs pa'i sbyor pa ston pa la /
rab 'byor gzhan yang byang chen gal te gzugs yongs su ma rdzogs pa dang /
yongs su rdzogs pa'o zhes bya bar mi spyod na /
zhes pa nas /
rnam pa thams cad mkhyen pa nyid yin pas so / /
zhes bya ba de ltar mi spyod na she ri phyin la spyod do / /
zhes gsungs /
de'i don bshad pa la /
de ma rdzogs dang rab rdzogs dang / /
zhes dang /
so sor ma rdzogs pa dang rdzogs pa nyid dang /
zhes gsungs /
bzhi pa gzugs sogs de la chags pa med pa'i sbyor ba ston pa la /
de skad ces bka' stsal ba dang /
tshe dang ldan pa rab 'byor gyis bcom ldan 'das la 'di skad ces gsol to / /
bcom ldan 'das de ltar byang chen rnams la chags pa d+nag ma chags pa legs par bstan pa 'di ngo mtshar che'o / /
zhes sogs dang /
byang chen gzugs chags pa dang bcas pa dang ma chags pa'o zhes bya bar mi spyod na sher phyin la spyod do / /
zhes pa nas /
bal med rdzogs byang chags pa dang bcas ba dang ma chags pa'o zhes bya bar 'du shes pa med do / /
zhes gsungs /
de'i don bshad pa la /
de la chags pa med nyid la / /
spyod pa bkag pa'i sbyor ba dang / /
zhes dang /
chags pa med pa dang /
zhes gsungs /
lnga pa gzhan du mi 'gyur ba'i sbyor ba ston pa la /
de nas tshe dang ldan pa rab 'byor gyis bcom ldan 'das la 'di skad ces gsol to / /
bcom ldan 'das de ltar sher phyin zab mo 'di bstan kyang yongs su mi 'grib ma bstan kyang yongs su mi 'grib /
bstan kyang mi 'phel /
ma bstan kyang mi 'phel ba ngo mtshar che'o / /
zhes pa nas /
nam mkha' la ni bsngags pa brjod kyang mi 'phel /
bsngags pa ma yin pa brjod kyang mi 'grib bo / /
zhes gsungs /
de'i don bshad pa la /
mi 'gyur /
zhes dang /
gzhan du mi 'gyur ba dang /
zhes gsungs /
drug pa byed pa po med pa'i sbyor bas ston pa la /
rab 'byor 'di lta ste /
dper na /
sgyu ma'i skyes bu ni bsngags ba brjod kyang 'phel ba med do / /
bsngags pa ma yin pa brjod kyang yongs su 'grib pa med do / /
bsngags pa brjod kyang chags par 'gyur bas med do / /
bsngags pa ma yin pa brjod kyang khong khro bar 'gyur ba med do / /
rab 'byor de bzhin du chos rnams kyi chos nyid gang yin pa de bstan kyang de bzhin ma bstan kyang de bzhin no / /
zhes gsungs /
de'i don bshad pa la /
byed po med nyid dang / /
zhes dang /
byed pa po med pa nyid dang /
zhes gsungs /
bdun pa ched du bya ba bya dka' ba dang /
sbyor ba bya dka' pa dang /
byed pa bya dka' ba nyid kyang sbyor ba rnams ston pa la /
rab 'byor gyis gsol pa /
bcom ldan 'das byang chen sher phyin la spyod pa'i tshe sher phyin bstan pa na sems zhum pa dang /
g.yeng bar mi 'gyur ba dang /
zhes pa nas /
byang chen na ma mkha' dang mnyam pa'i chos rnams kyi slad du go cha bgos pas so / /
zhes dang /
bcom @# / /
ldan 'das sems can rnams kyi don du go cha 'tshal ba de dag ni nam mkha' bar snang la btegs par 'tshal ba'o / /
zhes dang /
bcom ldan 'das byang chen gang sems can rnams kyi slad du bla med rdzogs byang 'tshal ba de dag brtson 'grus chen po thob pa'o / /
zhes pa nas /
de dag ni nam mkha' yongs su 'gro bar 'tshasl ba lgas /
zhes zer mchi'o / /
zhes pa'i bar gsungs /
de'i don bshad pa la /
byang dka' rnam gsum sbyor ba dang / /
zhes dang /
go rims bzhin du thams cad mkhyen pa nyid gsum gyi bdag nyid kyi ched du byang ba dang sbyor ba dang byed pa rnams kyi bya dka' ba nyid dang /
zhes gsungs / /
! / /
brgyad pa 'bras bu thob pas 'bras yod 'dod pa'i sbyor ba ston pa la /
de nas dge slong gzhan zhig 'di snyasm du gyur te /
gang la chos gang yang skye ba'am 'gag pa med la tshul khrims kyi phung po gdags su yod /
ces pa nas /
dkon mchog gsu du gdags su yod /
chos kyi 'khor lo bskor bar gdags su yod pa'i bcom ldan 'das ma sher phyin ma la phyag 'tshal lo snyam pa dang /
zhes gsungs /
de'i don bshad pa la /
skal ba ji bzhin 'bras thob pas / /
'bas yod 'dod pa de dang ni / /
zhes gsungs pa dang /
skal ba ji lta ba bzhin du 'bras bu thob pas mi stong pa nyid dang /
zhes gsungs /
dgu pa gzhan gyi rkyen gyis mi 'phrogs pa'i sbyor ba ston pa la /
de nas lha rnams kyi dbang po brgya byin gyis tshe dang ldan pa rab 'byor la 'di skad ces smras so / /
btsun pa rab 'byor byang chen gang sher phyin zab mo 'di la brtson par byed pa zheg yod na de gang la brtson par byed pa yin /
rab 'byor gyis smras pa /
ko'u shi ka sher byin zab mo 'di la bslab par bya bar sems pa de dag ni nam mkha' la brtson pa'o / /
zhes sogs dang /
rigs kyi bu'am rigs kyi bu mo ji skad bshad pa'i sher phyin la gnas na de nyid de'i bsrung ba dang bskyab pa dang sba bar 'gyur ro / /
zhes nas /
de ni bsam pa ltar mi 'grub cing /
dub pa'i skal ba can du 'gyur ro / /
zhes gsungs /
de'i don 'chad pa la /
gzhan la rab las med gang dang / /
zhes dang /
gzhan gyi rkyen gyis mi 'phrogs pa nyid dang /
zhes gsungs /
bcu pa shes byed snang ba rnam bdun shes pa'i sbyor ba ston pa la /
brgya byin gyis smras pa /
b+tshun pa rab 'byor ji tsam gyis na byang chen sher phyin la spyod pa na chos thams cad rmi lam lta bu dang /
sgyu ma lta bu dang /
smig rgyu lta bu dan /
sgra brnyan lta bu dang /
gzugs brnyan lta bu dang /
dri ze'i grod khyor lta du dang /
sprul pa lta bur chos thams cad yongs su shes par 'gyur ba yin /
rab 'byor gyi sa smras pa /
ko'u shi ka gang gi tshe byang chen rmi lam rlom sems su mi byed /
rmi lam dag gi rlom sems su mi byed /
rmi lam dag gi rlom sems su mi byed /
rmi lam la rlom sems su mi byed /
de bzhin du sprul pa'i bar du /
zhes pa nas /
sprul pa lta bu'i bar du yongs su shes bar 'gyur ba yin no / /
zhes gsungs /
de'i don bshad pa la /
snang ba rnam bdun shes byed do / /
zhes dang / /
zhes dang /
yongs su 'gyur ba dang /
mnyam du tshogs pa dang /
'gal ba dang /
rkyen dang /
ma 'phos pa dang /
rten med pa dang /
byed pa po ma yin pa rnams su shes pa la snang ba bdun la sgrub pa'i yongs su shes pa bsal ba'i sgo nas /
byang chub sess dpa' rnams kyi de dang de la sbyor ba rnam pa bcu rjes su 'gro ba'i sgo nas bstan pas /
zhes gsungs /
gzhung don ni /
gzhi shes kyi skabs su bstan pa'i byang sems kyi sbyor ba chos can /
khyod la du ma yod de /
khod la gzugs sogs bden med du rtogs pa'i byang sems kyi sbyor ba sogs bcu yod pa'i phyir /
des na gzhi kun rdzob pa'i ngo bo dang khyad par la phyin ci log tu zhen pa dang /
don dam pa'i sdod lugs kyi ngo bo dang khyad par la byin ci log tu zhen pa gang rung gi gnyen po sgom par byed pa'i sems dpa'i rnal 'byor /
gzhi shes kyi skabs nas bstan pa'i byang smes kyi sbyor @# / /
pa'i mtshan nyid /
dbye na bcu yod de /
bya dka' rnam gsum la bya dka' pa'i sbor ba zhes gcig tu byas pas bcur yod pa'i phyir /
sbyor ba bcur 'byed pa'i rgyu mtshan yod de /
sbyor ba'i yul bcur yod pa'i sgo nas de ltar phye ba yin pa'i phyir /
nyi khri snang ba las /
sbyong ba bkag pa'i sbyor ba dang / /
zhes pa sbor ba dang po bzhi nyid la sbyor ba mdo'i tshig zen dang mthun te /
mdo las gzugs sogs dang /
de rtag mi rtag sogs dang /
de rdzogs ma rdzogs dang /
de chags bcas chags med la de ltar mi sbyod na /
sher phyin la spyod /
ces bzhi po de la spyod pa bkag gi /
lhag ma rnams la dngos su de ma bkag pa'i phyir /
'grel ba 'dir rkang ba de thams cad kyi mthar sbyar te /
don gyis thob pa la dgongs pa'i phyir /
des na byang sems kyi sbyor ba de la bcur yod de /
yul gyi sgo nas phye ba bzhi /
do bo'i sgo nas phye ba gsum /
byed las kyi sgo nas phye ba gnyis /
shes byed kyi sgo nas phe ba gcig rnams su yod pa'i phyir /
dang po grub ste /
kun rdzob bden pa la dmigs pa gsum /
don dam bden pa la dmigs pa gcig yod pa'i phyir /
dang po grub ste /
khyad gzhi gzugs sogs nas rnam mkhyen gyi bar gyi chos thams cad la bden zhen bkag pa'i sbyor ba /
gzugs nas rnam mkhyen gyi bar de dasg gi khyad chos mi rtag pa dang stong pa nyid dang bde sdug sogs la bden zhen bkag pa'i sbyor ba /
gzugs sogs de dag re re la yon tan gyi rten du rdzogs ma rdzogs la bden zhen bkag pa'i sbyor ba dang gsum du yod pa'i phyir /
gnyis pa grub ste /
gzugs sogs la mngon zhen gyi dmigs pa yod med kyi chags bcas chags med la bdesn zhen bkag pa'i sbyor ba de des yin pa'i phyir / /
! / /
rtsa rtags gnyis pa grub ste /
tshig gi sgo nas bstan ma bstan gyi 'phel 'grib kyi sgo nas gzhan du mi 'gyur ba'i gtso bo'i yum rnam par mi rtog pa'i ye shes te las su bya ba la bden zhen bkag pa'i sbyor ba /
bsngags pa dang bsngags pa ma yin pa brjod pas rjes su chags pa dang khong khro ba sogs su byed pa po med pa nyid chos rnams kyi rang bzhin te /
byed pa po la bden zhen bkag pa'i sbyor ba /
rnam mkhyen gyi bdag nyid ni ched du bya ba'i sgo nas bya dka' ba dang /
lam shes kyi bdasg nyid ni sbyor ba'i sgo nas bya dka' ba dang /
gzhi shes kyi bdag nyid ni ston par byed pa'i sgo nas bya dka' ba ste bya dka' rnam gsum la bden zhen bkag pa'i sbyor ba'am bya ba 'bas du la bden zhen bkag pa'i sbyor ba gcig rnams su yod pa'i phyir / /
! / /
gsum pa grub ste /
sher phyin la bslab pas rang nyid skal ba ji lta ba bzhin du 'bras bu 'thob pas 'bras thob 'dod pa ste 'bras bu 'thob pas mi stong pa nyid la bden zhen bkag pa'i sbyor ba dang /
sher phyin gyi rnal 'byor la brtson pa'i gang zag la de nyid srung ba'i mchog yin pas bsrung ma gzhan gyi rkyen gyis mi 'gro ba'am rag ma las pa la bden zhen bkag pa'i sbyor ba rnams su yod pa'i phyir / /
! / /
bzhi pa grub ste /
shes pa la snang ba'i snang ba bdun la bdesn zhen bkag pa'i sbyor ba de de yin pa'i phyir /
des na gzhung 'di dag gi skabs nas dngos su bstan pa'i sbyor ba yin na /
theg chen gyi rtogs rigs su gnas pas khyab ste /
dper na /
stong nyid don sbyi'i tshul gyis rtogs pa'i byang sems kyi sbyor lam lta bu /
'di'i bstan bya'i gtso bor gyur ba'i byang sems kyi sbyor ba yin na /
theg dman gyi rtog rigs su gnas pas khyab stes /
dper na /
mi rtag sogs bcu drug don spyi'i tshul gyis rtogs pa'i theg chen gyi sbyor lam lta bu /
'di'i bstan bya'i gtso bor gyur ba'i sbyor ba yin na /
'di'i shugs bstan gyi sbyor bas yin pas khyab kyang /
'di 'i shugs bstan gyi de la des ma khyab ste /
bden 'dzin gyis bcings pa'i nyan thos kyi spyor lam de 'di'i shugs bstan gyi sbyor bas yin pa'i phyir /
! sa mtshams ni /
theg chen gyi tshogs lam nas rgyun mtha'i bar du yod /
kho na re /
byang sems mthong lam pa'i rgyud kyi snying rje chen po chos can /
mtshan nyid der thal /
mtshan bya de'i phyir te /
byang sems @# / /
kyi sbyor ba yin pa'i phyir /
'dod na /
de chos can /
khyod kyi gzhal byar gyur ba'i kun rdzob bden pa dang don dam bden ba gang rung yod par thal /
'dod pa'i phyir /
'dod na /
sems can de de'i gzhal bya yin par thal /
'dod pa'i phyir /
'dod na /
sems can de sems can bden med du rtogs pa'i theg chen gyi mthong lam bar chad med lam gyi gzhal bya yin par thal /
de de'i rgyud kyi sems can sdug bsngal dang bral 'dod kyi rnam pa can gyi blo de'i gzhal bya yin pa'i phyir /
zer na ma khyab ste /
de de'i gzhal bya yin par thal /
de de'i yul yin pa'i phyir te /
de de'i rgyud kyi kun rdzob smes bskyed kyi yul yin pa'i phyir te /
rdzogs pa'i byang chub de de'i yul yin pa'i phyir /
ma grub na /
de chos can /
de khyod kyi yul yin par thal /
khyod rdzogs pa'i byang chub don gnyer gyi blo yin pa'i phyir te /
chos casn de'i phyir /
kho na re /
de'i rgyud kyi kun rdzob sems bskyed des rdzogs pa'i byang chub rtogs par thal /
rdzogs pa'i byang chub de de'i yul yin pa'i phyir /
'dod na /
des ye shes chos sku rtogs par thal /
'dod pa'i phyir /
'dod na /
de ye shes chos sku 'jal byed kyi tshad ma yin par thal /
'dod pa'i phyir na ma khyab /
'dod na /
de chos can /
khyod rjes su dpag pa'i tshad ma yin par thal /
khyod byang sems mthong lam pa'i rgyud kyi ye shes chos sku 'jal byed kyi tshad ma yin pa'i phyir /
zer na /
byang smes mthong lam ba'i rgyud kyi tshad ma chos can /
der thal /
de'i phyir /
kha cig /
gzhi kun rdzob pa'i sdod lugs kyi ngo bo dang khyad par la phyin ci log tu zhen pa dang don dam pa'i sdod lugs kyi ngo bo dang khyad par la phyin ci log tu zhen pa'i gnyen por sgom par byed pa'i sems dpa'i rnal 'byor /
gzhi shes sbyor ba'i mtshan nyid /
zer bas mi 'thad de /
gang zag gi bdag med rtogs pa'i nyan hos kyi sbyor lam de bzhi shes sbyor ba yin pa'i phyir /
kha cig / /
de sems dpa'i rgyud kyi gzhi shes sbyor ba'i mtshan nyid /
zer na /
gang zasg gi bdag med rtogs pa'i theg chen gyi sbyor lam chos can /
don dam pa'i sdod lugs kyi ngo bo dang khyad par la phyin ci log tu zhugs pa'i gnyen por sgom par byed pa'i sems dpa'i rnal 'byor yin par thal /
mtshon bya de'i phyir /
khyab pa khas /
'dod na /
de chos can /
stong nyid sgom pa'i sems dpa'i rnal 'byor du thal lo / /
kha cig /
de gang rung gi gnyen por sgom pa'i sems dpa'i rnal 'byor /
de'i mtshan nyid zer na /
theg chen gyi mthod lam bar chad med lam chos can /
mtshon bya der thal /
mtshan nyid de'i phyir /
der thal /
don dam pa'i sdod lugs la phyin ci log tu zhen pa'i gnyen por sgom pa'i sems dpa'i rnal 'byor yin pa'i phyir te /
chos can de'i phyir /
'dod na /
de chos can /
theg dman gyi rtogs rigs su gnas par thal /
'dod pa'i phyir /
khyab ste /
rnam bshad las /
skabs 'dir stong ba nyid kyi rnam pa can gyi lam bshad pa ni gang gis zin pa'i lam de nyid bstan pa yin gyi bzhi shes kyi sbyor ba'i mtshon byed ni gzhi shes kyi rnam pa can du shes par bya'o / /
zhes gsungs pa'i phyir /
kha cig /
de skabs 'dir dngos su bstan pa'i sbyor ba'i mtshan nyid zer na /
gang zag gi bdag med rtogs pa'i theg chen gyi sbyor lam chos can /
mtshon bya der thal /
mtshan nyid de'i phyir te /
gzhi kun rdzob pa'i sdod lugs kyi ngo bo dang khyad par la phyin ci log tu zhen pa'i gnyen por sgom par byed pa'i sems dpa'i rnal 'byor yin pa'i phyir te /
chos can de'i phyir /
'dod na /
de chos can /
theg chen gyi rtogs rigs su gnas par thal lo /
! / /
de ma rdzogs dang rab rdzogs dang /
zhes pa'i don ni /
rnam bshad ltar na /
gzhan dbang la bden par zhen pa chos can /
khod la yon tan gyi rten du ma rdzogs pa zhes bya ste /
khyod kyis mthar thug gi yon tan 'byung ba la gegs byed pa'i phyir /
gzhan dbang bden med du rtogs pa'i blo chos can /
khyod la yon tan gyi rten du rdzogs pa zhes bya ste /
khyod la brten nas mi mthun phyogs spong nus shing yon tan gong nas gong du 'phel bar 'gyur ba'i phyir /
gser 'phring ltar na /
bdag gnyis chos cas /
ma rdzogs pa zhes bya ste /
tshad mas ma grub pa'i @# / /
phyir /
bdag med gnyis chos can /
rdzogs pa zhes bya ste /
tshad mas grub pa'i phyir /
skabs 'dir mtshan nyid gsum gyi rnam gzhag cung zad cig bshad na /
yongs grub ma yin pa'i 'dus ma byas /
kun brtags kyi mtshan nyid /
dbye na /
mtshan nyid yongs su chad pa'i kun brtags dang /
rnam grangs pa'i kun brtags gnyis las /
dang po ni /
bdag gnyis lta bu /
gnyis pa ni /
shes bya dang gzhal bya lta bu /
rang gi rgyu rkyen las skyes pa gzhan dbang gi mtshan nyid /
dbye na /
dag pa'i gzhan dbang dang ma dag pa'i gzhan dbang gnyis las /
dang po ni /
dag pa'i snod bcud kyi 'jig rten lta bu /
gnyis pa ni /
ma dag pa'i snod bcud kyi 'jig rten lta bu /
rnam dag gi dmigs pa mthar thug /
yongs grub kyi mtshan nyid /
de la sgras brjod rigs kyi sgo nas 'gyur med yongs grub dang /
phyin ci ma log pa'i yongs grub gnyis las /
dang po ni /
stong nyid lta bu /
gnyis pa ni /
stong nyid rtogs pa'i 'phags pa'i mnyam gzhag lta bu rtog pa la gzugs su snang ba gzugs kyi kun brtags yin de dang kun brtags kyi gzugs don gcig /
sngo ser la sogs pa rnams rnam par btags pa'i gzugs /
de dang gzugs kyi gzhan dbang don gcig /
gzugs bden pas stong ba de /
gzugs kyi chos nyid dang chos nyid kyi gzugs yin /
de dang gzugs kyi yongs grub don gcig go /
! / /
snang ba rnam bdun shes byed do / /
zhes pa'i don ni /
chos thams cad chos can /
bden par med de /
rten 'brel yin pa'i phyir /
dper na /
rmi lam dang /
sgyu ma dang /
smig rgyu dang /
sgra brnyan dang /
gzugs brnyan dang /
dri za'i grong khyer dang /
sbrul pa bzhin no / /
dpe bdun po de chos can /
bden par med de /
snang tshul dang gnas tshul cung zad kyang mi mthun pa'i phyir te /
dper na nam mkha'i pad mo bzhin no / /
dpe rnam pa bdun po de la brten nas chos thams cad bden med du rtogs pa'i sems dpa'i rnal 'byor chos can /
'dir bstan sems dpa'i rgyud kyi sbyor ba yin te /
snar gyi mtshan nyid de'i phyir /
des na sbyor bas 'di dag rjes thob gtso che ste /
rnam bar mi rtog pa la 'jug pa'i gzugs las /
rnam par mi rtog pa'i ye shes kyis ni chos thams cad nam mkha'i dkyil dang mtshungs par mthong ngo / /
de'i rjes la thob pas ni chos thams cad sgyu ma dang /
smig rgyu dang /
rmi lam la sogs pa dang mtshungs par mthong ngo / /
zhes gsungs pa'i phyir /
de yang sems dpa'i rjes thob ye shes la phyi nang gi dngos po rnams rmi lam lta bu sogs su snang zhing snang pa'i rgyu mtshan nyi rim pa ltar /
bag chags kyi rnam shes la de dang der yongs su 'gyur bar snang bas rmi lam lta bu dang /
mig bslad pa'i sngags dang sman mnyam du tshogs pa las byung bas sgyu ma lta bu dang /
bden par snang yang bden par med phyir 'gal ba snang bas smig rgyu lta bu dang /
rkyen la rag las te snang bas sgra brnyan la bu dang /
shes bya'i tshul gzugs brnyan 'jog byed lta bu'i gang gi bag chags kyis ji ltar 'phangs pa las ma 'phos pa'am mi 'da' bar snang bas na mig yor lta bu dang /
'di la mdor gzugs brnyan zhes bya ba dang /
rgyan snang du mig yor zhes bya la /
gnod 'joms chung ba las rab rib can la skra bshad 'dzag par snang ba la bshad cing /
bshad sbyar las /
bag 'dra'i rtse mo zhes 'byung bas /
kha cig /
mgal me myur du bskor ba sogs la bshad do / /
gnas par bya ba'i rten med par snang bas dri za'i grong khyer lta bu dang /
lus ngag gi byed pa de kho nar rgyu dang brasl bar snang bas sbrul ba lta bu ste /
dpe bdun po des chos thams cad bden med du gtan la 'bebs so / /
! / /
gnyis pa sbyor ba'i rnam pa'am mnyam nyid la /
mdo bstan bcos gnyis las /
dang po ni /
snang ba rnam bdun la bden zhen bkag pa las 'phros nas /
rab 'byor gyis smra pa /
ko'u shi ka bzhan yang byang chen sher phyin la spyod pa'i tshe gzugs rlom sems su mi byed /
gzugs kyi rlom sems su mi byed /
gzugs bdag gi rlom sems su mi byed /
gzugs la rlom sems su mi byed /
ces pa nas /
sprul ba la rlem sems su mi byed do / /
zhes gsungs /
don ni /
gzugs don dam bar ma grub pas gzugs so / / /
