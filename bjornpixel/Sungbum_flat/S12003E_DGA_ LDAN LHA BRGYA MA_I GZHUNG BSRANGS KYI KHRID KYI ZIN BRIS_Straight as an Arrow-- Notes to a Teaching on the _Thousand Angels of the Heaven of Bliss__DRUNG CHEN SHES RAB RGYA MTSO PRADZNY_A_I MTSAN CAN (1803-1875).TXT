@# / /
dga' ldan lha brgya ma'i gzhung bsrangs kyi khrid kyi zin bris gzhugs so / /
@## / /
thub dbang rdo rje 'chang dngos tsong kha pa / /
dbyer med 'jam dbyangs zhi khro mi yi gar /
lhur mdzad mdo sngags thub bstan padmo'i gnyen| |mkhyen brtse nyi ma 'bar ba'i 'od brgyas skyongs / /
dga' ldan lha brgya ma'i gzhung bsrangs kyi bshad lung u cu mu chin don grub kyis zhus ngor rab byung bcu gnyis pa'i bgrang bya sum cu pa me sprel zla tshes la bstsal skabs /
spyir rang cag rnams kyis dal 'byor gyi rten bzang rnam par dag pa thob /
rten de la bstan pa'i snying po dri ma med pa gser sbyangs btsom lta bu 'di 'dra ba dang mjal te mdo dang sngags gang zhig gi sgo nas dal 'byor don ldan du byed 'dod na'ang nyams len byas @## / /
chog pas gang nyams su blang bya'i chos dang /
de nyid nyams su len tshul brgyud ldan gyi bla ma dam pa'i thugs nyams su bzhes te ci ltar gdams pa'i rjes su zhugs nas nyams su len pa dgos /
de'ang sangs rgyas bcom ldan 'das kyis rgyu 'bras kyi theg pa gnyis gsungs pa'i phar phyin nas bshad pa'i lam thun mong bas rgyud sbyangs pa rgyur btang ste gsang chen rdo rje theg pa'i smin grol gyi lam gyis dngos gzhi byas nas /
de'ang bde gsang 'jigs gsum gyi rim gnyis kyi gnad dang 'brel bar nyams su blangs na gnad du 'gro la /
gzhan kha yar ba phran tshegs la ci ltar 'bad kyang bogs thon dka' bas mgo bshes gnyen bsten tshul nas zhi lhag gi bar gyi lam la sbyangs pa zhig gis 'bras bu'i theg pa'i skabs nas bshad pa'i bshes gnyen mtshan nyid dang ldan pa las dbang rnam par dag pa thob /
dam tshig dang sdom pa tshul bzhin du bsrung /
de'i steng nas skye shi bar do rgyal ba'i sku gsum du bsgyur bar byed pa'i lam rim pa gnyis nyams su len pa zhig dgos /
de lta bu'i gdams pa bla ma'i rnal 'byor dang 'brel bar phyogs gcig tu stan gcig la nyams su len tshul khams gsum bla ma tsong kha pa chen po la rje btsun 'jam pa'i dbyangs nyid kyis gdams ba'i man ngag thun mong ma yin pa ni thugs sras mkhas grub thams cad mkhyen pa la gnang /
bso chos kyi rgyal mtshan /
grub chen chos kyi rdo rje rnams ni snyan brgyud kyi khungs gtugs sa yin /
snyan brgyud kyi glegs bam mnga' ba de dag gi gdams pa bla ma mchod pa zhes grags pa 'di nyid yin zhing /
tshul 'di'ang mgo bshes gnyen bsten pa nas mthar thug gi bar la yang dag pa'i lta ba'i steng nas 'gro tshul la gzhol /
las nyon gyi rtsa ba bdag 'dzin gyi zhen yul med par ma shes par ci byas kyang de dag spong thabs med pas /
'di yul sun byung med par ni / /
de spong ba ni nus ma yin / /
zhes gsungs /
de'i nyams len la lta ba'i gnad thun mong ba phar phyin theg pa nas bshad pa ltar dang /
thun mong ma yin pa sngags kyi lta ba'i gnad de nas bshad pa'i thabs mkhas dang 'brel bar nyams su len dgos /
de'i zab gnad paN @# / /
chen thams cad mkhyen pas phyag chen gyi khrid kyi sgo nas 'doms par mdzad /
de'i sngon 'gro'i bla ma'i rnal 'byor la bla mchod du grags pa mdzad pas /
phyag chen rtsa bar /
bsam gtan bde ba'i stegs bu la / /
nas /
bstims / /
zhes pa'i dge sems ni byang chub kyi sems dang /
bla ma'i rnal 'byor zur du bkod gsungs pa 'di yin par /
phyag chen 'grel ba yang gsal sgron mer gsungs /
tshul 'di ni dga' ldan lha brgya ma zhes kun la rlung ltar grags pa de'i steng du bla ma mchod pa'i mgo mjug gi gdams pa thams cad dril te de'i gzhung bsrangs nas nyams su len tshul ston /
'di'i lung tsam las bshad lung ni ma thog lung thob na de'i steng nas bshad pa byas pas bshad lung gi go chod ces yongs 'dzin ye shes rgyal mtshan gyis gsungs te brgyad stong pa'i bshad lung yang de 'dra red /
kun mkhyen bar bas bshad lung la bshad lung gi rgyun zhig dgos zhes bzhed lugs mi 'dra /
ci ltar yang bshad khral bab pa yin tsa na /
thog mar chos kun de nyid 'byed pa'i sogs kyis mchod par brjod de /
rgyan gyi nyan thos zhi ba sogs dang /
'jug pa'i nyan thos sangs rgyas 'bring rnams sogs gzhungs rang gi 'gro lugs la mthun pa dang /
rtsa shes kyi mchod brjod ltar 'dir yang gzhung rang gi brjod bya'i 'gros ltar rje bla mar mchod par brjod de lhag mas bshad par dam bca' ba dang snod ldan nyan par bskul ba bstan /
de'ang bla ma'i rnal 'byor dga' ldan lha brgya ma'i tshig ris la mdo lugs kyi 'gros las sngags kyi skad cha mang po ma bsres par mjug tu snying gar spyan 'dren pas sngags dang 'brel ba go bar byas pa tsam red mod /
'dir ni mdo sngags kyi gdams pa ma tshang ba med par bsdus te sngags kyi lam rim pa gnyis kyi gnad mthar thug nas song na zung 'jug tu bgrod byed kyi thabs la thug dgos /
de'ang rang cag rnams kyi me tog phog pa'i lha skal ni rje bla ma yin pas thams cad la 'phrin las kyi khyab bdal che ba dga' ldan lha brgya ma 'di snyan rgyud kyi man ngag las byung ba'i tshul 'dis gzhung bsrangs te mdo sngags ma lus pa dkyus gcig tu nyams su len pa la /
sbyor dngos mjug gsum /
sbyor ba la chos drug las /
gnas khang byi dor byas /
zhing bkod sogs rten bkram pa'i spyan sngar mchod pa g.yo med bar bshams /
stan la 'khod de| bsam pa khyad par can gsal btab ste thog mar skyabs 'gro'i tshogs zhing gsal btab ste de rang la bsdus /
de rjes slar yang sgos kyi tshogs zhing gsal 'debs pa yin pas thog mar skyabs 'gro'i tshogs zhing ni /
mdun gyi nam mkhar kun tu bzang po'i mchod sprin 'khrig pa'i dbus su rin po che'i khri yangs shing rgya che ba'i steng du rgyab la nye bar rin po che'i khri chung du'i steng du sna tshogs padma zla nyi'i gdan /
de rdzogs rim @# / /
gyi smin byed khyad par can du 'gyur ba dang /
de'i steng du rtsa ba'i bla ma dang dbyer med pa'i ngo bo rje bla ma la rnam pa thub dbang mtshan dpe gsal rdzogs kyi sku'i rnam pa can /
rtsa ba'i bla ma rje rin po che /
thub dbang gsum ngo bo dbyer med du mos pa zhig dgos /
rtsa ba'i bla ma la da lta'i bla rgan zhig gi bsam pa bzhag /
rje bla ma sngon gyi sangs rgyas byang sems kyi sras /
thub dbang de thams cad las lhag pa'i sangs rgyas su ngo tshor 'char ba blo skyon can yin pas bla ma dang lhag pa'i lha ngo bo dbyer med par bsgom pa gal che /
bshes gnyen la rtsa ba dad pa sbyangs pa'i skabs phar phyin theg par sangs rgyas dngos kyi 'du shes 'jog dgos la skyon kun zad yon tan kun rdzogs su lta bar gsungs /
'dir sngags kyi theg pa dang 'brel bas don la de lta yin par ma zad /
rnam pa yang lhag pa'i lha'i rnam par gsal 'debs par mdzad /
de'i yon tan dran par byed pa la /
mtshan dang dpe byad gsal la rab rdzogs pa'i / /
sogs sku gsung thugs yon tan 'phrin las dang bcas pa'i yon tan bsam /
de'i g.yas g.yon gnyis su padma dang nyi zla'i gdan la rgya chen spyod rgyud dang zab mo lta rgyud kyi bla ma /
dbus kyi de rtsa ba'i bla ma yin mod kyang /
mdun du mjal dus kyi rnam pa can /
rgyab kyi steng gi cha la rdo rje 'chang la te lo nA ro mar pa sogs nyams len byin rlabs brgyud pa'i bla mas bskor ba /
phyogs bzhir gsang bde 'jigs gsum dus 'khor /
de'i phyi rol yi dam sangs rgyas /
byang sems nyan rang dpa' bo mkhar 'gro'i tshul bzung ba /
tshogs zhing bkod pa mi 'dra ba re yod na'ang phal cher 'di dang 'dra /
bstan srung ye shes pa ngos can las tshogs zhing la 'jig rten pa bzhag mi chog /
rgyal bo chen po bzhi ni 'jig rten par bstan yang don la 'jig rten las 'das pa yin pas sangs rgyas kyis bstan pa gtad /
der ma zad dkyil 'khor mang por yang bkod 'dug pa bcas bkod chog /
de ma yin pa'i 'jig rten pa don la 'jig rten las 'das pa yin pa'i lo rgyus tsam yod par brten nas bkod mi rung /
mi rung rgyu de'ang 'jig rten pa dag gis 'char sgo sna tshogs shig bskyed nas don dang bya ba mang po la 'jug pas mthar chos 'go mi thon pa zhig ma gtogs thon pa zhig khong tshos byed mi nus pa red /
rdo rje 'chang gtso 'khor gyi mthar sde snod gsum dang rgyud sde bzhi'i bshad pa dang /
dbang bskur man ngag gnang ba'i bla ma rnams bzhugs pa de thams cad rang la dgyes pa'i rnam pas bzhugs pa rten 'brel gyi gnad shin tu che bar gsungs /
de dag gi mdun na rang rang gi thugs rgyud kyi rtogs pa'i chos po ti'i rnam par gsal 'debs /
rnam pa de ltar gsal ma btab na'ang rung mod kyang bdud rtsi 'bebs sbyangs sogs blo la 'char bde @# / /
ched bla ma gong ma de dag gis gsal 'deb mdzad pa yin par 'dug /
de dag las gang 'dul gyi bkod pa gsal btab /
rang gi mtha' skor du sems can thams cad smug shig ge 'khod pas rang gzhan sems can thams cad 'khor ba 'dir shes rgyud dug gsum dang las kyi gzhan dbang du song ste sdug bsngal 'ba' zhig myong bzhin pa las srid pa'i gnas 'dir bde bcung zad tsam yang med tshul bsam /
tshangs pa dang brgya byin sogs bde zhing skyid par rtsi yang de dag la sdug bsngal mtshan nyid pa dang bde ba btags pa las med pas zas kham gcig zos pa'i bde ba dang 'dra /
sdug bsngal snga ma 'gag nas phyi ma'i 'go ma tshugs pa la bde bar rlom pa las /
bde ba rang mtshan pa yin na sdug bsngal bsten kyin je cher 'gro ba ltar bde ba bsten kyin je 'phel du 'gro dgos pa las za chos na sdug bsngal mang po mngon yongs pa de bde ba rang mtshan pa ma yin par sdug bsngal mtshan nyid par yod pa'i rtags red /
rang gzhan rnams kyis sdug bsngal la sdug bsngal du ngo ma shes par srid pa sdug bsngal gyi rgya mtshor chos brgyad je rgyas je cher btang pas srid pa las ma thar /
nam zhig na thar ba'i dus shig yod mod kyang rang gis skyabs shig ma bsten na rang dbang du thob pa'i nus pa med la de lta bu'i tshul dran nas de las skyob pa'i skyabs shig btsal dgos /
de la ji ltar skyabs su 'gro tshul /
de yang dkon mchog rin chen rnam gsum la / /
zhes sogs ltar ring gi blo 'gel nus na dkon mchog gi ngos nas mi bslu ba thag chod snyam du yid ches pas /
bdag dang 'gro ba sogs kyis skyabs 'gro bya /
de'i tshe bla ma rnams kyi sku'i cha las bdud rtsi sna lnga 'od zer dang bcas pa'i rgyun bab /
rang gzhan sems can thams cad kyi lus sems la zhugs pas thog med nas bsags pa'i sdig sgrib nyes ltung bag chags thams cad dang /
khyad par du bla ma'i sku la bsngos pa /
gsung bcag pa thugs dkrugs pa la sogs pa'i bla ma la brten pa'i nyes pa thams cad dag nas bla ma'i skyabs 'og tu tshung par bsam /
de bzhin du /
sangs rgyas rnams kyi bcas 'tshams las 'gal ba dang /
dam pa'i chos sa sgre bor bzhag pa dang /
sku blus zos pa /
yi dam rnams kyi bsnyen sgrub bgyid ma nus pa /
chos skyong rang rang gi dus gtor chag ba sogs rang rang gi thad kar ram /
'jug pa bde bar byed na thams cad kyi mthar /
skyabs yul rnams las bdud rtsi'i rgyun bab pas / /
sogs kyis 'od dang bdud rtsi gcig char byon nas rang bzhan gyi spyi gtsug nas zhugs pas de dag la brten pa'i nyes pa sbyangs bar bsam /
chos po ti rnams kyi gdong dar dang yig 'bru rnams las bdud rtsi zil ba khrom me gnas pa bab / /
'bras skyabs la thun mong ma yin pa'i skyabs 'gro ni / /
kun tu 'gro dang khas len rtogs dang zil gnon dang /
sogs ltar @# / /
sems can thams cad kyi don du thob bya dkon mchog gsum rang rgyud la brten par bya ba'i tshul gyis skyabs su 'gro dgos pas /
sangs rgyas chos tshogs ma ni mnyam med jo bo chen pos sems bskyed kyi cho ga rgyas pa rnams kyi chig sna tshur bsdus pa yin bar gsung rgyun las 'byung /
sems can thams cad kyi don du rdzogs pa'i sangs rgyas thob 'dod kyi gzhan don don gnyer gyi 'dun pas drangs pas bsam pa sems bskyed dngos su gsungs /
de la lan mang du sbyangs pas bcos min gyi myong ba skyes nas sems bskyed 'bras bu lam byed kyi tshul du bsgom pa /
mdun gyi bla ma thub pa'i dbang po las /
zhes sogs thub dbang dgyes nas sku las rang 'dra chad de rang la thim bas thub pa'i dbang bo'i skur gyur pa'i 'od zer mtha' skor gyi sems can la phog pas de thams cad bla na med pa'i byang chub mchog la bkod par byas song snyam pa ni 'bras bu sngags kyi theg par gzhol ba bde lam dang bla mchod kyi skabs su 'byung ba de red /
sems bskyed ba de rgyas pa'i phyir bslab bya nye ring ris sum chad ma rgan rnams zhes pas btang snyoms tshad med /
sdug bsngal rgyu bcas las grol zhes pas snying rje /
bde thob cing zhes pas byams pa /
zag med dga' bas rol na cim rung /
zhes pas dga' ba tshad med bzhi'i mthar yang bdud rtsi 'debs sbyang gis tshad med bzhi'i mi mthun phyogs sbyangs te de'i rtogs pa la gnas par bsam /
mthar tshogs zhing rnams 'ub kyis bsdus te smin 'tshams byin rlabs 'jug pa'i sgo nas thim /
gdan khri mi dmigs par bsam pa 'di 'ang sngags kyi theg par gzhol ba'i nyams len yin /
khyad par gyi sems bskyed sogs 'di dag bla mchod skabs bde chen dang las rang nyid bla ma lha / /
zhes pa nas /
de'i khyad par gyi sems bskyed yan chad kyi skor dang 'dra ba de red / /
rang bzhin rnam dag spros bral dbyings nyid las / /
sogs rang lhag pa'i lhar gsal 'debs pa dang / /
snod bcud sbyangs bsgyur sogs tshig ris kyi zur tsam ma gtogs bla mchod dang 'dra| de'ang rang 'jigs byed kyi skur krong gis bskyed pa bskyed rim gyi skabs ltar rang nyid kyi nga gdags gzhi dang bcas pa 'od du mer gyis zhu ba las sna tshogs padma'i steng 'od sdon po khru gang ba /
de las rang rdo rje 'jigs byed kyi skur bzhengs pa'i gnas gsum du 'bru gsum bkod pa'i thugs ka'i hUM gi 'od zer gyis snod bcud mchod rdzas dang bcas ba'i ma dag ba sbyangs te dag bar ba 'byams su bsgyur /
mchod rdzas ngo bo bde stong gi ye shes la rnam pa mchod rdzas so so'i rnam pa can /
byed las dbang bo so so'i yul du bde chen gyi ye shes bskyed pa'i khyad bar gsum ldan gyi kun tu bzang po'i mchod sprin du bsam /
byang sems kun bzang rgyal ba rnams @# / /
mchod pa'i mchog yin pas byang sems kun du bzang pos blos sprul nas mchod sprin rgya mtsho spro blta bu byang sems gzhan gyis mi byed pa'i rgyu mtshan gyis dang /
yang bsam pa byang chub kyi sems kyis rtsis zin pa'i mchod pa la byed pa dang /
kun du bzang po bde stong gnyis su med pa'i ye shes la byas nas de'i rtsis zin pas byin gyis rlabs pa'i mchod pa /
sprin nam mkha'i khams thams cad khyab pa ltar gang phul ba'i mchod sprin nam mkha' khyab par phul bas sprin zer /
gzi byin gyis de ltar bsgyur ba 'jigs byed sogs lhag pa'i lha'i nga rgyal la gnas pa'i gzi byin nges ma dag pa sbyangs par bsam / /
dngos gzhi la /
rang gi mdun du kun du bzang po'i mchod sprin 'khrigs pa'i dbus su bskyed pa ma 'ong ba na snod bcud kyi 'byor ba phun sum tshogs pa'i sangs rgyas kyi zhing sbyong ba'i man ngag gi sne zhig bstan pa red| mdun gyi nam mkhar mchod sprin dbus rin po che'i khri /
'di'i kun bzang bde stong dbyer med dang phyogs mtshungs /
rin po che las grub pa'i khri yangs shing rgya che ba'i rgyab la nye bar rin po che'i khri chung ngu gsum gyi dbus ma cung zad mtho ba /
dbus ma'i steng rje btsun tsong kha pa /
'jam mgon zhes pa 'jam dpal rtsa rgyud las 'jam dbyangs kyi sprul bar lung bstan pa dang /
'jam dbyangs kyi sprul ba dngos su chos rje don grub rin chen gyi ma rnal lam dang yang mthun zhing /
rtsa rgyud du 'jam dpal gyi sgrul bar shes pa zhig mdzad yod pa dang /
rigs gsum dbu skra thor tshugs sogs mtshan dpe ldan pa'i skur bstan kyang mthong ba'i skal ba med pas tha mal gyi bla ma zhig gi rnam par bstan te sngon sangs rgyas stong sogs la dang por sems bskyed bcug pa dang /
bar du rgyal sras kyi spyod pa sgrub pa'i grogs la sogs pa ji ltar mdzad pa ltar mdzad pas nga rang tsho'i ngos nas pho ma skyes pam gtogs ba rje'i gsung rab 'di lta bu dang mjal nas gzhan la 'gram chu ldang mi dgos pa gzhung re re'i dbu zhabs gang du'ang tshig don gyi cha la 'khrul ba phra mo tsam yang med par ma zad /
bltas kyin je gsal dang je zab la 'gro ba las /
'ga' zhig ltar kha gsal la gting med pa de 'dra ma yin pas khyad chos du ma dang ldan par yod /
phyag stabs glegs ral gyis 'jam dbyangs dang /
chos 'khor gyis byams pa'i phyag stabs dang mtshungs par byas pa'i dgos pa khyad par can re yod /
de'i g.yas su rgyal tshab dar ma rin chen dang /
g.yon du mkhas grub smra pa'i nyi ma rnams gnyis phyag g.yas chos 'chad /
g.yon mnyam bzhag mdzad pa /
yab rje'i mdun du gdan khri phun tshogs steng /
zhes sogs kyi tshig phrad bsgyur te gong gi skyabs 'gro'i skabs ltar tshogs zhing nam mkha'i dbyings su til gyi gang bu 'khrig ba @# / /
ltar gsal btab /
rab 'byams zhing du 'gro ba'i don mdzad cing /
zhes pas 'phrin las kyi khyad par yid yul du gsal bar byas te de'i sgo nas dang pa sbyangs /
rang la dgyes pa'i nyams kyis bzhugs par gyur zhes tshogs zhing thams cad rang nyid la gzigs te dgyes pa'i nyams kyis zhal 'dzum mol le bzhugs pa gsal btab na yon tan skye sla pa'i dgos pa yod /
zhal ras gnag pa'i rnam pa gsal btab na 'char lugs kyi rten 'brel las skyon yod /
de dag rnams kyi gnas lngar yi ge lngas /
zhes yi ge lnga 'og tu ting nge 'dzin gyi dbang bzhin len pa'i skabs sogs su dgos pas sku gsung thugs rdo rje'i ngo bor mos /
bla mchod du /
phung bo rnam dag bde gshegs lnga /
zhes sogs ltar gyi lus dkyil 'dir tshig ris la med kyang don gyi gnad tshang la /
yi ge 'di dag gis kyang de'i gnad tshang bar 'gyur /
dam tshig pa de la ye shes pa spyan drangs nas bstims pa la /
legs mtshan thugs ka'i hUM las 'od zer 'phros /
zhes pa ltar rab 'byams phyogs bcu'i zhing khams nas sras bcas rgyal ba'i tshogs dang /
khyad par bla ma'i rnal 'byor rang gi gzhung dang 'brel bas steng phyogs byams mgon gyi zhing khams gsal btab /
'di'i zhing bkod mdo bstan bcos las gsal bar gsungs pa zur du med kyang sangs rgyas kyi zhing khams gzhan gyis rigs 'gros bkab pas chog par byas te lha'i bu rab dga' ldan gyi gnas las grong las dgon pa'i tshul du chos kyi mdun sa rgyal mtshan mthon por rje btsun byams mgon bstan pa 'di'i 'og tu gling 'dir 'byon par bzhed pa'i rten 'brel du bzang po'i bzhugs stangs can /
'khor rgyal sras rgya mtsho'i tshogs kyis bskor ba'i dbus na bzhugs pa'i thugs ka nas rje yab sras gsum spyan 'dren /
de'ang rje rin po che byams mgon gyi sprul bar yongs su grags shing /
rang res da lta byams pa'i chos la thos bsam dang /
sngon gzhung lugs rab 'byams la thos pa'i srol yod na'ang da lta mtshan nyid kyi grwa sa gar yod du phar phyin gyi gzhung ma tshugs na mtshan nyid kyi ming mi thob /
bsdus grwa 'dul mdzod sogs yod kyang dngos gzhi dbu phar dang /
de'ang byams pa'i chos dbus gtsang nas rgya nag bar du sa dar rdo dar ltar yod pa'ang ma 'ong ba na byams pas rjes su 'dzin pa'i rten 'brel gyi gnad dang /
rang cag rnams sngon nas byams mgon dang rje rin po cher 'brel che ba'i ltabs yin pas da nas bzung ste tshe rabs thams cad du rje btsun byams pa mgon po dang rje rin po che'i gsung rab la thos bsam sgom gsum byed pa'i rten 'brel khyad par can bsgrigs pa dang /
bag chags khyad par can 'jog dgos pas khams gsum bla ma tsong kha pa chen po byams mgon gyi thugs ka nas spyan drangs @# / /
pa red /
de'i thugs ka nas sprin dkar bo nad gyis brkyangs pa'i sne zho gsar bs+pungs pa lta bu'i dbus su spyan 'dren /
rnam dag chos kyi dbyings las sogs kyis chos sku las gzugs sku'i rnam par spyan 'dren pa'ang sngags la gzhol ba'i spyan 'dren dang dgug gzhug bcings mnyes kyang sngags la gzhol bar mdzad /
bsags sbyang gi gnad bsdus pa yan lag bdun pa maN+Dal dang bcas pa 'bul ba la /
thog mar mdun gyi nam mkhar sogs kyis mya ngan las mi 'da' bar gsol ba 'debs pa /
bstan ba'i bdag po sogs sho lo ka gsum gyis lus dang 'od zer sprul te phyag 'tshal ba| |yid 'ong mchod yon sogs kyis sngags dang 'brel bar phyi nang gsang ba de kho na nyid kyi mchod pa phul bas yid 'ong sogs kyis phyi mchod /
mchod pa gang rnams sogs kyis bla na med pa'i mchod ba dang nang lung rtogs bshad sgrub kyi bya ba bslab gsum gyi nyams len sogs mchod par phul ba bla mchod du de dag dga' tshal gyi rnam par bkod nas phul ba dang gnang gcig par yod /
rigs lnga yum bzhi'i sogs kyis nang mchod /
zhing sngags lhan skyes sogs kyis gsang mchod de /
zhing sngags lhan cig skyes pa'i phyag rgya phul ba rdo rje 'chang gi yum la thim pa de dang rdo rje 'chang snyoms bar zhugs pas tshogs zhing thams cad thugs rgyud gcig pas thams cad la dga' ba skyes /
bde ba des stong pa nges pa'i bde stong gi ye shes thugs rgyud la 'khrungs par mos /
de kho na nyid kyi mchod pa 'dul ba la /
zhing sngags lhan skyes kyi phyag rgya dang snyoms par bzhugs pas lhan skyes kyi bde ba skyes pa gsang dbang dang /
bde ba des stong pa nges pa'i bde stong gi ye shes des stong nyid la rtse gcig mnyam par bzhag pa dbang bzhi par yongs su grags la /
'dir| chos kun spros bral nam mkha' lta bu'i dang / /
gzugs sku'i 'ja' tshon cir yang 'char bzod pa / /
sku thugs zung 'jug lhan skyes bde ba che / /
byang chub rdo rje'i mchod pas dgyes par mdzod / /
ces de lta bu'i lhan skyes kyi bde ba chen po'i ye shes des stong pa nyid la rtse gcig tu mnyam par bzhag pa'i thugs bde stong gnyis su med pa'i ye shes de dang /
sku mtshan dpes spras pa rang snag gi rig ma dang mnyam par sbyor ba de gnyis sku thugs su ngo bo gcig pa'i sku thugs zung 'jug gi mchod pa la byed pa 'di bla ma 'jam pa'i dbyangs kyi gsung 'di'i man ngag gi thon pa zhig red /
spyir zung 'jug la bde stong dbyer med kyi zung 'jug dang /
bden gnyis dbyer med kyi zung 'jug gnyis su 'byed la rje bdag nyid chen po'i man ngag ma gtogs pa gzhan gyis mthon pa red /
maN+Dal la phyi'i dbang chen gser gyis gzhi gling bzhi ri rab nyi zla sogs dang /
nang pags pa @# / /
dbang chen gser gyis gzhi sogs gsang ba rang lhar gsal ba'i bde stong gnyis med kyi ye shes rgyud la bskyed pa dang /
de kho na nyid kyi maN+Dal gong du bshad pa ltar shes par byas nas phul /
thugs rje che ldan nyid kyi mthus bzhes shig /
ces pa rang res /
mchod pa bshams /
byin gyis rlabs te phul yang bzhes yod dam med mi shes snyam pa'i blo 'byung ba rang gi blo skyon yin /
sangs rgyas byang sems rnams zhing khams gang du bzhugs kyang sems can gyi don las dgongs rgyu gzhan med pas tshogs bsags pa la sogs pa brtse ba'i spyan gyis gzigs pa chos nyid lta bu yin pas na /
ma bu gcig pa la brtse ba lta bu'i thugs rje chen po dang ldan pa rnams mchod pa'i phyir bdag gis zag med du byin gyis rlabs pa sogs de ltar thub pa'i nges pa med kyang /
khyed rnams kyi sngon gyi thugs bskyed kyi bden pa des mthus thugs rgyud la zag med kyi bde chen skyed ba'i phyir bzhes zhes pa byin rlabs dang 'bul tshul gyi mchog yin par bla mas gsungs la /
bdag ni yod byad me ldan bkren chen te / /
nas / /
bdag gi don slad nyid kyis mthus bzhes shig /
ces ba dang gnad gcig /
rab rmongs bdag sogs 'gro drug sogs bshags pa ste /
rang nyid 'khor ba thog ma med ba nas 'dul dka' ba'i sems kyi dbang du song /
sems nyon mongs pa dug gsum gyi dran du gyur te sgo gsum gyi bya ba gang byas mi dge ba ba'i zhig tu song ba la gnong 'gyod mthol ba dang bcas bshags pa ste /
sdig pa'i dngos po la 'gyod sems med na sdig pa 'dag pa'i thabs med /
nga tsho'i sa cha pod lung pa 'di ni /
spyod 'jug las /
don med dgu yis rma srol btod pa yang / /
lus la rgyan dang 'dra bar srel byed na /
zhes 'grams pa'i rma srol lta bu gzhan gyis mthong sar ngo sor 'khyer ba dang /
nga la mi sdig yod /
rta sdig 'di 'dra yod ces ngo mngom byed pa sdig pa la ngong ba med pa'i rtags red /
der gnong ba ni bdag gis sangs rgyas byang sems la dbu skor btang ste spyan sngar bsrung bya khas blangs ba mang yang phyi'i tshul 'chos las nang nyams la song na sdig ltung gi phung bor yod pas sangs rgyas byang sems de'i zhal la ji ltar blta snyam du dug khong bar song ba lta bu'i sgo nas nyes pa bsgrags te zhu ba ni mthol ba /
gnong 'gyod kyi sems yod na phyis mi bgyid pa'i sngom sems yong /
gong gi tshogs zhing rten gyi stobs /
de la bsags sbyangs byed pa gnyen po kun du spyod pa'i stobs /
sdig pa sngar byas la 'gyod pa rnam par sun 'byin pa'i stobs /
phyis mi bgyid pa'i sdom sems nyes pa las slar ldog pa'i stobs ste bzhi tshang ba dang /
deng phyin chad cis kyang mi bya zhes zhe thag pa nas dam bca' dgos /
@# / /
kun mkhyen sku bar ba tshos /
sdig pa 'phro mi 'chad par nges pa bshags bsdams kyis 'dags tshul med dam snyam na dus skabs der sdom sems nges par dgos /
phyis sdom mi thub na dbu skor dang rdzun du mi 'gyur /
de ltar dgos pa sangs rgyas kyi bcas dbang yin pas sdom sems thang re tsam cis kyang dgos gsungs /
mthar bdud rtsi 'bebs sbyangs byas te sgo gsum gyi sdig sgrib thams cad dag pa'i mos pa dang /
tshogs zhing thams cad thugs rgyud gcig pas de'i nang gi rdor sems las rang 'dra chad de rang gzhan sems can thams cad kyi spyi bor byon pa'i sku las bdud rtsi'i rgyun bab pa spyi bo nas zhugs te sdig sgrib sbyangs pa'i dmigs pa rdor sems sgom bzlas kyi skabs ltar bya /
yig brgya bzla ba'i tshe bdung rtsi'i spyi bo'i rtsa 'khor gyi bar gang bas lus kyi sgo nas bsags pa'i sdig sgrib dang /
mgrin pa'i rtsa 'khor bar gang bas ngag /
snying ga'i rtsa 'khor bar gang bas yid /
lus thams cad gang bas sgo gsum gyi sdig sgrib bag chags dang bcas pa dag par mos pa dang /
yang snod du chu blug pa ltar lus kyi smad nas yar rim gyis gang ste sdig sgrib sbyangs pa'i dmigs pa dang /
de'i skabs sdig sgrib lus kyi ba spu'i bu ga nas phyir thon pa'i dmigs pa spyi 'gro pa dang /
rdzogs rim rtsal du bton nas bsgom pa'i skabs de'i rtogs pa dngos ni rlung dbu mar zhugs gnas thim gsum byas pa de'i rkyen gyis lhan skyes kyi bde stong sbyor ba yin pas ba spu'i bu ga sogs nas phyir thon pa'i dmigs pa yang yang byas na rlung nang du 'du mi thub pa'i skyon 'od bas mun khung du sgron me sbar ba ltar sdig sgrib gar song cha med du dag pa'i dmigs pa byas na bzang gsung /
sngom gsum dang 'brel ba'i spyi bshags bla ma rdor 'dzin ma sogs byed /
rjes su yi rangs la /
spyir mang thos sgrub la brtson pa dang /
khyad par de gnyis gcig grogs su gcig 'khyer ba gal che bas /
rje'i lam rim chen mor gsungs pa ltar snga ma phal cher gang thos pa la dga' ba der sgrub pa med /
sgrub la brtson pa rnams la thos pa med pa la chos brgyad dkar nag khra gsum gang gis kyang ma gos pa'i mang thos sgrub brtson la yi rangs ni /
gzhan thos pa che ba dang /
nyams len dang sgrub la bzang bar snying nas mi bzod pa nga las lhag 'gro bar 'dug snyam du phrag dog gi dbang yin pas de'i gnyen por yi rangs gsungs /
gzhan la chos kyi 'byor pa phun sum tshogs pa ci tsam yod pa de tsam du dga' spro lhag par rgyas te rang gis kyang de ltar sgrub nus na ci ma rung snyam du yi rangs dgos /
rje btsun bla ma dam pa khyed rnams kyi sogs gzugs can gyi rgyan lta bur byas kyang chog la gang ltar gang la gang 'tshams kyi chos @# / /
ston pa'i gsol 'debs dang /
bdag gis sogs gyis dge rtsa rnams khams gsum bla ma tsong kha pa chen po'i bstan pa'i snying po gnas pa'i rgyud bsngo bar byed pas /
rje tsong kha ba'i lugs la bslab gsum ya ma bral bar nyams su len /
stong nyid snying rje'i snying po can ni phar phyin theg pa'i thun mong ba dang /
sngags kyi thun mong ma yin pa ste de yun ring gnas pa 'gro ba rnams kyi nyer 'tsho'i gzhi yin pas de ltar bsngos /
maN+Dal rang gi lag tu thogs pa de tsam ma yin par der stong gsum gyi bkod pa shong ba dang /
de sangs rgyas bzhugs pa'i zhing khams su 'bul ba dang /
de na gnas pa'i sems can rnams gdul byar 'bul bar byed pas bdag gir bzung ste gang 'tshams kyi chos bstan te smin grol la bkod pa'i dmigs rnam dang /
sa gzhi ma rtag dus chos 'phags la phul bar klong rdol gsung rgyun na 'dug /
du byas nas sangs rgyas kyi zhing khams yin par dmigs te phul ba zhing khams bdag tu rlabs chen zhing la byas na zhing khams 'bul yul du byas pa ltar 'gyur bas ma dag pa red /
tshogs zhing gi yon tan dran pas gsol ba 'debs pa ni zhu ba 'bul ba'i don yin pas gang zhu na /
bshes la mi gus dal 'byor chud gson cing / /
sogs te /
byams snying rje byang chub kyi sems phyin drug sogs rgya che ba'i lam /
lam dus kyi dag ma dag gi sgyu lus de'i snying po /
yang snying 'bras dus kyi rdo rje'i sku /
bdag med rtogs pa'i zhi lhag zung 'brel sogs zab mo'i lam dang /
snying po bde stong gnyis su med pa'i ye shes kyis stong nyid don spyi'i tshul du rtogs pa'i dpe'i 'od gsal /
des stong nyid mngon sum du rtogs te sa dang po thob pa'i don gyi 'od gsal /
yang snying bde stong dbyer med kyi ye shes chos sku sangs rgyas kyi thugs rgyud la mnga' ba rnams rgyud la 'khrungs par gsol ba btab pa'i rkyen gyis bla ma'i thugs ka'i hUM las 'od 'phros /
rdo rje 'chang gi thugs ka'i hUM la phog /
de las 'od 'phros /
tshogs zhing gzhan la phog pas de thams cad rdo rje 'chang la thim /
rdo rje 'chang rje'i spyi bo nas zhugs te ye shes sems dpa'i tshul du thugs kar bzhugs pa 'di ni /
bla mchod du /
thugs kar khyab bdag rdo rje 'chang dbang zhes sogs kyi man ngag 'dir blangs pa red /
der yan lag bdun pa maN+Dal mdor bsdus dang /
sku bzhi'i bdag nyid sogs kyis gsol ba btab /
'dir thugs kar thub dbang yod pa mi gsal yang bla mchod ltar bkod kyang chog pa'am /
yang na bla ma thub dbang dang gnyis ka'i ngo bor bltas te gsol ba btab pas chog de nas dmigs brtse mas phyi mtshungs pa gsal @# / /
byed /
nang yon tan de ldan /
gsang ba lhag pa'i lha dang ngo bo dbyer med du gsol ba gdab pa gsum las /
khyad par rgyal sras sogs kyis phyi dang /
mkhyen brtse'i sogs kyis nang| nges ba'i don du sogs kyis gsang ba'i yon tan dran nas gsol ba 'debs /
rigs gsum dang tha mi dang byas nas gsol ba 'debs dgos pa gzhan don byed pa'i nus pa ma tshang ba med pa mkhyen brtse nus pa yin pas de gsum dang /
gtso bo'i thugs kar thub dbang dang gshin rje gshed gsal btab pa med kyang de thams cad kyi ngo bor mos te gsol 'debs byed /
mkhyen brtse gnyis rgyal ba'i yon tan gyi gtso bo dang /
de gnyis las gtso bo mkhyen pa yin yang brtse ba med na rang gis mkhyen pa tsam du zad /
mkhyen pa med na brtse bar zad nas gdul bya gzhan 'dren pa'i thabs med pas mkhyen brtse gnyis la rgyal sras kyi nyams len gyi gnad ma lus pa dang /
rgyal ba'i yon tan ma lus ba tshang ba'i dbang du byas nas dmigs med sogs rkang pa gnyis te /
lam gyi snying bo stong pa nyid rtogs pa'i mkhyen ba dang /
de snying rje'i snying po can du byed pa'i phyir dmigs med brtse ba'i sogs dang /
thub dbang bstan pa spyi'i bdag po dang /
rdo rje 'chang ni sngags kyi bstan pa'i bdag po dang /
de'i gsang ba'i mdzod gsang sngags kyi gdams pa'i gnad kyi man ngag gsang ba'i bdag bo la dbang ba lta bu rgyal sras gzhan la mi dbang bas bdud dpung sogs dang /
'jam dpal khros par bde gsang 'jigs gsum gyi gnad tshang gsungs pa pha ma'i bskyed rdzogs kyi lam gyi lus tshang bas de ltar dmigs med sogs kyis rgya che ba'i lam /
dri med sogs kyis zab mo'i lam gyi gnad tshang bas de ltar byas na thun mong dang thun mong ma yin pa'i zab rgyas kyi gdams pa rdzogs par tshang ba yong /
ma dag ba 'khrud pa dang mi shes pa bsal ba'i dmigs skor so sor byed pa'i lugs kyang yod mod kyang 'dir gcig tu byas la /
sku'i sgo nas shes rab che ba /
gsung gis sgo nas gsal ba /
sa bon gyi sgo nas myur ba /
phyag mtshan gyi sgo nas zab pa /
glegs bam sgo nas 'chad pa /
ral gri'i sgo nas rtsod pa /
glegs ral sgo nas rtsom pa'i shes rab sgrub pa'i dmigs skor bdun yod /
zhi khro sbrags sgrub kyi man ngag gi gnad ma tshang ba med par 'dir 'dus /
spyir dmar nag gnyis la 'jam dpal zhi khro'i gnad tshang bar gsung ba'i gsal kha med /
'jigs byed la rgyu 'bras gnyis ka'i dus 'jam dpal gyi zhal dngos su yod pa de dag gis kyang rang nyid ba sgom ba sbrags sgrub /
des kyang ma tshim bar man ngag gi gnad thon pa dmigs brtse ma'i steng bsdus /
'od zer thal byung @# / /
ma yin par 'od kyi spu gu rdzogs rim gyi skabs mang po na yong pa de dang 'dra bar 'dir yang yab sras gsum gyi thugs ka nas 'od kyi spu gu byung /
zab par gsum /
dmigs skor thams cad kyi thog mar re re 'am /
dkyus gcig byed na thams cad kyi thun mong du gcig byas rjes dmigs skor rnams rim gyis /
che ba ni gzhung don 'byad pa'i shes rab rlabs che ba /
gzhung don gang gi thang du'ang 'thog rgyu med par mi rmongs par phar 'phro rgyu yong pa /
'jig rten gyi bya bzhags la shes rab che mdog ni shes rab che ba min /
shes 'chal che song ba red /
bdud rtsi'i rdul thams cad 'jam dpal zhi khro'i sku dang /
khams gsum bla ma tsong kha ba chen po'i sku'i rnam pas lus kyi nang gang /
gzhung don 'byed pa la thogs pa med pa'i shes rab rlabs che ba thob par bsam /
gsal ba ni /
phra zhib thams cad ma 'dres par 'byed pa ste /
spyi bam me ba'i shes rab che mdog la phra zhib tu gtan la phab na gu thug nas 'gro ba /
shes rab ma gsal ba'i rtags /
bdud rtsi'i rdul a ra pa tsa /
ya ma ra dzaH dmigs brtse ma 'am rje'i mtshan sngags kyi rnam pas lus gang shes rab gsal ba thob par mos /
! /
yang bdud rtsi'i rdul rnams yi ge d+hIH. hUM /
rje'i mtshan ma ti zhes pa'i ming yig dang po mal thig les brgyan pas maM sogs sa bon gyi rnam pas lus gang bas myur ba'i shes rab thob par bsam /
yang bdud rtsi'i rdul rnams 'jam dpal zhi khro'i phyag mtshan gyi rnam pas lus gang bas gsal ba'i shes rab thob par bsam| nges dbye gzhi byas te dbye bar gsum /
dmigs brtse ma brgya skor sogs gang byed kyi mthar tshigs bcad bton gyin dmigs ba gsal 'debs /
je gsal la 'gro khyad sbrags ma byas na bzang dmigs skor bdun ka dkyus gcig la nges par dgos pa ma yin pas gang sgrub 'dod pa re re gtso bo byas na chog pa de red /
lam gyi lus yongs rdzogs la shar sgom gyis blo sbyong na /
'go bshes gnyen bsten pa nas zhi lhag gi bar gyi lam thun mong ba dang /
'go bshes gnyen bsten pa dbang bzhi nod pa nas zung 'jug gi bar gyi thun mong ma yin pa'i rtogs pa skye ba'i gsol 'debs dang /
yon tan gzhir gyur ma'i rkang pa tha ma lan gnyis bskyar te 'dir lam rim che chung gi khyad par gsal bar thon yod /
bsten bya dge ba'i bshes gnyen gyi mtshan nyid /
bsten byed slob ma'i mtshan nyid /
nges de bsten pa'i tshul /
rtsa ba dad pa sbyangs pa dang /
bka' drin rjes su dran te gus pa bskyed tshul gyi gnad ma tshang ba med par bsdus te yon tan kun gyi gzhir gyur sogs gsungs pas /
yon tan kun gyi gzhir gyur zhes pas bsten pa'i phan @# / /
yon dang ma bsten pa'i nyes dmigs /
drin can rje zhes rtsa ba dad pa sbyangs pa bka' drin rjes su dran pa /
tshul bzhin bsten pa zhes pas bsten byed slob ma'i mtshan nyid /
lam gyi rtsa bar legs par mthong zhes pas kyang rtsa ba dad pa sbyangs pa dang bka' drin rjes dran gnyis ka tshang bas sgo gang nas bsam kyang lam rim che chung gi gnad ma lus pa tshang ba 'og ma rnams kyang de 'dra red /
sdom bzung sogs gzhung ltar la /
de nas bla ma yi dam mkha' 'gro 'dus pa'i bdag nyid gcig pur bltas te dbang bzhi thun mong ba tshig ris ltar dang /
bla ma mchod pa la sogs pas rigs bsgres te thun mong ma yin pa skabs 'dir sbyar chog /
spyi bo'i bla ma a ba d+hu tir spyan drangs /
rtsa gsum 'khor lo gsal 'debs kyi dgos par rtsa a ba d+hu ti gcig bu gsal 'debs pa rgyud sde gzhan dang yang thun mong bar byas /
seng khri rtsa 'dab brgyad dang /
zla nyi mi shig pa'i thig le dkar dmar dang 'dres /
bla ma snying gar sbyan drangs ba rgyud tha dad par bzhugs yod snyam pa ma yin par rang gi shin tu phra ba'i lus ngag yid gsum dang bla ma'i sku gsung thugs dbyer med ro gcig brtan par byas te nga rgyal gsal snang byas chog /
snying kha zum pa bum sku kha bsdus pa'i phyi nas 'jam dpal zhi drag gi sngags dang rje'i mtshan sngags kyis bsdams pa'i rtse mor gser gyi rdo rjes mnan par bsam na snying rlung mi 'jug pa'i gnad yod /
snying gar gnad du bsnun rgyu mang na snying rlung gi gegs 'jug pa'i gegs sel yin /
dge rtsa thams cad 'jam dpal zhi khros 'bral med rjes su 'dzin pa dang /
bde chen mgon po zung 'jug thob pa'i rgyur bsngo ba 'di dag ni bla mchod kyi khog dang 'dres par sngags kyi theg par sbyar te nyams su len tshul snyan brgyud gyi man ngag nas byung ba yin pa ma gtogs thugs bzo gtan nas ma yin pa /
bla mchod kyi man ngag sogs dang sbyar na khrig ge 'grig nas yongs pas bskyed rdzogs thams cad kyi thog mar 'byung ba'i bla ma'i rnal 'byor gyi gnad de dga' ldan lha brgya ma dang sbyar /
de ltar byas pas thun mong dang thun mong ma yin pa'i lam gyi gnad tshang zhing /
spyod yul yongs su dag pa'i mdor /
gos bsgo ba'i tshe tshul khrims kyi gos bsgo bar mos pa sogs gsungs pa de dang 'dra bar snying ga'i lha la bza' btung tshogs 'khor du phul bas dkor sgrib sbyong ba dang /
spyod lam kun tu de nyid dbang bo'i tshul du dran na nyes spyod khegs shing /
lta rjes su dran pa dang mi 'bral ba'i gnad khyad par can yod par gsungs /
ston pa mya ngan las 'das rjes nyan thos sde ba bco brgyad du gyes pa dgra bcom pa grags pas bsdus /
glang dar gyis bstan pa bsnub pan mnyam med jo bo chen po byon te bka' @# / /
gdams rnam thar gtsang mas sa steng mdzes par byas /
slar yang dus kyi rim pas thos pa mkhan rnams sgrub la g.yel /
sgrub par 'dod pas mdo sngags zung 'brel gyi gnad ma shes par sngags la dad pa 'dul bar mi mos pa de lta bur gyur pa na 'jam mgon chos kyi rgyal bo tsong kha ba chen pos mdo sngags zab rgyas kyi gdems pa ma lus pa gdan thog gcig tu dril nas nyams su len tshul gsal bar mdzad pa de lta bu yin lags / / / /
oM swa sti /
chos srid 'byor pa'i mdzod dang dge bcu ldan / /
dga' ldan rab rgyas zhes bya'i rgyud grwa cher / /
kun mkhyen 'jam dbyangs bzhad pa yab sras kyi / /
thugs rjes chos sbyin 'dzad med rgyun 'di spel / / / /
sarba mang+ga lam / / / /
