@# / /
chos mngon pa mdzod kyi bsdus don chos mngon rgya mtshor 'jug pa'i gru gzings zhes bya ba bzhugs so / /
@## / /
tshogs gnyis rin chen las grub sku / /
dbyangs kyis skye dgu tshim mdzad gsung / /
sgrib bral ting 'dzin 'bum bkra'i thugs / /
'gro 'dren shAkya seng ger 'dud| |a b+hi mngon phyogs la sogs la / /
chos kyang rnam bshad rig pa las / /
chos ni shes bya lam dang ni / /
mya ngan 'das dang yid kyi yul / /
bsod nams tshe dang mtho ris dang / /
'byung 'gyur nges dang chos lugs la'o / /
spangs rtogs phun tshogs rang gi don / /
'gro ba drangs pa gzhan gyi don / /
chos ston 'phrin las phun tshogs te / /
'di dang gnyis pa'i khyad par dpyad / /
sangs rgyas bcom ldan 'das zhes pa / /
zlos min nye tshig gus phyir dang / /
'dul ba bshad rnam bse ru dang / /
skye mtha'i sems dpar rim gdags phyir / /
mun @## / /
pa bcom tshul ba'i mtha' can / /
'di'i zhes drug pa'i 'bru mang dang / /
'dis zhes gsum pa byed tshig la / /
sbyar ba gnyi ga 'gal ba med / /
gang spel slob mas nyon mongs min / /
ma spangs bzhed par mdzod TIka bshad / /
mi 'thad spangs pa'i bye brag gis / /
rnam lnga'o zhes gang spel gsungs phyir ro / /
rang gis thob pa chad tshul te / /
der yang skye mi rung mi dgos / /
gzhan gyi dang ni shes sgrib 'dun pa la / /
'dod chags bral ba'i tshul gyis spong phyir mdor / /
nga ni chos gcig yongs su ma shes shing / /
ma spangs sdug bsngal mthar byed mi smra'o / /
mdzod TIka rgyu bzhi mi shes mun par bshad / /
sangs rgyas chos zab shes bya ring ba dang / /
yul dang dus dang rnam pa'i rab dbye ring / /
rgyu mtshan bzhi po spang bya tsam min la / /
de mthus blo 'das cha bzhi rgyu bzhi'o / /
ngas ni 'di yi thar pa yi / /
sa bon shin tu phra ba dag /
tshon nam rdo yi gseb na gser / /
'gal zha ba'i tshul du gzigs / /
de skad mdor gsungs sgra gcan gyis / /
rma bya'i mdongs ni gcig pu yi / /
rgyu yi dbye ba sna tshogs pa / /
kun mkhyen min pas shes bya min / /
de mkhyen pas na kun mkhyen stobS /
gtan du zhes pas khyad phye zhing / /
rtogs pa phun tshogs shugs la bstan / /
dngos bstan drang bya la ma zhugs te / /
thar cha'i dge rtsa smin gsungs phyir / /
rgyud bla dar TIka lam ma zhugs / /
la mang thar cha'i dge rtsa bzhag /
zag med shes rab gtsor gyur pa'i / /
zag med phung po don dam mngon / /
sems las 'byed la shes rab gtso / /
rjes 'brang bcas pa'i yin pa med / /
gzugs med phung po bzhi par mchims / /
gsungs kyang de na'ang zag med sgom / /
ldan yang sa des bsdus min la / /
zag med gang du skyes pa'i yin / /
gsungs pa'i steng nas 'di la dpyad| |'di la spong sdom yod mod kyi / /
so thar sngom pa dang 'gal te / /
de ni sems rjes 'brang min phyir / /
thob byed tshogs sbyor lam mngon pa / /
mthong lam gyur pa'i thos bsam @# / /
sgom / /
gsungs pa shing rta'i yi ge nor / /
sde bdun don kun ma bsdus kyang / /
gces gces bsdus phyir de yi mdzod / /
yang na sde bdun 'di'i 'byung gnas / /
yin phyir de la mdzod ces bya / /
'gro ba drangs phyir sde bdun ni / /
ston pa'i gsung bzhin bdag kyang bshad / /
bya yi rtsom pa kho na la / /
sbyar na ltag 'og 'brel med 'gyur / /
ye shes la 'jug gtso bo ste / /
de dag nam mkha' snang mun sogs / /
bshad kyang bye smras mdor 'dod la / /
ma rangs pas ni lo zhes pa / /
bdun la ma rangs tshig yin gsungs / /
'on kyang don bkag de bkag 'gyur| |khas len mi mthun mang mod kyang / /
skabs 'dir slob dpon bye smra yin / /
sde bdun byed po dgra bcom yang / /
min par dpe ston kha cig 'dod / /
phung pos ma bsdus khams sogs kyis| |bsdus kyang kun byang rim med phyir / /
ma bshad zag bcas zag med smros / /
chos zhes bdag gnyis 'gog phyir ro / /
dmigs pa mtshungs ldan gnyi ga'i sgros / /
rgyas par ma nges dgra bcom mig /
mtshungs ldan med kyang zag bcas te / /
gzugs can bcu dang rnam shes lnga / /
gcig tu sgom spangs nyid phyir ro / /
skye rung tsam min 'gog lam yang / /
mkha' la chag sdang mi skye yang / /
log par lta ba'i rnam pa mang / /
sred pas bzung la gzhan 'byung ste / /
gsher ba'i ras la rdul bzhin no / /
nyon mongs zag pa'i bdag nyid mtshungs ldan rnams / /
bdag rkyen dmigs sogs sgo nas zag dang 'brel / /
'phen byed las ni sred pa'i zag pas bcings / /
gong mar zag pa'i sa bon rjes su 'brangs / /
de skyed dmigs pa zag dang rjes su mthun / /
zag zad phung po zag pa'i rgyu las byung / /
rtog dang gnyen po man sogs bshad pa mang / /
zag med yul can drug po dmigs pa'i sgos / /
zag bcas yin kyang rang dmigs sgos zag med / /
zag bcas thob pa zag bcas kho na'i phyir / /
sangs rgyas thob pa zag med gsungs pa dpyad / /
so skye 'gog gnyis thob pa zag bcas te / /
spang bya min pa'i rnam gnyis 'dod gsungs phyir / /
gnas mas myang 'das gcig pu bye brag pas / /
rdul sogs 'gog byed yang sgra des bzung don / /
rlung rten skyes dang ma skyes 'gog pa'i phyir / /
khyad par bya ba'i dbang byas rdzas grub gsum / /
nam mkha' 'gog med sems mthus gzhan 'gog srid / /
mchod sbyin ma'i mdor 'gog pa 'dra min gsungs / /
rdzas tha dad kyang 'dra rgyu med la dgongs / /
rkyen ma tshang ba brtag min kho na min / /
mi rtag snyoms 'jug skye ba'i bsam gtan gsum / /
'gog phyir skye la gtan smros gzhan phyir gzhan / /
de dang brtag min rang ste 'gog pa lnga / /
da lta'i zag bcas brtag 'gog gzhi / /
ma 'ongs mi skye'i @# / /
zag med gzhan / /
gnyis ka yin pa rnam gsum ste / /
gzhan du g.yeng ba'i dgra bcom gyis / /
ma mthong 'gag 'gyur gzugs 'dzin mig /
ngan 'gro'i skye ba rim bzhin te / /
skye la gtan du gegs bcas pa'i| |skye ba su la ldan pa dpyad / /
cig car thob gzhi dgra bcom 'bras / /
thob ma thag pa'i mig dang ni / /
rdor ting tshe na skye rung la / /
gnyis par mi skye'i chos can du / /
'gyur nges rnams sor gyal sras mar / /
mthong thob pa yis nyo nongs pa / /
chen po'i gnyen po skyes pa na / /
nyon mongs chen po ma 'ongs pa'i / /
'gog gnyis cig car thob gsungs dpyad / /
rgyu yang du ma tshogs dgos phyir / /
byas pa'i steng du 'dus pa bsnan / /
'dus byas mdor rgyas rim pa'am yin / /
mi skye rnams kyang der rung ste / /
lus gnas la yang 'o ma bzhin / /
gtam gzhi 'di la ma 'ongs pa mi skye ba'i chos can med de /
rgyud ldan gyi de gtan mi skye ba'i cha snga thob yod pa'i phyir /
gtam gyi rgyu yi don /
gzhi bcas bye smras rgyu tsam la / /
bshad pa 'dir rung spyir min te / /
gzhi lngas gnod cing gsung rab las / /
ngo bo nyid dmigs kun sbyor dang / /
rgyu dang yongs bzung gzhi lnga'ang bshad / /
lta gnas don ni gang spel las| |dus kun ma dang thams cad la / /
rnam grangs med dang mi g.yo ba / /
lta yin de phyir chags sogs dang / /
ma rig pa dang the tshom min / /
zhes so dbyibs 'di bye brag la / /
kha dog dbye ba dgos dbang ngo / /
lag pas rnga sgra zin ma zin / /
gnyis 'dod kun btus dang mthun yang / /
'dir bkag ngon kyang gling bu'i sgra / /
zin pa'i mi ston snyan gsungs dpyad / /
ston par ma rig gsung gtsor dgongs / /
mchims TIka grang ba med gsungs kyang / /
bkres skom ma gtogs lnga char yod / /
srang gis gzhal med so sor dgongs / /
dkar sogs mtshan nyid ring sogs gnas / /
gzugs khams nyer lnga kun btus gsungs / /
rnam rig min gzugs mtshan yid par / /
'dod pa bye smra thal 'gyur ba / /
rang kun slong ba'i sems gzhan rig byed min / /
rang gi tha snyad 'jug pa gzugs gzhan la / /
rag las khyad par bzhi ldan chos skye mched / /
gzugs dang byed pa'i gzhi mthun yin pa de / /
rnam rig byed min don no khyad par lnga / /
dus kyi khyad par g.yeng dang sems med kyang / /
ngo bo'i khyad par dge dang mi dger nges / /
rgyun gyi khyad par rgyun mchog rjes 'brel te / /
rgyu yi khyad par 'byung bzhi rgyur bya so / /
mig dang rig byed thob pa rim bzhin gcod / /
nges tshig khyad par rnam rig byed min brjod / /
brjod ces rang nyid gzugs su mi 'dod ston / /
skabs 'dir skyon drug 'dus bzang gis / /
'di la ma tshang bstan bcos 'gal / /
nyams dang de min de nyid thal / /
yang sgra lhag brjod khyad par du / /
bya ba khyad par ma byas so / /
zhes te rig min dang po ni / /
rgyu na min mtshan nyid ma tshang skyon / /
rgyun ni rdzas su ma grub phyir / /
rig min rdzas grub bshad par 'gal / /
g.yeng dang sems med kho na'i na / /
semS @# / /
bcas skabs kyi rig min nyams / /
rjes 'brel zhes pas ma g.yeng dang / /
sems bcas bsdus na rig byed sogs / /
de min pa yang de ru thal / /
sems bcas g.yeng bas bsdus pa'i phyir / /
'grel ba'i yang sgra gcig lhag go /
bstan med thogs med ces bya ba'i / /
khyad par ma sbyar skyon yang 'jug /
de phyir rang gi 'dod pa ni / /
byas pa dang yang mi 'dra ba'i / /
sems pa'ang sems med pa la gang / /
lung bstan thogs pa med pa'i gzugs / /
de ni rnam rig byed min 'dod / /
ce na skyon dag yod min te / /
mtsho bzhin dang po'ang rgyun ldan yin / /
rgyun yang spyi tsam btags yod yin / /
ma g.yeng sems bcas yang sgras sdud / /
rig byed sems bcas kho nar 'byung / /
gang zag gnyis phyir yang sgra gnyis / /
chos kun 'dir brjod ga la dgos / /
g.yeng dang sems med pa yi yang / /
zer bzhin rtsa bar sems med sngon / /
yang sgra med zer 'gal ba ste / /
dang yang kyang 'ang don gcig phyir / /
rgya che gtos che tha gru che /
sra sogs khams bzhi 'jig rten na / /
'byung gsum kha dog dbyibs la bshad / /
rlung ni gsung rab las 'byung bzhin / /
g.yo ba'i khams kyi reg byar bshad / /
sngar bzhin kha dog dbyibs la yang / /
bye smras tshogs par 'byung bzhi bzhag /
dab ston sa bon tshul du 'dod / /
khams ni rgyu yi don yin yang / /
'dir khams de de yin pa dgos / /
kun btus de la mu bzhi bshad / /
myong yang myong ba yin mi dgos / /
mtshan mar 'dzin yang mtshan 'dzin min| |de ni bdag 'dzin yin phyir ro / /
sngon gyi skal ldan khyad par can / /
sems gcig las gzhan sems byung sogs / /
med de srid pa 'pho ba'i mdor / /
sems nyid gnyis su snang ba ste / /
de bzhin chags sogs snang ba'am / /
dad la sogs par snang bar 'dod / /
nyon mongs dge chos yod ma yin / /
btsun pa rA dza shrI sni / /
sems byung tsher 'du gnyis su 'dod / /
phung po'i don ma shis pas nongs /
btsun pa ku mA rA dza ni / /
tshor 'du reg sems bzhi tsam smra / /
de dag mi 'thad bsdu ba las / /
lnga nyid 'thad pa med phyir dang / /
de yi gnas skabs skyon phyir dang / /
byed rgyu bye brag med phyir dang / /
lung dang 'gal bar 'gyur phyir ro / /
zhes te phung po lnga po mi 'thad dang / /
byed pa gzhan phyir tha dad thal ba dang / /
gcig la gnas skabs gnas skabs can yang 'gal / /
sems can gcig phyir sems byung dge mi dges / /
yul dbang sogs rgyu 'dra phyir 'bras khyad med / /
chags pas sems nyon mongs byas lung 'gal lo / /
bsdu ba'i lung 'dis 'khrul nas sems sems byung / /
rdzas tha dad zer gnyis ka'i rdzas so sor / /
gzung rgyu yod pas rdzas gzhan mi 'grub ste / /
bum dang bum gzugs so sor grub phyir ro / /
rdzas mtshungs re re'i don phyir 'dir mi gnod / /
drug pa'i rten phyir yid bshad la / /
gos dmar sde bas snying du bshad / /
snying ni gzugs med khams su'ang bzhag /
mdo las dus gsum phyi nang phra rags dang / /
ngan pa gya nam nye ring sogs gsungs don / /
bye smras phra rags thogs bcas thogs med dang / /
ngan pa @# / /
nyon mongs can dang bzlog pa gzhan / /
nye ring da ltar dang gzhan no btsun pas ni / /
phra rags yid dbang yul ngan yid mi 'ong / /
nye ring snang mi snang ngo chos skyob min / /
bye smras khams bzhin phung po rdzas / /
slob dpon gzugs rdzas gzugs phung btags / /
bye brag bshad par tshul gnyis te / /
gzugs nyid phung po zhes brjod ste / /
phra rab rdul yang phung por 'gyur / /
gzugs rnams kyi phung zhes brjod tshe / /
phra rab phyogs sam btags par 'byur /
phung po lnga yi 'grel par 'ang gsungs / /
sems tsam phung don khur khyer phyir / /
dus gsum re re'ang phung po yin / /
'di la mdo sde pa yis mdor / /
thams cad bsdus nas phung po zhes / /
gsungs par 'gal zer spung ba'i don / /
med phyir phra rdul dus gsum gyis / /
bsdus phyir blo yis bsdus pa'i sogs / /
phung por bye smras bzhag pa'ang bkag /
tshe rabs khyim pa 'du shes sam / /
lta bas rab byung rtsod phyir dang / /
phung po'i rim rgyu'i phyir yang ngo / /
de ni rnam bzhi phra rags dang / /
kun nyon skye ba'i rim pa dang / /
gzugs snod tshor zas 'du shes ni / /
bya na 'du byed byan po ste / /
rnam shes za pos 'dod khams ni /
'dod yon gzugs khams tshe rabs phye / /
gsum ni 'du shes rtse 'du byed / /
bye brag don gnyis dgu las gzhan / /
dbang don 'dir ni shes phyir dang / /
so sor skye mched rtogs phyir ro / /
gtso bo'i don gsum thogs phyir dang / /
bstan phyir 'jig rten grags phyir ro / /
phung po'i ming can phung pos bsdus / /
zil gnon la sogs skye mched de / /
bla mar bsten zhing chags bral dang / /
mi bsten dbyangs kyis kha ton byed / /
mi 'don gzhan la rgya cher ston / /
mi ston rang gis zhib tu dpyod / /
mi dpyod mi sdug sogs bsgoms pas / /
chags bral rnam grol skye mched lnga / /
bco brgyad khams dor lhag ma zhe bzhi yang / /
der 'dus so sor bgrang bas re gnyis ni / /
khams ni bco brgyad sa chu me rlung bzhi / /
nam mkha'i khams dang rnam shes khams te drug /
'dod chags gnod semS rnam 'tsho nges 'byung khams / /
gnod med khams dang mi 'tshe'i khams te drug /
sdug bsngal bde ba yid mi bde ba'i khams / /
yid bde btang snyoms ma rig khams te drug /
tshor ba 'du shes 'du byed rnam shes bzhi / /
'dod khams gzugS dang gzugs med khams te gsum / /
gzugs dang gzugS med 'gog pa'i khams kyang gsum / /
'das dang ma 'ongs da ltar khams kyang gsum / /
dman pa gya nom par ma'i khams gzhan gsum / /
dge dang mi dge lung ma bstan khams gsum slob dang mi slob de gnyis min khams gsum / /
zag bcas zag mod khams gnyis 'dus byas khams / /
'dus ma byas khams gnyis te re gnyis 'dod / /
bco brgyad drug tshan gsum dang bzhi tshan gcig /
sum tshan drug dang gnyis tshan gnyis bcas pa'i / /
khams mang re gnyis legs par bshad pa yin / /
bco brgyad kyis bsdus 'dod khams dang dus gsum / /
lung ma bstan dang slob dang mi slob min / /
dman sogs zag bcas 'dus byas bcu gcig@# / /
go /
chos yin bco brgyad mkha' dang chags sogs drug /
sdug bsngal sogs drug tshor 'du 'du byed gsum / /
'gog dang 'dus ma byas so 'gog pa'i khams / /
chags bral slangs dang 'gog khams gsum phyes min / /
chos yid rnam shes gsum du 'dus ba ni / /
gzugs med gnyis slob mi slob zag med lnga / /
sna lce'i rnam shes dri ro bzhi bsal ba'i / /
lhag ma bcu bzhir 'dus pa gzugs khams gnyis / /
gzugs sgra yid khams rnam shes khams drug dang / /
chos khams bcur 'du dge dang mi dge gnyis / /
lus dbang dge ba yod na 'di dang 'gal / /
rnam shes khams su 'du ba rnam shes gnyis / /
phyi nang gsungs phyir spong bar gsungs phyir dang /
skyes bu'i gdags gzhir gsungs phyir 'dus byas lo / /
rang lugs nam mkha' ma sa bu ga sogs / /
nam mkha'i khams ni byas phyir mi mtshungs so / /
'byung bzhi sngar bshad lhag gnyis 'dir bshad kyi / /
bco brgyad khams kyi rnam shes 'chad byed min / /
chu dang skam gnyis nyin mtshan gnyis thogs gzhan / /
mi nya chu srin byis ba gsod dang mi / /
'ug pa rta dang snyoms 'jug la sogs so / /
yul la thogs dang sgrib ba'i thogs pa la / /
mu bzhi sems dang yul lnga dbang po rtag /
dmigs bcas yul can nges phyir mu gsum ste / /
yul thogs dmigs par mi thogs dbang po lnga / /
gnyis thogs sems dang gnyis min nam mkha' sogs / /
dbang shes dngos nyid rtogs yin kyang / /
des rtog rjes dran rtog med la / /
dgongs nas mdo las rtog bral gsungs / /
rdzas brgyad rdul min bsags rdul chung / /
khams bzhi sreg byed 'jal byar smra / /
kha cig med dang lcid tsam 'dod / /
nang gi lnga ni rgyu mthun las / /
byung yang byung ba gzhan gnyis las / /
gzhan du med phyir 'dir ma bshad / /
sgra ni rnam smin ma yin te / /
'dod dgur dbyung bas chog phyir dang / /
bcad nas slar yang 'byin rung phyir / /
thogs med khams brgyad gnyis las byung / /
rgyas byung med de mi bsags phyir / /
gang las ma byung rtags rdzas chos / /
tha ma chos yid rnam shes kyi / /
phyogs gcig rgyu mthun las min te / /
zag med skad cig dang po'o / /
sgom lam yin yang gnyis ba yi / /
dngos gzhi zag med gsar skyes kyang / /
gnyis bzhin kun 'byung chos bzod kyang / /
zag med snga ma'i rgyun nam dbyad / /
'di ni dmigs bsal ston byed yin / /
mig gsar thob la rnam shes gsang min ba / /
'dod na dbang po rim gyis thob pa ste / /
rnam shes bar do'i dus nas thob zin phyir / /
gzugs med gnyis par skyes ma thag pa de / /
mig thob rnam shes gtan mthob pa yin / /
mig shes gsar thob mig gsar thob min pa / /
gzugs med gnyis skyes mig shes mngon byed pa'o / /
dge dang lung ma bstan ni 'dir 'brel med / /
ma sgrib lung ma bstan tsam mngon byed phyir / /
de yis mngon ma byas par thob min te / /
de ni 'das thob bcas par thal phyir lo / /
gzugs med ma zad 'dod dang dang po las / /
gnyis par skyes @# / /
kyang 'dra ste der skyes tshe / /
snga ma'i mig shes thob pa btang phyir ro / /
mnyam thob gzugs med nas ni 'dod pa dang / /
tshangs pa'i bar dor skyes pa'o ldan tshul yang / /
mig dang ldan la mig shes mi ldan pa / /
de mngon mi byed bsam gtan phyi ma gsum / /
bzlog pa dmus long mer po mig nyams sogs / /
yin te 'dod na mig shes nges ldan phyir / /
kha cig gzugs med 'dod par skyes mthag /
ma sgrib lung ma bstan pa'i mig shes ni / /
rnyed min drug dang drug dang gnyis rnyed do / /
gsungs phyir khyab ste gong nas 'dir skyes tshe / /
nyon mongs can gnyis dge ba skyes thob rnyed / /
dgra bcom 'dod pa'i nyon mongs kyis nyams tshe / /
gong ma'i nyon mongs gnyis dang slob sems rnyed / /
ma sgrib bsnan na bdun du 'gyur phyir ro / /
chos khams rten bcas rnam shes skyed pa'i don / /
yin phyir mi 'dra ma mthong 'gag 'gyur dang / /
mi skyes dbang po rnams shes de mtshungs nyid / /
gzugs sogs lnga ni rnam shes so so la / /
ltos nas rten bcas de mtshungs gnyi ga yin / /
nub phyogs ba yis mi skyes dbang po la / /
rnam shes ldan dang mi ldan gnyis su bshad / /
sna lces yul mnyam 'dzin gsungs che chung ngo / /
mthong spangs mtshan nyid thob pa'ang mthong spangs yin / /
de phyir nyon mongs can du ma nges la / /
'dir 'phros dbang po'i sems pa las gang dpyad / /
gong ma'i lus la 'og ma'i mig mi brten / /
'og ma'i mig gis gong ma'i gzugs mi mthong / /
rdzu 'phrul dang ni gzhan brten ma gtogs le / /
gong ma'i rnam shes 'og ma'i mig la min / /
shes dang mi 'dra gnyis par 'og mngon byed / /
de phyir dang po'i mig blos sa kun mthong / /
mig shes gong 'og sa gsum mthong ba ltar / /
lus la'ang gong 'og rang sa'i gzugs mthong zhing / /
ci rigs par ni gsum ga'i rnam shes brten / /
'di dag lus rna sgra shes bzhir yang sbyar / /
dbang yid gnyi ga'i yul lnga yid yul gzhan / /
srog tshor dri med dad sogs chos kyi phyed / /
nang khams bcu gnyis dbang po'o gzhan ma yin / /
! / /
rang gi don la lhag par dbang byed pa'i / /
cha nas bzhag pa'i 'dus byas dbang po'i don / /
lnga yis lus mdzes bsrung dang rnam shes skyed / /
thun mong min yul la dmigs rgyu bzhir dbang / /
gnyis kyis pho mo bye brag phyed pa dang / /
skad gzengs mtho sogs khyad par gnyis la dbang / /
srog gis mtshams sbyor srog 'dzin gnyis la dbang / /
yid kyis phyi mar sbyor zhing de'i dbang gis / /
lus sogs dger 'gyur mthun par dbang byed gnyis / /
de dag mi 'thad mdzes byed dbang rten yin / /
rkyang bas mi mthong bsrung la rnam shes gtso / /
dba' po med kyang pho mo'i dbye ba rung / /
nyon mongs can min srog mtsha mas sbyor byed min / /
mtshams sbyor byed po yid nyid yin phyir yang / /
gsum gyis kun shes byed dang kun shes ldan / /
lhag med 'das thob sogs sgras mthong sgom gyi / /
spang bya spong zhing bder gnas la dbang byed / /
mdzod TIka gong nas gong dang myang 'das thob / /
sogs pa la ni dbang byed phyir zhes bsgyur /
@# / /
las kyi dbang po lnga sogs mi bgrang ste / /
smra ba slob dgos khas len rkang med 'gro / /
khas kyang gtong phyir ro grangs nges rgyu mtshan la / /
bye smra bkod kyang rang lugs 'jug pa'i gnas / /
mig sogs drug dang skyes pa po mo gnyis / /
srog gnas tshor lnga nyer spyod bcu bzhi'o / /
de bzhin 'khor ba ldog pa'i dbang byas rten / /
dad sogs kun shes byed pa skye ba dang / /
kun shes gnas dang ldan pas dga' la spyod / /
bsam gtan gsum pa las gzhan na / /
lngar phye'i bde ba lus tshor yin / /
don nyon mongs can gyi yang / /
sems bde yod de chos bcu drug /
yul du 'gyur tshul bshad ba'i skabs / /
sems bder spang bya ris lngar gsungs / /
dad sogs lam ma zhugs nas yong| |kun btus dang ni bsdu ba las / /
kun shes byed dang kun shes la / /
sbyor mthong mthong sgom gnyis gnyis bshad / /
kun shes ldan nam bsrung bar mthun / /
bzog nas spyod lam sprul sems sogs / /
rnam smin min te 'bad bya'i phyir / /
tshe yi gtong 'jog tshul la yang / /
rnam smin 'dod tshul gtong 'jog tshul / /
srog tshe'i khyad par gtong 'jog gi / /
dgos pa bzhi'o dang por yang / /
yo byad phul nas rab mtha' la / /
zhugs las langs te smon tshig gis / /
tshe rgyur bsgyur phyir tshe 'jog pa / /
kha cig tshe 'di'i rnam smin zer / /
la la snga ma'i las lhag ma / /
bsgom mthus drangs phyir snga ma'i zer / /
dbyangs sgrogs bsam gtan rgyas byung ste / /
'dod pa'i lus la'ang ting 'dzin mthus / /
bsam gtan sas bsdus 'byung ba tsher / /
mthun dang 'gal ba mngon byas nas / /
rim bzhin 'jog dang gtong bar smra / /
slob dpon de tshe rgyas byung dang / /
lhag ma'i rnam smin cha gnyis bzhag /
srog ni gcig tu rnam smin du / /
slob dpon mi bzhed gang spel gsal / /
btsun pa mtha' yas go chas ni / /
tshe yi rnam par smin pa'i las / /
mthong chos myong bar rigs min te / /
mthong tshes dbye ba 'chad 'gyur phyir / /
gnyis ba'ang mi rigs mthong chos la / /
myong 'gyur la sogs 'chol bar 'gyur / /
gzugs kyi 'byung bas gnod med phyir / /
gtong ba mi 'thad tshe 'phos par / /
thal phyir sdom pa'ang btang 'gyur zer / /
slob dpon srog gi lhag ma ni / /
'dod phyir skyon 'di 'brel par dka'| |lan la bye smras mthong chos 'bras / /
yin yad skyen med mchod rten sogs / /
gsos pas tshe 'phel mdor gsungs phyir / /
'dir yang mi 'gal shugs bstan yin / /
ris mthun gnas phyir bzhi ba'ang nyams / /
tshe dang longs spyod rnam smin ni / /
smon pas bsgyur ba gtong 'jog tshul / /
gling gsum rten la dus mi sbyor / /
rnam grol lam la zhig gis byed / /
srog tshe gcig kyang sngon da lta'i / /
'bras dang ris gnas tshe dang ni / /
'tsho ba srog sogs 'dod tshul mang / /
gtong 'jog dgos pa slob dpon gyis / /
'chi dang che la mnga' brnyes gsungs / /
bye smra bdud rgyal shes ched de / /
yangs ba can du 'tshe btang bas / /
phung bcom byin rlabs 'chi bdag bcom / /
'chi bdag mtshims @# / /
gyad kyi yul bcom 'khrul / /
rnam par smin pa bcu gsum las /
'dod par dang por lus srog gnyis / /
mer mer lus kyang dbang po min / /
yid dang btang snyoms sogs de tshe / /
skye srid nyon mongs can du gsungs / /
mchims mdzod de'i tshe'ang yid sogs la / /
rnam smin nges med la dgongs gsungs / /
rdzus skyes mtshan med mtshan gcig dang / /
mtshan gnyid pas ni drug bdun brgyad / /
phyim ngan song kho nar yod / /
mig sogs srog yid btang snyoms brgyad / /
gzugs gtong 'dod na mtshan sngar bzhin / /
dge bas 'chil lnga lnga bsnan / /
dbang po 'phos na tshor gnyis te / /
mthar gyis phyir mi 'ong gi 'bras / /
dbang po brgyad dang dgu yis 'thob / /
nges ldan rnams kyang phan tshun du / /
yod par ma nges sems med gnyis / /
gsum pa'i zag med bde thob pa'i / /
gzugs med phyir mi 'ong dgra bcom / /
nges ldan gsum dang de bzhir ldan / /
'di ni bcu gcig ldan min nam / /
bsam gtan mtha' dang gzugs med kyi / /
so skye ma gtogs thams cad la / /
bde ba ldan phyir lus ldan la / /
lnga dang mi ldan gang yin dbyad / /
mig sogs bzhi dang ldan pa ni / /
nges ldan gsum lus rang ste lnga / /
yid bde ldan yang bde ste lnga / /
bsam gtan gnyis pa'i so skye la / /
bde med lus bde de phyis skyes dang pos bsdus / /
gsum pa'i sems bde ma thob phyir / /
zhe na ma grub gsum pa yi / /
sems bde nyon mongs can ldan phyir / /
'on kyang gsum pa'i sems thob min / /
sdug bsngal ldan la nges ldan gsum / /
chags bral yid mi bde spangs phyir / /
tshor gzhan bzhi dang bdun ldan no / /
do mo yid mi bde gsum yang / /
snga ma'i bdun steng rab ste brgyad / /
dad sogs nges ldan gsum ste brgyad / /
kun shes la ni de yi steng / /
bde gnyis rang ste bcu gcig go / /
kun shes ldan la'ang gzhan bcu 'dra / /
zag med bde gnyis gzugs med na'ang / /
sa 'phos zag med gtong rgyu min / /
dbang sbyangs gtong yang rno thob 'gyur / /
kun shes phyed pa 'dod rten phyir / /
tshor bzhi dad sogs srog lus yid / /
'di la pho mo gang rung gi / /
dbang po nges ldan zhib cha gnyis / /
bshad kyang 'dod lha bzhi yis gnod / /
dge med 'dod na 'ching ldan phyir| |byis pa dri med ma gtogs pa'i / /
bcu dgur ldan rnams sdom ldan min / /
mtshan gnyis byung bas gtong phyir ro / /
chags bcas 'phags par mtshan gzhan dor / /
dri med gcig ste bcu dgu rung / /
de ldan dge slong sogs kyang rung / /
phyir mi 'ong la mngan yang / /
bco brgyad yid mi bde spangs phyir / /
gzhi lngar skur ba zlog pa'i phyir / /
rdzas grub lnga bshad grub mtha'i gzhung / /
slob dpon rdzas brgyad 'dus pa'i rdzas / /
nus par bzhed phyir rdzas rdul med / /
bye smras rdzas rdul blo yis kyang / /
gzhig med che chung bsags rdul 'dra / /
de brgyad 'dus kyang mi che ste / /
bye mchu dang me lcags bzhin / /
kun kyang 'byung bzhi gzugs dri ro reg bzhi'i / /
bdag phyir sra gsher @# / /
mi 'dra mid ces rtsod / /
bye smras che chung shas zer mdo sde pas / /
nus btsam phyir rtsod lan gnyig bkag /
mtshan nyid kyis na dbyibs rdzas sogs phyir nyung / /
skye mched kyis na 'byung bzhi reg bya'i phyir / /
mang zer rang lugs rten dang brten pa yi / /
dbang byas 'byung bzhi rgyur byas bzhi bzhi yin / /
'dus byas mtshan nyid dang ni kun skye yang / /
ma gtogs pa la thob med rgyud gtogs kyang / /
khyu mchog ltar ldang be'u ltar 'brang bas de min grib ma lta bur lhan cig 'byung / /
kho na dang phyir 'am zhes rnam brtag mdzad / /
kun btus sde tshan drug dang nga gcig gsungs / /
'dir ni brjed ngas shes bzhin min dran pa / /
rnam g.yeng ting 'dzin gti mug med lta blos| |bsdus phyir sa mang lnga dang ma nges pa / /
brgyad de sems byung bzhi bcu rtsa drug gsungs / /
kun btus kun 'gro yul nges rtsa nyon lnga / /
dge ba bdun te nyer gnyis rdzas yod gzhan / /
mngon par shes bzhin ma yin brjed nges g.yeng / /
tshul min yi byed log mos lnga gsung zhing / /
phran tshegs mi dga' klal byed sems zhum dang / /
rmya ba zas drod mi zin yid mi byed / /
tha dad 'du shes 'khrugs sogs nyer bzhi gsungs / /
sdoms kyang don bdun mi 'gyur der 'dus te / /
dang po lnga ni sems dang nyon mongs ba / /
chen po'i sa ba gnyis yin rmongs sogs drug /
nyon mongs kho na'i sa pa'i dbang byas bshad / /
sems kyis pa kho na tshor sogs lnga / /
mu bzhi'i rtsi tshul dge la yod med dpyad / /
sa ni go skabs can don khams gsum dang / /
sems can kun kyang sa mang po yis / /
log mos sogs lta gti mug med / /
'tshe dang mi 'tshe dgu btags yod / /
gsungs so lhag ma lugs 'dir dpyad / /
mchi nas kyi rdzas yod don yang dpyad / /
som nyir shes rab khrol 'dun / /
ma dad la mos shas chung ste / /
ba tshwa'i rgya mtshor chu bzang bzhin / /
kun btus ma 'dris dran par dpyad / /
don gnyer 'dun pa'o mos pa dga' / /
sems kyi 'jug pa yid byed do / /
rang 'grel bcu po 'di dag ni / /
sems kyi skad cig thams cad la / /
tshogs par 'byung ngo zhes grag go / /
zhes gsungs grags zhes 'dun sogs ni / /
kun la med par phung po lngar / /
gsungs phyir 'byung tshul mi 'thad cing / /
rtsol bcas yid la byed pa dad / /
rtsol med 'du byed btang snyoms gnyis / /
gcig la 'gal phyir bye smra ba'i / /
mtshan nyid la yang ma rangs so / /
gzhan rtsol gzhan la rtsol med lo / /
dmigs ba mi mtshungs thal bar 'gyur / /
rtog dpyod rig par 'dra'o lo / /
slob dpon rang yang phung po lngar / /
yid byed kun 'gror gsungs pa'i phyir / /
btang snyoms dang ldan 'dod dgos zer / /
mtshan nyid khyad par yod dam dpyad / /
gti mug med pa blos bsdus phyir / /
'gal zla gzhan ston dgag sgra yis / /
gzhan la rtsa ba gnyis zhes bshad / /
lus kyi shin sbyangs dbang shes su / /
kun las btus kyi dar TIka dang / /
mchims TIka bshad kyang yig char min / /
rgod pa'i rgyur dpyad 'tshig pa bsdigs / /
@# / /
nyes sbed g.yo dang b+thang rdzu sgyu / /
nyon mongs chung ngu'i sa yin te / /
ma rig tsam dang mtshungs ldan phyir / /
mtshungs ldan grogs kyis chung ba dang / /
'di dag sgom spang kho na'i phyir / /
spang bya ris kyis chung ba dang / /
yid shes kho nar 'byung ba'i phyir / /
'byung sa rten gyis chung ba'o / /
mangs rnams di de ma yin / /
rtog dpyod la gsum 'gyod dang po / /
gnyid la snga gnyis chags sdang la / /
phyi gnyis nga rgyal the tshom la / /
rgyu mtshan par pa ma tshang phyir / /
'dod sems dag la nges can du / /
nyer gnyis mang na nyer bzhi 'byung / /
ngan byas 'gyod pa'i ngo bo ste / /
'di tsam yin min dpyad /
yid la bcag par de btags pa / /
yul gnas rgyu ming gsum btags yin| |lta ba blo las gzhan med pas / /
lta ba gsum ldan ma 'dres 'dra / /
chags sogs bzhi dang khro sogs 'gyod / /
rang rang bsnan pas nyer gcig go / /
lta gnyis la ni bco brgyad de / /
'dod nam sgrib lung ma bstan| |sems kyi bcu dang rtog dpyod ldan / /
sgrib pa lung ma bstan yang ste / /
nyon min ma rig yod phyir lo / /
nyi 'og pa ni ma zhu bar / /
cis zos rtsig par ces ma bris / /
snyam 'gyod yid mi bde ba yang / /
lung ma bstan zer bzlog par dka' / /
dpyod pa yang zhes yang sgra yis / /
gtso 'khor med phyir g.yo sgyu bkag /
mdo sde pa yis ngo'i khyad par / /
brjod pa'i sgra slong rtog dpyod smra / /
rgyag pa dga' min khams gsum pa yi phyir| |del dbye ba lnga ste bshes springs las / /
rigs dang gzugs dang thos pa lang tsho dang / /
dbang thang che bas rgyag pa dgra bzhin gzigs / /
bye smras dge dang mi dge 'byed pa'i sems / /
don shes yid dang dmigs shes rnam shes lo| |dge sogs bag chags bsags sems rten gyur phyir / /
yid dang brten par gyur phyir rnam shes so / /
khams dang skye mched kyang de'i dbang byas te / /
ma 'ongs 'das dang da lta'i phyir yang ngo / /
sems tsam stug po bkod pa'i mdor / /
sems ni kun gzhi'i rnam shes te / /
de la ngar 'dzin yid yin no / /
yul la rnam par rig pa gang / /
de ni 'jug pa'i rnam shes 'dod / /
ces so dbang por brten phyir dang / /
yul 'dzin khyad 'byed mnyam pa'i phyir / /
rten dmigs rnam bcas mtshungs ldan gsungs / /
thob la rnyed ldan dang por yang / /
sngar med rnyed thob chos bzod dang / /
nyams las rnyed thob mis bsam gzugs / /
ldan thob de yi skad cig gzhan / /
rEd pas mthob ldan ma thob / /
dgra bcom srid nyon ma thob pa / /
sngar med rnyed pa'i ma thob dang / /
mig long nyams las rnyed ma thob / /
de dag skad cig gnyis pa nas / /
ldan pa'i ma thob bo yig cha las / /
sbyor lam mthong dang mi ldan pa / /
sngar med rnyed pa'i ma thob gsungs / /
de ni thog ma med pa nas / /
ldan pa'i ma thob ma yin na / /
ldan pa'i de la nam p+zhig 'gyur / /
thob rnyed ldan gsum don gcig pa / /
bkag pa gsum du phye ba yin / /
@# / /
thob dang ma thob yod mnyam mo / /
yid kyi ma thob su la yod / /
bye smras thob pa rdzas grub ste / /
mi slob yan lag bcu ldan kun / /
'jig rten pa yi sems mngon byas / /
'phags min thal ba rigs pa'o / /
slob dpon 'khor sgyur rin chen ldan / /
mthong spang spangs phyir mi 'dra gsungs / /
'gog gnyis rgyud du ma gtogs phyir / /
'gog rnam gnyis zhes dmigs bsal gsungs / /
dus gsum so so'i dus gsum yang / /
rang gi snga phyi bar la sbyar / /
mchims TIka 'das pa'i 'das pa ni / /
rang dang lhan cig 'gag ma thag /
da lta'o de nas ma 'ongs gsungs / /
skye ba'i chos can ma 'ongs kyang / /
rang dus ma 'ongs da lta bar / /
'phos tshed lta de rjes 'das| |zhes gsungs mi skye'i chos can dpyad / /
ma gtogs rnams kyi rnam bzhi ni / /
brtag min gang zag dbye bas gsum / /
brtag thob zag bcas gong ma gnyis / /
gzhan dang lam bden gar ma gtogs / /
slob dang mi slob min thob la'ang / /
slob par byed dang mi slob dang / /
de gnyis gang yang ma yin gsum / /
brtag 'gog slob dang mi slob kyi / /
thob dang so skyes de thob pa'o / /
thal 'gyur ba yang slob 'phags par / /
'dis 'grub tshogs sbyor slob min na / /
slob skabs tshogs gnyis ma bsags 'gyur / /
slob bar gang zag dgos min te / /
slob 'bras gnyis ka min gsum du / /
slob pa'i bral 'bras gsungs phyir ro / /
ma sgrib lung bstan min thob lhan cig skye| |mig rna'i mngon shes sprul sems spyod lam bzo / /
ches goms sbyor bas khyad par stobs ldan phyir / /
dus gsum thob ldan so thar srog gcod sogs / /
'dod pa'i gzugs dang gong ma'i sgrib gzugs la'ang / /
'das thob med kyang de'i gzugs dge la yod / /
'das ma skyes gsum da lta'i bar pa med / /
thob byar dus mnyam thal phyir ma thob 'gal / /
'das pa'i 'das thob mchims kyis rang dus la / /
sbyar bar 'dis gnod 'di dang 'dra phyir ro / /
'das pa la snga phyi gsungs mod kyi / /
snga mar rang dang lhan cig ma gsungs sam / /
yig char 'ang 'das pa'i da lta zhes pa yi / /
da ltar 'das pa'i rang dus la bzhag dpyad / /
ma thob rgyud ldan gar gtogs sa yis bsdus / /
zag med ma thob zag bcas bzlog pa gzhan / /
'dod khams sa 'phos kyis gtong spangs pas min / /
skal mnyam sems can smos pas 'bru sogs gcod / /
tha dad min spyi'i skal mnyam sems can tsam / /
bye brag tha dad skal mnyam lha mi sogs skal mnyam spyi ni blo mthun 'jug pa'i rgyur / /
smra phyir gzhan sel mi 'dod 'dra ste dpyad / /
nges 'byung 'dod pa'i snyom 'jug da ltar thob / /
skad cig gnyis par gnyis ldan langs tshe 'das / /
skyas nas myong 'gyur gsungs phyir gnas der med / /
de ni phyi mar 'dod par skyes phyir ro / /
'gog pa zhir gnas don du srid rtser brten / /
nub phyogs pa yas byang 'phags ldang ba 'dod / /
rang lugs zad pa mkhyen dang dus mnyam mo / /
tshe bsod zang 'chi ma bzhi'i @# / /
gcig bzlog dka' / /
myu gu skye bas myug dang gnas sogs gsum / /
skye de'i skye sogs bzhi ste brgyad po la / /
skyed pa'i byed pa 'jug cing skye ba'i skyes / /
skye la byed 'jug thob bas thob pa bzhin / /
skye bas brgyud char skyed na yang / /
rgyu rkyen tshogs la ltos pa'i phyir / /
ma 'ongs thams cad cig car min / /
skal mnyam rgyu mthun las byung dang / /
sems can ston dang lung bstan min / /
tshogs gsum 'dra la de'i steng du / /
rnam smin las byung khams gsum gtogs / /
mtshan nyid rnams dang thob pa la / /
rnam smin rgyu mthun las byung gnyis / /
ma thob snyoms 'jug rnam smin min / /
phan 'dogs rig gnas rgyu yi don / /
rgyu drug ming tsam gong mas 'dod / /
skyer gegs mi byed byed rgyu ste / /
mi 'tsher rgyal pos bde byas bzhin / /
mchims TIka skye rung mun dang snang / /
byed rgyur gsungs so yig char bkag /
sems byung rnams ni rgyu mtshan bcus / /
sems rjes 'jug ste skye gnas 'gag /
gcig la min yang dus tsam gcig /
'di yis mi skye'i chos can sdud / /
'bras dang rnam smin rgyu mthun gcig /
'dir yang zag med ma gtogs so / /
'bras bus byed dang bral 'bras bsdus / /
lhan cig 'byung dang mjug thogs 'byung / /
dus gzhan 'byung dang mi skye bzhi / /
yod phyir byed 'bras rnam smin dang / /
rgyu mthun gnyis las logs su bstan / /
dge sogs su yang gcig pa ste / /
ma sgrib sogs kyang ma gtogs so / /
gnyis pa'i ma sgrib sems kyis ni / /
sems byung mtshan nyid bcas lnga bcu / /
rang gi rtsa ba'i mtshan nyid bzhi / /
rjes mthun bzhir bcas nga brgyad skyed / /
tshur la lhan cig byed pa'i rkyen / /
nga bzhis byed de rjes mthun bzhis / /
dngos su mi nus nyid dran bzhin / /
sgrib pa'i skal mnyam khyad chos gsum / /
rno rtul dang ni dus mnyam pa / /
dbang po rgyu rgyas mnyam pa'o / /
zag med khams su ma gtogs phyir / /
zag bcas rang sa'i mnyam khyad par / /
ma 'ongs go rim med phyir dang / /
kun 'gro skal mnyam rang 'bras las / /
sngar skyes nges phyir dus gnyis pa / /
las gzhan yod kyang ma bshed lo / /
byed rgyu rtag phyir 'dir ma bshad / /
mdo sde pa dang bye smra gnyis / /
'gog bden bral 'bras byed 'bras dang / /
med dgag yin min rtsod tshul mang / /
dpe ston ma byas dmigs rkyen min te mdor / /
rnam shes skyed pa'i rgyu gang yin pa dang / /
rkyen gang yin de dag kyang mi rtag na / /
gsungs zer bye smras skyed pa'i gsungs phyir zer / /
skyes bu pa yi lhan mtshungs gnyis / /
de la de las gzhan yang yod / /
lung bstan phyis 'byung rgyas byung gcod / /
rgyu mthun 'bras la cha gnyis te / /
skal mnyam la ni rnam pa 'dra / /
kun 'gro dang ni dpyad ris 'dra'o / /
de phyir skal mnyam kun 'gro'i rgyur| |mu bzhi 'dod chags kun 'gro min / /
'jig lta ris gzhan skal mnyam min / /
'jig lta rang ris gnyig yin / /
gang mthus gang skyes byed 'bras gsungs / /
'o na 'gog bden 'dir mi rung / /
ma skyes phyir @# / /
zer gang spel las / /
thob la skye ba'i sgrar gdags gsungs / /
rgyal sras ma las de yin yang / /
rtag phyir 'dir ni ma bshad gsungs / /
gang spel bshad pa gzhung dang mthun / /
byed rgyu ma gtogs lnga yis 'dzin / /
'dzin pa skyed pa'i nus ldan don / /
yang na 'bras bu yin pa'i don / /
kha cig 'bras bu'i mtshams 'dzin zer / /
lhan mtshungs gnyis kyis de ltar 'byin / /
gnyis kyis 'das dang da ltar te / /
skal mnyam kun 'gro dag sgras bsdus / /
rnam smin 'das pa kho nas 'phyin / /
skal mnyam 'bras bu 'byin 'dzin la / /
dmigs med dge dang mi dge sgrib / /
ma sgrib lung ma bstan bzhi dang / /
dmigs bcas sems kyang dge sogs bzhir| |bzhi bzhi byas pas re bzhi'o / /
nyon mongs can la rnam smin rgyu med cing / /
rnam smin skyes la kun 'gro ma gtogs te / /
gzhan rnams kun 'gro rnam smin gnyis char dang / /
zag med dang por de gnyis skal mnyam yang| |de yang sems dang sems byung dbang byas kyi / /
gzugs kyis bsdus pa'i nyon mongs can sogs bzhir / /
mtshungs ldan ma gtog lhag ma sngar bzhin sbyar / /
rgyu dang rkyen gcig rgyas bsdus phung khams bzhin / /
byed rgyu ma gtogs lnga po rgyu rkyen bye smras mtshungs pa yin /
de ma thag rkyen 'bras 'dra phyir / /
bar du chod kyang rigs 'dres min / /
rgyud rgyu yang mtshungs de ma thag rkyen lo / /
nyams pa'i nyon mongs dngos kyi nyer len 'dra / /
slob dpon gyis bkag de ma thag rkyen dang / /
mtshungs pa de ma thag rkyen mu bzhi ste / /
'jug sems ldang blo'i de ma thag rkyen min / /
'jug sems 'gog snyoms dang po'i mtshungs de min / /
gnyis yin 'jug sems snyoms 'jug sems dang po / /
gnyis min 'jug sems snyoms 'jug gnyis pa'o / /
sems med phyir na gsum pa gzung bar dka' / /
zhib char mtshungs pa de ma thag pa zer / /
gzhan las lhag pa'i phyir na bdag rkyen no / /
lhan mtshungs 'gag dang da ltar la byed cing / /
rnam smin skal mnyam kun 'gros skye la'o / /
de ma thag dang dmigs rkyen gnyis po la / /
rgyu yis byed tshul gnyis po bzlog ste sbyar / /
sems la rkyen bzhi 'gog la dmigs ma gtogs / /
gzhan la rgyu bdag gnyis so dbang phyug gtso / /
rngul dngos dus min rim sogs res sogs phyir / /
'byung bas 'byung la lhan cig skal mnyam gnyis / /
'byung 'gyur la ni byed rgyu lnga byed de / /
skye gnas rten rton 'phel ba'i rgyu med phyir / /
sngar med skyed dang 'phel 'grib rjes 'gro ldog / /
re mos rtsig gzhi 'dra dang rgyun gnas byed / /
'phel bar byed phyir ro de skad rang nyid kyi / /
'grel bar skyed phyir rten phyir gnas phyir dang / /
rton pa'i phyir dang 'phel byed phyir zhes gsungs /
'byung 'gyur phan tshun lhan cig skal mnyam dang / /
rnam smin gsum mo 'byung la rnam smin gcig /
cha 'am gnas skabs brgyad de rgyun gyi tshe / /
sa mtshungs tshe dang nyid mtshams sbyor ba'i @# / /
tshe| |snyoms par 'jug tshe de las ldang ba'i tshe / /
snyoms 'jug nyon mongs can gyis gzir ba'i tsho / /
sprul la 'jug tshe sprul las ldang tshe'o / /
'dod sems dge las rgyun sa gnyis kyi bzhi| |thob zin slob dang mi slob zag med gnyis / /
nying mtshams sbyor tshe 'dod dge skyes thob las / /
gong ma'i sgrib gnyis 'dod dge sbyor byung las / /
gzugs dge sbyor byung ngo mi lcogs med nyid zer / /
la la khyad par can 'dod dbyangs sgrogs ni / /
thod rgal tshe na gnyis pa'ang 'byung ngo gsungs / /
gzugs med dge min bzhi yis ring phyir te / /
gzugs la 'dod pa'i sprul sems mngon byed kyang / /
gzugs med gang yang mi nus rten gyis ring / /
'dod la rags par 'ang mi lta rnam pas ring / /
'dod la mi dmigs phyir na dmigs pas ring / /
'dod pa'i gnyen po mi byed gnyen pos ring / /
dge de rgyun sa'i bzhi dang snyoms 'jug las / /
ldang tshe zag med gnyis dang gzugs kyi dge /
sbyor byung po de tshe skyes thob 'jug mi srid / /
nyon mongs kyis gzir gzugs kyi sgrib las te / /
de las mchog phyir ro de ltar brgyad las 'byung / /
gzugs kyi sgrib las 'byung ba'i dge 'dod par / /
ma nges rang rang 'og mas bstan phyir ro / /
'di ni 'og ma dag la ci rigs sbyar / /
mi dge rgyun sa'i bzhi dang mtshams sbyor tshe / /
gong ma'i drug las 'byung po rang las bzhi / /
sgrib pa bcu las skyes shing do las bzhi / /
ma sgrib bzhi dang sprul tshe gzugs dge las / /
de las bzhi dang gong skyes nyon mongs gnyis / /
sprul las ldang tshe gzugs dge bdun 'byung ngo / /
gzugs dge rgyan sa'i gsum dang ldang ba'i tshe / /
'dod dge sprul la 'jug tshe 'dod ma sgrib / /
mtshams sbyor 'dod nyon gnyis dang gong ma'i sgrib / /
snyoms 'jug gzugs med dge dang zag med gnyis / /
'byung ngo rang gsum 'jug tshe 'dod dge dang / /
ldang tshe zag med gnyis dang gzugs med dge / /
sprul las ldang tshe 'dod pa'i ma sgrib dang / /
sngar bzhin gzir tshe gong ma'i sgrib las 'byung / /
sgrib pa rgyun sa'i gsum dang mtshams sbyor tshe / /
gzugs med gsum dang 'dod pa'i ma sgrib dge /
nyon mongs can las gong ma min gsungs phyir / /
de las gsum dang sbyor che 'dod nyon gnyis / /
gzir tshe 'og dge 'byung zhing ma sgrib las / /
gsum dang sbyor tshe gong 'og nyon mongs gsum / /
gzugs med ma sgrib pa yang phyogs 'dir 'dra / /
gzugs med dge la gsum dang sdang ba'i tshe / /
gzugs dge snyoms 'jug tshe na zag med gnyis / /
sbyor tshe 'dod nyon gnyis dang gzugs kyi sgrib / /
'byung ngo rang gsum 'jug tshe gzugs dge dang / /
ldang tshe zag med gnyis so gzugs med kyi / /
sgrib pa rgyun sa'i gsum dang mtshams sbyor tshe / /
'og ma'i dge dang ma sgrib bzhi las 'byung / /
de las gsum dang sbyor tshe 'dod nyon gnyis / /
gzugs kyi sgrib pa'i gzir tshe gzugs dge 'byung / /
khams gsum dge @# / /
dang zag med gnyis te lnga / /
slob dang mi slob gnyis la mthun par sbyar / /
bcu gnyis nyi shur phye tshul gzhung nyid gsal / /
gzhugs na bzo med kun rdzogs gos bcas phyir / /
nyi shur phye ba'i dgos pa khams gang na / /
thos bsam sgom yod shes dang 'chi sems kyang / /
dge bas byed tshe 'ang 'chi sems mi gsal phyir / /
skyes thob kho nas byad dang ma sgrel las / /
byed che rnam smin spyod lam gyis byed kyang / /
bzod dang sprul sems gsal phyir mi byed dang / /
'dod las gzhan la skyes thob mi gsal phyir / /
'jug ldang sbyor byung kho nas byed rtogs phyir / /
gzugs med gzugs su skyes tshe dag nyon gnyis / /
'dod gzugs sbrul sems gnyis rnyed nyams tshe gnyis / /
gzugs med nyon mongs kyis nyams de dang slob / /
gzugs skyes dge mngon myur tshe gsum gsar du / /
rnyed srid sprul sems gnyis dang rang nyid do / /
slob mngon gyur la bzhi srid rang nyid dang / /
sprul sems gnyis dang gzugs med dge ba'o / /
slob pa 'phags pa yin pa 'dir yang bshad / /
lhag ma drug tshe rang rang gcig pu rnyed / /
! /
dga' dang skyabs med na ra kaH / /
mi ldog yid btags bre ta ste| /
dud cing 'gro bas tir+ya kaH / /
dmyal brgyad gling bzhi lha drug ste / /
nyi shu grang dmyal gling phran min / /
'khor phyir nye tshe nges med phyir / /
ma bgrang ba las grang dmyal brgyad / /
gling phran brgyad dang bcas so drug /
dge chung bde chung sogs su 'ang btags / /
bzhi la gzugs can gnas med do / /
srin po rnga yab gling gnas mi / /
lha min 'gro ba gsum du bshad / /
sprul sems chags bral la yod phyir / /
de la ji ltar rgyas she na / /
gzhan gyis rgyas shing rang gis kyang / /
nyams dran chags skyed des sprul pa'i / /
dri ror skye phyir brgyud nas yin / /
bar min dri za lha'i rol mo / /
gzhan yang ci rigs tshul gyis bsdus / /
'dir bstan khams dang 'gro ba la| |mu bzhi grang dmyal bar do sogs / /
bar do'ang gzugs sogs rten can te / /
bar 'da' gzugs su 'da' phyir ro / /
mngal du mtshams sbyar gzugs khams mtshar / /
sngar skyes tshangs ris lha rnams ni / /
'du shes gcig kyang phyi skyes rnams / /
phyis 'byung 'dong pa'i lha mi lta / /
gnyis ka tha dad 'od chung sogs / /
nyer bsngogs dngos gzhi'i btang snyoms pa des / /
skyo bas res byed shes tha dad / /
gsum par bde bas skyo med lo / /
dpe ston rgan gzhon mi 'jig tshe / /
'jig bcas 'jig med phyir zhes bshad / /
gsum bar lus dang 'du shes gcig /
ngan song sdug bsngal rtse 'gog pa / /
bzhi pa 'du shes med pas 'joms / /
bzhi pa srid rtser bcas te dgu /
bdun gyi nang tshan rnam shes bzhis ma bsdus / /
bzhi pa'i gzugs phung la sogs bdun gyis min / /
mngal du skye mched dod las gzhan sgong skyes / /
lnga len bu dang ri dwags 'dzin gyi bu / /
mchims TIka de'i ma @# / /
sa ga'i bu zhes bshad / /
drod gsher nga las nu dang de'i bral las / /
mdzes dang nye mdzes gnyis so tshangs byin gyi / /
brang las bu mo thi ba'i 'phreng ldan ma / /
shing las a mra skyong ma'o mchims TIka las /
mdzes dang nye mdzes phrag skyes brla las ni / /
mdzes ldan mdzes can brang las phreng ldan zer / /
mkha' lding bzhi yi gcig gis klu bzhi za / /
bye smra kha cig yi dwags rdzus skyes zer / /
zhag rer bu bcu za ba du mar bshad / /
skye gnas mchog dang mang brdzus skyes ni / /
yin yang dgos pa gsum phyir ston pas dor / /
phal chen sa ston par srid med de mdor / /
bram ze na tshod khyer zin rga ba dang / /
na ba yin te gshin rje'i drung du phyin / /
phar na khyod kyi gnas kyang yod min zhing / /
khyod kyi lam rgyag kyang ni yod ma yin / /
zhes dang lus des dmyal lhung gsungs phyir yang / /
bar srid med zer gzugs rgyun rim 'gro ste / /
'bru bzhin no chad nas 'byung ste gzugs brnyan zer / /
sha shel 'byung 'gal gzugs gzhan med phyir dper / /
ma grub grub kyang rgyun min phyir mi mtshungs / /
mgur nas srid pa bdun gsungs mdo yis 'grub / /
mi 'don mngal 'jug dri za nyer gnas gsungs / /
phung po zhig pa nyer gnas zhes 'don na / /
rta len bu'i mdor de yi rigs dang phyogs / /
gang nas 'ongs dris zhig la ji ltar rung / /
mi 'don phyir mi 'ong sngar gsungs mdos 'grub / /
mdo las ni dam pa'i 'gro ba bdun bstan /
phal cher bar mdo bya'i lha zhig lo / /
la la tshe yi bar dang tshe phal tsher| |rdzogs nas 'da' ba bar 'da' skyes 'da' lo / /
gzugs med bar 'da' yod par thal phyir min / /
nyid kyi 'grel par drangs pa'i sdom tshig las / /
bsam gtan dag gi bcu tshan bzhi / /
gzugs med kyi ni bdun tshan gsum /
'du shes kyi ni drug tshan du / /
mdzad nas tshoms su yang dag bsdebs / /
zhes te bar 'da' dor phyir ro / /
mngal gnas dmyal ba'i gsrid pas bsreg min te / /
las kyis mtshams bcad phyir ro 'og min gyi / /
khri dang drug stong ldan yang 'dir 'grub rung / /
ma ning long ba'ang de tshe dbang po tshang / /
glang chen rnam par lhums zhugs rmi lam tsam / /
mnar mid bar srid brgyad khri bzhi stong thub / /
'khor sgyur skye srid nyon mongs can nam dpyad / /
lnga len bu ni rang rgyal yin yang rmongs / /
mi thogs lcags gong nang gi srin 'bus shes / /
the tshom yid mi byed rmugs gnyid rgod sogs / /
bcu gcig skyon bral sgom byung mig dag pa / /
rta glang khyi dom dus bzhir 'dod spyod pas / /
gzhan tshe bong bu ba min sbyang dred 'gyur / /
mngal gyi lnga dang btsas pa'i gnas skabs lnga / /
nur mer nar po mkhrang 'gyur rkang lag 'gyus / /
byis gzhon dar mdar yol rgas pa'o / /
tshe dang yan lag rgyud sogs gzhan du blta / /
bye smras reg tshor lhan cig 'byung rgyud 'dod / /
dpe ston khams gsum dge sogs gsum mi slob / /
slob la yod phyir sa mang por bshad kyi / /
ma khyab reg la tshor med rang 'grel gsungs / /
btang snyoms yid byed gnyis @# / /
la'ang 'dra'am dpyad / /
dbang tshor nyer rgyu med kyang mdo yi don / /
de yis yid kyi nyer rgyu sgrub la dgongs / /
gsum pa'i bde ba'ang brtan phyir nyer rgyu min / /
slob dpon rang lugs yul de ba chags bral bas / /
der dmigs brag bcas tshor ba'ang nyer rgyu min / /
chags sdang gnyis dang mtshungs par ldan min phyir / /
phrag dog ser sna khro 'tshig 'gyod pa ste / /
chig rkyang thub pa lnga las gzhan pa yi / /
rang sa'i nyon mongs log lta yis kyang sbyor / /
skye 'chi lung bstan min nyid gong ma'i lugs / /
mchims TIka 'tshig pa'i tshab tu 'chab ba bgrang / /
srid pa gzhan gsum la ni dge sogs gsum / /
bar srid ma gtogs gsum po gzugs med na'ang / /
khams dang zas la mu bzhi zag med khams / /
reg pa khams zas sdug bsngal tshor ba'o / /
phyi mas gnod phyir zas su ma bshad kyang / /
dmyal ba'i khro chus skom ba sel phyir zas / /
dgra bcom rnam smin spyod lam gnyis kyis mda' / /
gang spel mi dge spangs shing zag med gsal / /
zag bcas rnam smin bcas phyir 'dis 'dor gsungs / /
kun btus sdud phyogs mang yang snying gar 'pho / /
phal chen yab sras mjal sogs tshul mang bas / /
'di las gzhan pa dus 'khor gcig pu min / /
rlung 'jam ldang tshe chags pa'i mgo rtsom yang / /
rlung dkyil min te yas nas chags pa'i phyir / /
mthab bral ma chags bar du de mi chags / /
chu dkyil mi 'bo las kyis brten pa ste / /
bza' btung ma zhu long khar mi ltung bzhin / /
sde gzhan rlung gi bang bas bskor bar 'dod / /
rlung la gnas zhes rus spal la sogs 'gog /
chu mtsho bsdoms kyang gser dkyil mi khebs te / /
'bum phrag bcu gnyis brgyad brgya don lnga las / /
med kyang g.yas g.yon re rer chig stong dang / /
nyis brgya brgyad cu rtsa phyed brgyad lhag go /
la la 'bu phung bzhin du rtse rting zer / /
lcags ri gnya' shing 'dzin gyi chu mtshams yan / /
sum brgya phyed dang bcu gsum bzhi khri'o / /
klu dbang rol gnas zab mtshungs rang rang ri'i / /
chu mtshams yan dang zhing mtshungs gzhus lugs las / /
bsil dang zhim dang yang ba dang / /
'jam dang dwangs dang dring med / /
'thungs na mgrin dang lto ba la / /
mi gnod yan lag brgyad ldan chu / /
zhes so mi yi bzhin yang rang gling 'dra / /
bi sha tsi skad smra phyir sgra mi snyan / /
mtha' chus bskor phyir gling zhes sher mdor gsungs / /
khyad chos lnga pa phal bas mi bgrod ba'i| |gangs dang nye bar mtsho la bdun bskor nas / /
gang+gA sin+d+hu puk+Shu si ta 'bab / /
las stobs che phyir dmyal sogs gling 'di'i 'og /
yod do 'bru phung 'dra phyir tshud par smra / /
sa las ma dros mtsho'i 'og tu gsungs / /
yi dwags gtso bo mi dges 'phang ba ste / /
dmyal srung yang ngo de 'bras phyis myong yang / /
las kyis mtshams bcad phyir na tshe der min / /
dpe ston 'byung ba'o ra lug ri bzhin zer / /
sems tsam sems su smra ste spyod 'jug mthun / /
dus 'khor @# / /
go la'i dbang gis mi 'chol gsungs / /
go lar 'khrul nas rlung gcig smra mi rung / /
nyi ma'i snying por rnga bod byed por bshad / /
sham+b+ha la srol bde mchog stod 'grel las / /
rab byung rnam byung sogs gsungs rgya nag gi /
lo skor bcu gnyis shing mes lcags chus / /
phye bar gnad gcig 'on kyang mgo mi mnyam / /
kha cig dus kyi dang po lo yin te / /
zhag ni nyi zla'i bar du med do lo / /
dbugs kyis brtsas pa'i de ni kun tu rung / /
dus kyi rnam grangs a mar koShar / /
de sum cu la nyin zhag gcig /
de dag bco lnga phyogs su grangs / /
snga phyi'i phyogs ni dkar nag gnyis / /
de gnyis bsdoms pa 'jal byed do / /
mchu zla la sogs gnyis gnyis la / /
de tshigs de gsum bgrod pa gcig /
lho byang bgrod pa gnyis la lo / /
zhes so tshes zhag khyim gyi zhag zla lo / /
phyogs re'i bco lnga'i cha ni chos zhag ste / /
nam langs nam langs bar ni nyin zhag go /
nyi ma ldog nas ldog par brgya brgyad cu'i / /
cha'am lug glang 'khrig pa karkaT / /
de bzhin seng ge bu mo srang sdig pa / /
gzhu dang chu srin bum pa nya rnams kyi / /
nang nas khyim gcig rdzogs par sum cu'i cha / /
khyim zhag go de'i sum cu de zla sogs / /
khyim zla'i yun tshad skar khyim gnyis gnyis dang / /
skar rkang re res rdzogs phyir rags rtsis su / /
tshes zhag so gcig zhib par zhag sum cu / /
chu tshod gcig srang lnga bcu dpyad dbugs bzhi dang / /
'dod cha brgyad kyis khyim zla gcig rdzogs phyir / /
khyim lor tshes zhag sum brgya don gcig 'byung / /
yar ngo nyin zhag mar ngo tshes zhag dang / /
lo la khyim zhag gtso phyir gzhan smra 'khrul / /
gsum po phyi ma phyi ma'i 'dod mi thub / /
rgya nag zla ba shol stag sprul sprel phag bzhi'i / /
rang rang zla bstun gso sbyod der mthun no / /
rgyun gyi bcu bzhi pa ni lo dri las / /
rgyal dang po dang sag can / /
chu stod khrums smad smin drug can / /
'di rnams kyi ni nag po'i phyogs / /
zla phyed gso sbyong bcu bzhi pa / /
blo gros legs bzang gling bzhir dus mnyam ste / /
lho bgrod mthar thug phyi dro nub gling gi /
lho mthar nyi ma gnas pa mthong phyir te / /
dkyus gcig rgyu skar phyed lhag 'dir mthong phyir / /
rlung nye myur phyir zhag gcig 'khor ro lo / /
'di ni paN chen gyis kyang 'thad lo byas / /
lo mgo kar lugs hor zla brgyad pas bzung / /
nyi ma'i snying por brten rnams dgu pa zer / /
'dul mngon mkhas mang bcu pa'i mar ngor gsungs / /
rgya dang hor gyi rgyal pos dpo zlar bshad / /
gser 'od dbyar ra sngon nas lo mge bzung / /
gdan bzhi rdo rje mkha' 'gror rgyal nas te / /
nag rtsis so ma rA dzar bcu gcig pa / /
nag rtsis phal cher hor zla bcu gnyis pa / /
dus 'khor yar ngo sngon 'gro'i nag zla dang / /
mar ngo sngon 'gro byed tshe sogs so / /
gnam la sgra gcan rlung dang rang 'gros kyang / /
g.yas skor nyi zla'i rang 'gros g.yon skor ro / /
sa la khyim dang dus bzhi bcu gnyis zla / /
g.yas skor ro bcu gnyis du ma bur @# / /
khyim bcu gnyis / /
mnyam gnas zla ba re na sngon mar ro / /
zla ba dum bur mi 'dra yod med dpyad / /
shar gyi dgun mtha' sags nya dgos te / /
zla bas zhag gcig nya skar mang mi spyod / /
sa ga dbyid kyis ma khyab bcu gnyis 'gyur / /
gzhan gyi lo mgo nyin mtshan nam yin dpyad / /
'dul mngon mgo zla zla ba bcu gnyis gang / /
zhen yar ngo mar ngo phyi nas brjod / /
nor lha brgyad dang dag po bcu gcig dang / /
nyi ma bcu gnyis tha skar bu gnyis te / /
nye dbang so gnyis brgya byin gzugs bzhin skye / /
sprul par spyod pa gnyis te 'dod spyod gsum / /
tshangs ris 'dzam gling bar snyed tshangs mdun 'phags / /
gzugs can bar bskal bzhi bcur bar bskal byas / /
stong gsum lcags ri mdzod rtsar bshad dam dpyad / /
'jig pa'i bskal ba'i me ni rang sas bsdus / /
rkyang pa gnyis po phul phyir khug par mnyam / /
'phel 'grib mchims kyis dge sdig la rag gsungs / /
bsod grags gang spel drangs nas nyis brgyar bshad / /
gnas pa'i mgo ni dpag med nas 'grib ste / /
'di'i gcig dmyal bar skyes pa nas yin phyir / /
sa sder brten nas brgyad khrir 'dod pa 'khrul / /
nyi zla skar gsum las ni 'phyi'am dpyad / /
'khrig rku gsod rdzun rnams kyang rim 'byung ste / /
rdzogs ldan gsum ldan gnyis ldan rtsod ldan dang / /
bstan pa rdzogs ldan la sogs rnam grangs mang / /
sngon tshe bar bskal nyi shu thub gsungs dpyad / /
bskal chen gcig la mi lo mi 'khrugs bdun / /
'dir ni sangs rgyas 'byur dus sbyir bstan kyang / /
dmigs bsal mthe bong can du bcu pa'i tshe / /
skar ma la dga' 'byung zhing brgyad khri las / /
sngar yang 'byungs bskal pa gzhan la yod / /
byang sar bskal pa chen po re ra yang / /
grangs med tshul gsungs rgyan snang sna tshogs gsungs / /
mang bkur 'od mdzes dge ba dge mchog dang / /
gso sbyong 'phags te sngon gyi rgyal po lnga / /
nga las nu nas mdzes ldan lnga 'khor bsgyur / /
bar bskal gsum du skye ba 'gog phyir 'bad /
! /
rig byed nags la me zhugs bzhin gnas phyir / /
ngag gi tshogs pa'i gdangs gcig de yin gyi / /
ming tshig gcig tu lung ma bstan phyir ro / /
gnas mas mi 'jig gzhan 'gro'i rdzas zhig 'dod / /
skad cig ma phyir rgyu med 'jig phyir ro / /
sgyur phyir thob bum pa'i 'jig rgyu lo / /
mes kyang rdza bum ngo bo sgyur byed phyir / /
phan gnod gnyi ga'i byed por thal bar 'gyur / /
dpe ston rdzas grub dbyi bas zhig rig byed min / /
dbyibs ni reg pas shes phyir rdzas ma grub / /
reg byar thal phyir kha dog la btags zer / /
phra rab la med phyir yang rdzas med lo / /
rig min sgrub phyed bzhi dang skul byed mdor / /
kun dga' rab gtsug lag khang / /
mal stan 'tsho ba na ram dang / /
glo bur nad pa nad g.yog dang / /
yul pan byung tshe sbyin pa ni / /
rdzas las byung ba'i bsod nams bdun / /
bzhugs dang gshegs rtsom lam @# / /
zhugs dang / /
phyin pa thos dang mthong ba dang / /
chos thos bslab pa'i gzhi 'dzin la / /
dga' dang dad pa skye ba ni / /
rdzas las ma byung bsod nams bdun / /
rig min khyad chos gsum las rgyu mthun gyis / /
ma bskyed chos bzod sdom pa'o skye tshul bzhi / /
'dod gtogs rgyu mthun zin pa'i 'byung las skye / /
lus ngag tshogs phyir spong ba'i 'byung tha dad / /
gong ma ma zin rgyas byung 'byung las skye / /
sems dang 'dra phyir 'byung ba'ang tha dad med / /
mthong spangs kun slong min gsungs dus la dgongs / /
rjes 'jug ma dgu'i thub par gsum las med / /
mnyam gzhag 'phags lam gnas gnyis da ltar ldan / /
gsungs phyir sems rjes 'brang ngo sdom gnyis la / /
yig char rig byed byed min gnyis gsungs dpyad / /
gzugs can bcu ni sgom spang nyid phyir ro / /
dngos gzhir gyur ba'i bar chad med lam gyi / /
zag med sdam pa spong sdom yin min dpyad / /
sdom dang sdom min par ma rnam rig min / /
yod par ma nges yod na dus gnyis ldan / /
rig byed byed min ldan la'ang mu bzhi ste / /
rig min ma thob pa yi sems zhan pas / /
gsod sogs las lam rdzas byung ma yin pa'i / /
dge sdig byed do 'di la zhib cha dgos / /
snga ma'i rnam rig btang zhing phyi ma'i de / /
ma thob 'phags pa rig min kho nar ldan / /
gnyis ldan so thar sdom pa thob ma thag /
gang dang mi ldan gzugs med so skye'o / /
'dod gtogs sdom pa sbyor dngos thams cad dang / /
sems can yin min gnyis las so 'di nyid ni / /
'das dang ma 'ongs las min sdom gzhan gnyis / /
bcas dang sbyor mjug las min phyir mu bzhi / /
sbyor ba sbyor bas spangs zin yin nam dpyad / /
yan lag mang nyung rgyu dge chung 'bring che / /
'dir 'phros skyes bu gsum gyi rnam gzhag bshad / /
mi dge'i rtsa gsum chig car mngon gyur pa / /
med phyir sdom min rgyu tshogs kun las min / /
bshan par skye bas las der zhugs pa dang / /
gzhan gyis khas len pa las sdom min thob / /
dngos gzhi'i sdom pas 'phos nyams pas gtong / /
nyer bsdogs zhan phyir 'phags min 'chi bas gsungs / /
dngos gzhi'i sbyor lam gyis ni bden mthong 'gyur / /
sdom min gtong rgyu gsum mo bya rgya sogs / /
dor bas mi chog nad sos sman la ltos / /
bar ma'i dge dang mi dge gtong rgyu drug /
ngad dang sdang ba'i blo shugs chad pas gtong / /
khas blangs dus tshod rdzogs pa blangs pa chad / /
bsnyen bkur bya zhes ma byas bya ba chad / /
gtsug lag khang sogs zhig ba don chad de / /
tshe chad dge rtsa chad pa yis kyang gtong / /
sems ni brtan phyir ma ni sdom min zhing / /
min der phal cher sdom pa skye rung dgos / /
yig char bde dang mi bde gang rung min / /
myong 'gyur lung ma bstan gsungs btang snyoms dgongs / /
mchims mdzod phal cher ram nyer zhi'i bder dgongs gsungs / /
gsum pa min na'ang btang snyoms myong 'gyur yod / /
khyad par bsam gtan rnam smin yod phyir dang / /
cig car bde sdug @# / /
btang snyoms myong ba zhig /
gsungs shing 'dod las gzhan la mi rung phyir / /
rnam smin sdug bsngal dbang po'i tshor ba ste / /
yid mi bde la rnam smin mi bzhag phyir / /
lan du khyad par bsam gtan rnam smin la / /
dbang tshor bde ba 'jog dang tshor med par / /
smra ba mang yang gsum pa man la yang / /
rang lugs btang snyoms myong 'gyur bzhag gam dpyad / /
myong 'gyur lnga yi thog mtha' tshor ba ste / /
kha cig myong 'gyur gsum steng ma nges la / /
gnas skabs ma nges rnam smin nges pa dang / /
gnyis char ma nges pa ste ltar bshad cing / /
dpe ston gnas skabs nges la rnam smin min / /
rnam smin nges la gnas skabs ma nges dang / /
gnyis nges gnyis ka ma nges bzhir bshad do / /
gal te myong na mthong chos myong nges la / /
smin par ma nges dang po'o des gzhan sla / /
kun la 'phen pa bzhi zhes spyir bstan nas / /
dmyal ba'i dge la mthong chos myong 'gyur med| /
chags bral byis pas skyes myong mi byed pa / /
de med don te gsar bsags la sbyar na /
lan grangs gzhan myong la yang thal phyir ro / /
'dod rtses nyams kyang 'chi ba med phyir min / /
'dod pa'i bar dor bar dor rang nyid dang / /
mngal gyi lnga dang skye ba'i gnas skabs lngar / /
'phen pa bcu gcig nges dang ma nges kyis / /
phye bas nyer gnyis de las nges bcu gcig /
mthong chos 'bras can no bar srid skye srid gnyis / /
'phen byed gcig gis 'phang ba'i ris mthun tshe / /
gcing /
la gnas phyir mthong ba'i chos zhes btags / /
'byung 'khrugs g.yeng ba ma gtogs 'phags la med / /
sgra mi snyan na smyo ba lnga char med / /
skrag pa'i sems ni rnam smin las skyes kyang / /
yid mi bde bar gtogs phyir rnam smin min / /
gzugs med dge ba dkar las 'di min te / /
rgyu 'bras tshang ba'i dbang byas min phyir lo / /
zag med las kyang dkar ba min gsungs pa / /
de la dkar ba'i rnam smin med la dgongs / /
mthong bzhi sgom lam brgyad de sems bcu gnyis / /
nag po zad byed po dgu pa'i 'dod dge ste / /
de srid der dmigs nyon mongs mi spong zhing / /
de ni chags bral tshul gyis spong dgos phyir / /
dkar po zad byed mi brjod dgra bcom las / /
dkar po zad pa'i las su thal phyir ro / /
dpe ston brnab sems sogs kyang las su 'dod / /
dus kyi kun slong sdig kyang rgyu'i kun slong / /
dkar na dger 'gyur 'dir mtshungs yig char gsal / /
g.yem bcol med phyir rig byed byed min gnyis / /
drug kyang rang gis byed na gnyis 'byung la / /
'chi srid phra mor rig byed yod med dbyad / /
sdom pa'i dbang byas dge ba bdun kyang gnyis / /
sbyor mjug sdom pa'i sbyor mjug gis spong zhing / /
yid kyi gsum la sbyor mjug med gsungs phyir / /
'gags ma thag pa'i chags sdang rtsa bar bshad / /
dge dang mi dge bdun gyi nyer bsdogs ni / /
rnam rig ldan no drag na gnyis kar ldan / /
de phyir byed min 'gyur ba'am ma yin smros / /
'on kyang lus kyis rdzun dang yid tsam gyis / /
srog @# / /
gcod rdzogs pa yod phyir zhib cha dgos / /
mjug ni sbyor las bzlog ste rig min dang / /
nges ldan de mthun byed na rig byed kyang / /
log lta'i gzhi ni ming gzugs la sbyor dpyad / /
gong ma'i dge ba med cing 'dod sbyor byung / /
sngar nas log lta chung dus nyams phyir min / /
kha cig zag med gong ma'i yul can rnams / /
rang la dmigs sogs zag pa rgyas rung yang / /
yul der dmigs pas rgyas par mi nus khas / /
stobs chung phyir na gcod byed min no lo / /
rang lugs des kyang gcod phyir kun gyis smros / /
sgom spang spong tshul ji bzhin rim dgus gcod / /
rtsa chad log par nges la mu bzhi'o / /
sbyor tshe dgu po cig car ro mtshams med can / /
tshe der mi sbyor rgyu'i dang rkyen stobs kyis / /
chad gnyis dmyal nas 'chi dang skye cho sbyor / /
mi dge'i rtsa gsum cig car mi srid phyir / /
mang na rang nyid brnab sems log g.yem gnas / /
lus ngag gzhan drug bcol bas brgyad 'byung srid / /
brnab sems gnod sems med pa 'bral med phyir / /
gcig dang min no gnyis dang lhan cig pa / /
dbang shes dge dang gzugs med la brten pa'i / /
zad shes sogs te rnam shes lnga yi blo / /
nges rtogs med phyir lta min gsungs phyir dang| |zad dang mi skye'i blo lta min gsungs shing / /
gzugs la brten na spong bdun 'byung phyir bkag /
gzugs med yid shes dge ba gzhan la gsum / /
lung ma bstan gnas dge bsnyen spong ba bzhi / /
de ni dbang shes dge bas len na drug /
lung ma bstan gyis bsnyen rdzogs spong ba bdun / /
dbang shes dge bas de dgu yid dges bcu / /
sdom pa'i dbang byas yin gyi bar ma la / /
lung ma bstan gyis spong ba gcig len na / /
gcig ldan yid shes dge bas gnyis dang lnga / /
len la lnga brgyad ldan yang 'dir ma bshad / /
gzugs med 'phags par zag med sdom 'das ldan / /
rang 'grel de la ma 'ongs ldan gsungs dpyad / /
gzugs med 'du shes med pa'i lhag mar byas / /
khams dang 'gro na dge 'dun mngon gyur yod / /
dmyal bar snga ma'i srog gcod ldan nam dpyad / /
glu len log 'tshor 'gro med mdo dang 'gal / /
yid kyi gsum gyis 'bras gsum grub tshul dpyad / /
zag bcas zag med spong lam la lnga bzhi / /
spong min zag bcas zag med la bzhi gsum / /
dge 'bras dge la rnam smin ma gtogs bzhi / /
mi dger skyes bdag gzhan la rnam smin bsnan / /
mi dge'i 'bras dger skyes bdag mi dge la / /
rgyu mthun dang bcas gzhan la rnam smin bsnan / /
lung bstan min 'bras dge la skyes bdag gnyis / /
gzhan pa gnyi gar de steng rgyu mthun bsnan / /
yig char de 'bras lung ma bstan pa la / /
bral 'bras bdag 'bras ma gtogs gsum yod phyir / /
gsungs pa yig nor rnam smin med phyir ro / /
dge dang lung ma bstan la phan tshun du / /
rgyu mthun ma gsungs mi dge la gsungs pa / /
mchims TIka nyon mongs can du 'dra phyir gsungs / /
'gog bden dge 'bras @# / /
min zhing lung ma bstan / /
yin na'ang de 'bras dge yin tshig la gzabs / /
'das pa'i 'bras bu dus gsum bzhi bzhi ste / /
bral 'bras dus kyis ma bsdus phyir na dor / /
da lta'i 'bras bu ma 'ongs 'ang de bzhin no / /
da lta'i da lta la ni skyes bdag gnyis / /
ma 'ongs ma 'ongs la ni bral 'bras dang / /
rgyu mthun ma gtogs go rim med phyir ro / /
phyi mas snga ma mi skyed phyir ma bshad / /
rang gi sa ba bzhi ste bral ma gtogs / /
rgyu mtshan mdzod TIka de sas ma bsdus phyir / /
gsungs pa mi rigs sa dgu'i lam phan tshun / /
rgyu phyir sa gzhan gyis kyang zag med la / /
rangs ji bzhin skyes bdag rgyu mthun gsum / /
byed par 'gal te sas bsdus min phyir ro / /
gzhan sa'i zag bcas skyes bdag gnyis las med / /
slob pa'i 'bras bu slob dang mi slob pa / /
skyes bdag gnyis dang rgyu mthun gsum gsum dang / /
gang yang min pa skyes bdag bral 'bras gsum / /
mi slob 'bras bu bdag 'bras gcig pu dang / /
skyes bdag rgyu mthun gsum dang skyes bdag gnyis / /
nyams ma thag tu nyon mongs mngon gyur las / /
slob sems mi 'byung phyir na byed 'bras min / /
gnyi ga min pa'i 'bras bu slob sogs la / /
skyes bdag gnyis gnyis dang ni lnga char 'byung / /
mthong spangs 'bras bu spang bya rnam gnyis la / /
rnam smin bral 'bras gnyis dang bral 'bras dor / /
de 'bras spang bya min pa bdag gcig pu / /
sgom spangs 'bras bu spang bya rnam gnyis la / /
skyes bdag gnyis dang bral 'bras ma gtogs bzhi / /
zhi rags lam gyi bral 'bras yod pa'i phyir / /
spang bya min pa skyes bdag bral ba sras gsum / /
spang bya min 'bras bdag dang skyes bdag gnyis / /
spang bya min pa rnam smin ma gtogs bzhi / /
nyon mongs can ni rig min skyed pa ste / /
kha cig spyod lam nyams pa'ang rigs min lo / /
rang 'grel sems med snyoms 'jug dag gis kyang / /
ris mthun pa ni 'phen par mi byed de / /
las dang lhan cig mi 'byung phyir gsungs pas / /
'phen byed de yi tshogs pa'i sdom pa'am / /
sems rten bzhi pa'i dngos gzhi gang yin dpyad / /
snyoms 'jug thob par bcas de rdzogs byed yin / /
nyon mongs shes che ba dang rno ba las / /
gcig spangs sla phyir snga ma nyon sgrib yin / /
dbyen gyi ltung brdzun no dbyen ldan min / /
lha sbyin drang srong mngon shes lnga ldan du / /
skyes 'khor ston pas phye ba'i rnam smin lo / /
yul gtong ba la bu lon ldang ba bzhin / /
bzod sogs thob tshe las kyis shin tu 'gog /
nges gnas khyad tshes drug dang las gsog pa'i / /
gling sogs khyad chos drug kyang rtsa bar gsal / /
rtog dkar mer mer mngon shes gsum gyis dpyad / /
bsod nams brgya yi 'dren tshul la bzhi ste / /
dge bcu'i spong sems 'god ba sngags yi rang bsngo / /
lnga bcu 'phen rdzogs dbye bas brgyar 'dod dang / /
'phen byed dang ni mi g.yo'i las la dpyad / /
las lam bcu la rgyu lngas dmigs pas bcur / /
dbye tshul dge bcu'i lam dag sbyor ba dag /
rtog pas ma smras dran zin myang 'das su / /
bsngo @# / /
ba lnga bcu de ltar smon lnga bcu / /
chos gzugs skur dmigs brgya ste mtshan so gnyis / /
ma 'dres bco brgyad dang bcas lnga bcu la / /
dmigs pa lnga bcu smon pa lnga bcu'o / /
khams gsum grol smon bdag grol smon pa dang / /
'dod pa nyi shu gong ma nyi shu dang / /
grang dmyal brgyad la dmigs pa'i snying rje rnams / /
snga phyi gnyis gnyis dbye bas brgyar yang gsungs / /
bar du bdun khri lnga drug bdun stong bkur / /
ya gcig 'greng ste zhag bdun bstad bu ni / /
skyes bu khyu mchog khyod 'dra'i dge sbyong gzhan / /
'jig rten gzhan dang lha yul sa la med / /
'jig rten 'di na yod pa ma yin zhing / /
rnam thos bu yi gnas na yod ma yin / /
lha yi pho brang gnas mchog dag na yang /
yod min phyogs dang phyogs mtshams dag na'ang med / /
ri dang nags su bcas pa'i sa yi ster / /
rgyas pa kun tu yul zhig ga la yod / /
sman gzhir bskal pa dgu phrag 'dums par gsungs / /
rigs pas bskrun pa bris rko snyan ngag dang / /
grangs sogs 'dzin pa lus ngag yid kyi las / /
kun byang rnam grangs smos pas mngon pa sdud /
! /
las de'i rtsa ba phra rgyas bye smras ni / /
chags segs dpe ston sa bon gnas mas thob / /
phra rgyas nyon mongs gzhi gcig tha dad smra| |'dir yang tha ma'i chags sogs phra rgyas min / /
'jug pa'am byed bcu mchims TIka las / /
rtsa ba brtan byed thob pa'i rgyun / /
rgyud gnas byed pa phra rgyas rgyun / /
zhing ni rang rgyud phra rgyas gzhir / /
rgyu mthun sgrub pa nye nyon skyed / /
las kyi srid pa sgrub par byed / /
rang tshogs 'dzin pa tshul bzhin min / /
dmigs la kun rmongs mi shes nyid / /
rnam shes rgyun 'khrid srid par 'phen / /
dge las g.yo ba nyams pa yin / /
'ching ba khams las me 'da' ba| |rnam pa bcu ni gnas 'dir yang / /
rab tu bstan pa yin par 'dod / /
ces gsungs 'dod chags de bzhin gshegs 'dod chags / /
rgyas rung de la khro sogs rgyas par bstan / /
thar blo zlog phyir bshad kyang slob dpon ni / /
ro myong sred yul lus ni srid pa nyid / /
yin phyir gsungs te gzugs med khams la dpyad / /
de ste bdun nam lta bcas phra rgyas bcu / /
so gnyis nyer brgyad nyer brgyad sdom pa yi / /
mthong spangs gya brgyad steng du sgom spangs bcu / /
kun btus mthong spang brgya rtsa bcu gnyis gsungs / /
bsdu bar bden pa phyi ma gsum gsum la / /
lta ba gnyis gnyis dor bas go bzhir gsungs / /
lam dang sdug bsngal tshul zhugs khyad par dpyad / /
phyi mas lam mthong spang byar dmigs sam brtag /
dngos gzhir mi dmigs spang bya ris gzhan phyir / /
nyer len phung dmigs bdag gam bdag gir dang / /
der dmigs rtag chad lta shes nyon mongs can / /
'jig mthar lta ba'o lam dmigs bdag 'dzin yang| |yod na zhen yul med par mngon sum du / /
rtogs pas spong phyir sdug bsngal mthong spang lo / /
sdug bsngal mthong spangs dmigs dang zag med 'gal / /
de phyir mkha' dmigs log lta bzhag par dka' / /
dpe ston @# / /
dngos gzhi thob kyang 'dod nyon yod / /
mngon shes can gyis log lta'i srol btod phyir / /
bye smra de la sdig sems byung ba'i tshe / /
mngon shes nyams te lha sbyin bzhin zhes zer / /
dbang phyug rgyur lta rgyu la log zhugs phyir / /
kun 'byung mthong spang zhe na rang byung rtag /
bdag gi rnam pas 'jug phyir sdug bsngal lo / /
'o na ba lang brtul zhugs la sogs pa / /
mtho ris rgyu dang thar pa'i lam lta ba / /
kun 'byung mthong spang mi 'gyur ci zhe na| |bye smra'i tshul de sdug bden yin phyir zer / /
rang 'grel lam gyi de med thal ba 'phang / /
rtag bdag phyin ci log pa gnyis tsam mam / /
ma yin gtsang bde rtag bdag bzhi yi phyir / /
de bzhin mthar lta'i phyogs gcig lta mchog 'dzin / /
'jig lta gsum sbyar log dang mthar lta'i phyed / /
sgro 'dogs med phyir tshul zhugs mtha' gcig tu / /
log min gzhan la nges rtog med phyir dor / /
'o na sems dang 'du shes phyin ci log /
mdor gsungs dang 'gal nges rtog med phyir zer / /
skyon med de ni lta ba'i dbang phyir ro / /
tshor bar thal bar mi 'gyur ma grags phyir / /
khengs lhag nga rgyal nga mngon cung zad log /
lhag dang nga rgyal cung zad gsum las dgu /
ma spangs mi spyod skye sred 'jig sred gnyis / /
spangs kyang spyod pa gnyid dang mig la sogs / /
skal mnyam khams kun 'gro ba sdug kun gyi / /
lta bdun the tshom gnyis dang ma rig gnyis / /
ma 'dres pa ste chags can kun 'gro min / /
'dod khams ma lus dmigs tshul med na yang / /
ris lnga'i rang ldog tsam la cig car dmigs / /
'jig mthar ma gtogs dgu ni skal mi mnyam / /
kun 'gro 'dod pa'i tshangs pa rtag lta ba / /
log shes tsam lte lta ba lngas ma bsdul / /
bsam gtan mtha' dang srid rtser sa skal mnyam / /
ma gtogs med de 'og mar mi dmigs shing / /
rang sar skal mnyam khams kyi ming med de / /
gzhan dus bzhin khams dgur thal phyir ro / /
mchims TIka 'dod pa dang ldan gzugs med| |dang ldan la dmigs phra rgyas gang dag ces / /
'byung phyir gsungs kyang mchan bur gnyis bsdoms la / /
dmigs srid gsum bsdoms pa la nus med gsungs / /
phra rgyas kun tu 'gro dang rgyu kun 'gror / /
mu bzhi ma 'ongs phra rgyas kun 'gro dang / /
da lta'i de yi 'dus byas mtshan nyid bzhi / /
'on kyang 'bras bu gzhan phyir thob ma gtogs / /
gnyis yin da lta'i phra rgyas kun 'gro'o / /
de ltar go brgyad las ni kun 'gro ba / /
kho na nyer bdun bzlog par re lnga ste / /
sdug kun ma rig drug la cha gnyis so / /
'gog lam yul can log lta the tshom rmongs / /
'gog dmigs gsum po rang sa kho nar dmigs / /
sa drug chos shes kun kyang 'dod log lta'i / /
yul yin de bzhin sa dgu'i rjes shes kyang / /
gzugs dang gzugs med kun gyi log lta'i yul / /
lam la chos shes khams gsum gnyen gsungs kyang / /
gong ma'i log lta'i dmigs yul ma yin te / /
gong ma'i mthong spangs gnyen po mi byed phyir / /
lhag ma phra rgyas brgyad cu'i @# / /
zag bcas dmigs / /
lung bstan min rtsa'i shes rab rnam smin sogs / /
the tshom rtse gnyis nga rgyal mthor 'jug la / /
rtsa ba brtan cing gting na gnas phyir min / /
kha che'i yul sogs mthar gnas nyi 'og ba| |srid lta nga rgyal spyad pa'i bsam gtan pa / /
gsum po ma rig dbang gis 'jug phyir bzhi / /
dus kun mi skye yul yang khyad par phyir / /
khong khro chags rgyal nyon mongs rang mtshan pa / /
lta dang ma rig the tshom spyi ba'o / /
'das dang da lta'i khro chags nga rgyal gyi / /
dmigs pa'i tshul gyis ldan byed rgyud ldan min / /
ma 'ongs yid kun dbang pos da lta ba / /
'on kyang mi skye dbang blos kun ldan byed / /
lhag ma lha sogs gsum gyis kun dang ldan / /
dus kun rdzas yod rtag 'gyur yod min na / /
ldan par 'gal zhes rtsod la bye smras lan / /
mdo las 'das gzugs yod par ma gyur na / /
zhes dang rnam shes gnyis rten skye gsungs phyir / /
rigs pas 'grub ste dran pa'i yul yod phyir / /
'das pa'i las kyis 'bras bu skyed pa'i phyir / /
thams cad yod par smra bas yod sgru ba / /
'bras bu 'das dang ma phyin da ltar yod / /
'bras phyin 'das dang ma 'ongs rdzas med par / /
smra ba rnam par phye ste smra ba'o / /
de yang yod smra'i grangs yin dul ba lhas / /
gzhi kun ba dang 'od srung sde / /
sa srung sde dang chos srung sde / /
mang thos gos dmar slob ma dang / /
rnam par phye ste smra ba'i sde / /
thams cad yod par smra ba yin / /
zhes gsungs yod smra la yang lugs bzhi ste / /
chos skyob nga ngos 'gyur gser snod bzhin zhes zer / /
dbyangs sgrogs mtshan nyid shas che chags bzhin zer / /
dbyigs bshes gnas skabs rtsis kyi rde'u bzhin 'gyur / /
ma bu gzhan gzhan 'gyur ba sangs rgyas lha / /
dang po mi 'thad grangs can lugs phyir ro / /
gnyis pa mi 'thad mtshan nyid 'chol phyir ro / /
bzhi pa mi 'thad gsum kar thal phyir ro / /
gsum pas bya ba byas dang ma byas kyis / /
bzhag phyir cung bzang de la rtsod pa ni / /
de mtshungs mig gis gzugs la mi lta phyir / /
da ltar mi 'gyur ro zhen bye smras ni / /
skyon med 'bras bu 'byin 'dzin byed phyir ro / /
rnam smin skal mnyam kun 'gro 'das pas kyang / /
'byin phyir da ltar thal lo de dag la / /
'dzin pa ma tshang zhe na 'di'i cha nas / /
'das dang 'byin pa'i cha nas da lta bar / /
'gyur phyir 'chol ba'am yang na phye dkar 'gyur / /
gzhan yang bya ba res byed res mi byed / /
mi rung rtag tu yod phyir gegs byed su / /
de yang ji ltar bya bas 'jog ces pa'i / /
bya ba 'das pa las ni gzhan min te / /
dus kyis ma bsdus phyir na rtag par 'gyur / /
bya ba 'das dang gcig nad lta yang / /
yod phyir de 'gag cha nas 'das dus su / /
mi rung de ltar bzhin du dus gnyis kyang / /
yod na ci phyir ma skyes zhig ces bya / /
ngo bo spangs kyang sdug bsngal mthong spangs dang / /
'dod nyon brgyad sogs dmigs pas ldan tshul gnyis / /
khams gsum spang bya bco lnga zag med bcas / /
'og ma 'og ma'i mthong spangs kun 'gro'i yul / /
'og ma @# / /
gong ma'i nyon mongs yul min pas / /
sgom spangs yul 'gyur snyoms 'jug dag pa'i ste / /
bsam gtan dge yul yod dgu yin gsungs phyir / /
sdug bsngal mthong spangs lam mthong spang bya'i su la / /
min te lam la kun 'gro med phyir ro / /
sdug kun mthong dang sgom spangs gsum / /
'dod bsdus lnga yul gzhan brgyad bcu / /
khams gsum 'gog lam mthong spangs ni / /
rang bsnan drug dgu bcu gcig yul / /
chags sogs snon gyi zag med pa / /
kho na'i yul can lta sogs min / /
zag med khams gsum spang bya ris / /
tha ma gsum gsum zag med bcu'i / /
yul lo 'dod pa'i sgom spang dpyad / /
phra rgyas bcas la rgyas pas khyab bam na / /
nyon mongs can la bcas shing rgyas pa dang / /
bcas kyang mi rgyas ba ste mu gnyis yod / /
spangs dang ma spangs phra rgyas rim bzhin no / /
nyon mongs can min la ni phyi ma med / /
yig char nyon mongs bcas la mi rgyas yod / /
dgra bcom rnams la 'das sems nyon mongs can / /
nyon mongs ba dang lhan cig gnas rnams dang / /
ma 'ongs mi skye'i chos can sems nyon mongs / /
dang bcas lta bu yin pa'i phyir gsungs dbyad / /
'dod na ris lnga'i gti mug lnga ma gtogs / /
khro chags nga rgyal gsum la lnga lnga dang / /
lta ba bcu gnyis the tshom bzhi kun dkris / /
bcu ste zhe gcig 'dod pa'i zag pa dang / /
kun dkris nyi shu khong khro bcu bsal ba'i / /
gong mar spyod bdag nyis srid pa'i zag /
rmugs rgod kun dkris gong mar yod mod kyang / /
ma bshad rang dbang can ni min phyir lo / /
'dod pa'i rmugs rgod sogs la thal bar 'gyur / /
khams gsum ma rig bco lnga logs su bstan / /
chu sbyor phal cher de dang 'dran yang / /
lta rnams rnam pa gsal phyir logs su bstan / /
de phyir 'dod ba'i chu sbyor nyer dgu re / /
srid sbyor nyer brgyad lta ba'i sum cu drug /
ma rig bco lnga'o zag par lta ba rnams / /
zur min rkyang bas 'khor ba 'jog min lo / /
'dod sbyor ma rig lnga bcas 'dod nyer len / /
srid sbyor ma rig bcu bcas bdag nyer len / /
lta ba sum cu brtul zhugs nyer len drug /
rab byung khyim ba bslu phyir so sor bshad / /
ma rig rkyang bas mi 'dzin phyir bsres lo / /
rang lugs gdul bya'i bsam pa'i dbang phyir yin / /
rtsa nyon drug gi kun sbyor drug las logs / /
mchog 'dzin gnyis po mchog 'dzin kun sbyor ro / /
lta ba snga gsum bden gzhis mthong spang rdzas / /
bco brgyad 'dir yang bco brgyad phyir phye lo / /
'di gnyis kho na mchog 'dzin phyir phye'o| |kun dkris nang nas phrag dog ser sna gnyis / /
mi dge rang dbang can phyir kun sbyor byas / /
kun dkris bcur smras kun sbyor bcu gcig 'gyur / /
sbyor dkus gang la bsgribs pa dbus mthar gsal / /
gnyis kyis sems can tha ma so skyes dang / /
gsum gyis khams mtha' 'dod las mi 'da' 'o / /
'jig lta sdug bsngal mthong spang sgo gcig la / /
tshul zhugs sgo gnyis the tshom sgo bzhi ste / /
de de spangs pas gzhan spang rtogs phyir lo / /
gzhan @# / /
yang rim bzhin mthar lta lta mchog 'dzin / /
log lta'i rtsa ba yin phyir 'di gsum bshad / /
kun btus 'ching gsum sdug bsngal gsum la sbyar / /
nyon mongs las gzhan smos pa'i dgos pa ni / /
nyon mongs phra rgyas sam rtsa nyon thams cad dang / /
nye bar nyon mongs byed pas nye nyon phyir / /
kun dkris brgyad steng la las khro 'chab bsnan / /
'chab pa chags rmongs gang las skye brtsod / /
kun dkris brgyad dam bcu las lnga la ni / /
gnyis so lhag dang dri ma sgom spang nyid / /
'gyod ba sgom spang ma rig nyid ldan bar / /
mchims gsungs chung ngu'i sa bar 'gyur ram dpyad / /
gong gi rgyu mtshan 'gyod pa spyi'i phyir min / /
dkris lnga dri mar bcas te rang dbang can / /
mtshams sbyor rang dbang can lnga las gzhan na / /
'di dag 'byung dgos rang dbang can phyir 'gal / /
kun dkris bcu yi bdun dang dri ma drug /
'dod na mi dge'o rmugs gnyid rgod rnam gnyis / /
gong skyes bzhi'o sgrib la lung ma bstan / /
kun dkris gnyis bzhi dri drug chung ngu'i sa / /
mthong spang la sogs yid shes kho nar 'byung / /
rmugs rgod the tshom gong mar yod mod kyi / /
'dir bstan bsam gtan sgrib phyir 'dod kho na / /
rmugs gnyid gnyen po zas dang bya ba gcig /
rgod 'gyod de bzhin no lngar nges rgyu mtshan ni / /
gnyis gnyis rim bzhin bslab gsum phung por gnod / /
shes rab med na bden la the tshom 'gyur / /
ces zer slob dpon rang lugs ting 'dzin gyi / /
sbyor dngos rjes la sgrib pa'i dbang byas so / /
dmigs pa shes pas spong pa 'dod pa yi / /
sdug kun mi mnyam kun 'gro min pa brgyad / /
gong ma'i sdug kun mthong spang sum cu ste / /
mi mnyam pa yang cig car spong phyir ro / /
'gog lam yul can log lta the tshom gnyis / /
khams dbye'i bcu gnyis dang bcas lnga bcu'o / /
rang la dmigs pa zad pas spong ba ni / /
'dod pa'i skal ba mi mnyam kun 'gro dgu /
rang gi dmigs ba spangs pa'i spong ba ni / /
log par lo gzhugs rnams te khams gsum na| |'gog lam mthong spang zag bcas la dmigs pa / /
dgu dang bdun bdun bsdoms pas nyer gsum mo / /
'gog lam mthong ba'i spang bya ma rig drug /
spong tshul gsum du ma bsdus rgyu mtshan tshol / /
mi 'gal gsum po dmigs shes spong pas bsdus / /
gong sa tsam dmigs kun 'gro yod dam dpyad / /
mtshungs ldan las min dbye mi nus phyir ro / /
dmigs las sbong ste gong 'og gzhung kun mthun / /
ye shes yongs shes yongs bshes dngos yin la / /
spangs ba yongs shes rgyu mid 'bras btags so / /
'on kyang 'dir bstan spangs pa'o de la yang / /
mthong drug sgom spang spangs pa'i yongs shes gsum / /
drug kyang shes pa'i 'bras bu yin mod kyi / /
bzod shes 'bras bu gcig phyir der bshad la /
lhag ma gsum ni shes pa kho na'i ste / /
thod rgal bcu drug pa yi gnyis kyang ngo / /
dngos gzhi'i mthong mtha' gsum dang sgom mtha' gnyis / /
dbyangs sgrogs tha ma'i cha mthun min brgyad de / /
'dod gsum bral thob zag med rnyed phyir ro / /
@# / /
tha ma'i cha spangs ldog ba rnyed mod kyi / /
lam mthong spang ba'i zhar yin phyir ma bgrang / /
nam mkha'i nyer bsdogs 'bras bu gzugs zag zad / /
gzugs med dngos gzhi gsum la'ang kun zad nyid / /
zhi rags pam gyi 'bras bu bdun brgyad gnyis / /
rjes kyi gnyis so lam la chos shes ni / /
khams gsum gnyen po yin phyir de 'bras gsum / /
phyogs mthun chos bzod dang bsdoms chos shes 'bras / /
gsum steng 'dod pa'i mthong spang spangs pa'i gsum / /
rjes shes phyogs mthun bzod bcas 'bras bu ni / /
gong ma'i mthong spang gsum dang sgom spang gnyis / /
yongs shes 'jog byed bral thob zag med rnyed / /
srid rtse'i phyogs cha sdug bsngal mthong spang zad / /
rang sa'i kun 'gro gnyis bcom gsum tshang bas / /
drug bzhag mtha' gsum khams las 'das pas kyang / /
ldan tshul gcig min gang na so skye'o / /
kun 'byung chos bzod man gyi 'phags pa yang / /
mthong lam gzhan la gcig nas lnga'i bar ldan / /
sgom la rgyun zhugs gsar thob drug dang ldan / /
chags bral 'bras thob tshen bsdoms gsungs par / /
gnyis char 'doms ni yin phyir 'dir mi 'gal / /
de tshe spang bsdoms yongs shes bsdoms pa min| |dgra bcom 'dod nyon gyis nyams la yang drug /
chags bral bcu drug pa la gcig ldan te / /
mthong lnga btang nas sgom gcig thob phyir ro / /
gong ma'i lam mthong spangs pa'i yongs shes mtha'i / /
cha mthun spang par bsdus kyi med min te / /
de la dngos gzhi'i 'bras bu bshad phyir ro / /
gzugs spangs bcu drug pa la bdun brgyad gnyis / /
dgra bcom thob tshe btang nas dgu ba 'thob / /
nyams tshe dgu pa btang nas snga gnyis 'thob / /
lnga bshad zin la mthar gyis phyir mi 'ong / /
mthong drug gtong ngo nyams tshe drug ka 'thob /
! /
mthong dang sgom pas spong zhes sngar bshad pa'i / /
lam dang mthong bya'i bden pa 'dir bshad do / /
mchims TIka mthong lam zag med rgyu mtshan du / /
mthong spang skor dgu mnyam spong 'jig rten pas / /
de mi nus gsungs phyir na des spong tshe / /
'jig lta'ang skor dgur phye nas spong ngam dpyad / /
'di bas zag bcas thams cad sdug kun gnyis / /
dpe ston kun 'byung sred pa kho nar 'dod / /
sdug bsngal phyir bcos min pa'i bde ba zhig /
'dir yang med kyang sdug bsngal 'gag tsam la / /
bde zhes btags pa'i 'jog mtshams ma 'tshal bas / /
'phags pa lha bkag bden pa gnyis las nyams / /
bum chu dbyibs dang tshogs pa'i kun rdzob bo / /
lus sems 'du 'ji rnam rtog gnyis las bsrings / /
thar bar bgrod pa'i gshegs shul mngon rtogs de / /
thar lam don no smin grol gnyis su bsdus / /
mdog dbyibs reg pa bsnyen bskur chags gnas bzhi gi /
gnyen por 'du shes dgu bsngags tha ma yi / /
gnyen por shi ro g.yo ba med pa bsgom / /
mi sdug sgom tshul gsum po bye smra'i lugs / /
dang pos @# / /
mi sdug rdzogs zhes grags pa 'thad / /
'dod sems nyer bsdogs bzhi dang dngos gzhi lnga / /
dmigs pa 'dod pa'i dbyibs dang kha dog dkar / /
dang po gling gsum mis skyed phyis lha yang / /
'byung rdub shes rab 'jug byed dran pas btags / /
'dod dang dang po gsum gyi nyer bsdogs dang / /
khyad par can no btang snyoms sdud dang mthun / /
rlung ni rnam smin min te chang nas sbyor / /
lus stobs 'phel bas 'grib phyir rgyas byung min / /
chos rnams thams cad dmigs pa dran nyi ste / /
rang gzhan dbye bas bzhi char phyi nang gsum / /
tshogs lam klu dang gong mar mchims gsungs dbyad / /
dang por chos la dmigs pa rnam gtod don| |phyi nas gzhan gsum bsgom pas 'phel bar byed / /
bzod pa chung 'bring gtong byed drod rtse 'dra / /
'phel byed chos te sdom sdom dmigs phyir ro / /
gong 'og bden bzhi'i khyad chos so gnyis las / /
gong ma'i pham bor so gcig rigs por bas / /
sum cu la sogs rnam pa re re nas / /
dor pas bzod 'bring bzhi brgya go bdun zer / /
ma bor so gnyis bsgom pa bzod chung yin / /
dmigs pa ma por rnam pa mi 'bor bas / /
gong ba'i las bzhi dor ba'i nyer brgyad nas / /
'og ma'i lam bor nyer bzhi la sogs te / /
gong ma'i sdug bden por nas 'og ma'i bzhi / /
gcig gnyis dor nas gsum gnyis tha mar ni / /
sred spyad gnyis te nga rgyal le lo can / /
lta spyad gnyis te bdag gi bdag lta bas / /
rim bzhin gcig la lan gnyis goms byed do / /
de phyir gcig gnyis 'dor bya skabs dang sbyar / /
rnam pa de ni chos bzod par du 'jug /
drod rtse 'dod la'ang dbyangs sgrogs bshad kyang gzhan / /
'phags pa gnyis par skyes tshe dang po'i sbyor / /
gtong gi chags bral tsam dang shi bas min / /
'phags min 'chi bas gtong bya nyer bsdog go /
yongs nyams 'gal rkyen stobs kyis nyams yin la / /
rnam nyams zhugs lam 'bras kyis btang ba yang / /
'gro gsum spyi'o bzod chen skye gnas gnyis / /
'du shes med dang tshangs chen sgra mi snyan / /
za ma srid brgyad mthong spang nyon mongs te / /
'gro ba skye gnas skye ba lus srid pa / /
nyon mongs drug la mi skye'i bzod thob gsungs / /
thar cha thos bsam las byung gser 'phreng las / /
sgom gsung lus ngag yid kyi las gsum mo / /
thar cha zhes pa'i cha ni thob pa'o / /
shes rab mngon rtogs gsum mo mtshungs ldan gnyis / /
mtshan nyid bzhi sogs bya ba gcig bu'o / /
chos srung sde pa stong chen rab 'joms las / /
lta ba 'di la sbyar ma thag tu ni / /
'jig tshogs lta dang tshul khrims brtul zhugs dang / /
the tshom dang ni nyon mongs gsum po dag /
cig car spangs te 'phags pa'i bden mthong ba / /
gsungs phyir bden pa mngon rtogs gcig tu 'dod / /
yang dag ldan pa'i mdo las khang ba'i rim / /
'og ma bzhag ste gong mar min bzhin gsungs / /
de phyir gzhan ni rim 'dod de la yang / /
bzhi brgyad 'jig rten pa yi shes bzhir bcas / /
bcu gnyis skad @# / /
cig bar du ldang bar smra / /
kha che bcu drug go gcig par zhugs 'bras 'gal / /
stong chen bya ba'i mngon rtogs dbang byas te / /
chos bzod kyis kyang kun 'byung spong 'gog thob / /
la sogs phyi mar byed pa 'jug phyir lo / /
zhugs gsum 'bras bu bzhi ste rdzas bdun po / /
thod rgal la 'khrul de la rdzas bzhi'o / /
dpe ston nges pa'i de la lha mi gnyis / /
bsdoms kyang srid pa brgyad pa 'gal zhes zer / /
cho yongs gyur nges brgya byin 'og min du / /
smon pa ma bkag dga' phyir bye smra 'dod / /
der skye mi dgos gsungs na ches dga' mod / /
phyir mi 'ong lngar spangs pa rigs dbang pos / /
khri dang nyis stong dgu brgya drug cur dbye / /
rdor ting dmigs pa'i sdug kun srid rtses te / /
khyad chos brgyad las ci rigs yin phyir brgyad / /
sa dgu'i 'gog la rnam pa so drug ste / /
'dod pa'i lam bzhi gong lam spyir dmigs pa'i / /
bzhi ste nyer bsdogs brten bang gnyis so / /
bsam gtan lnga la'ang nga gnyis nga gnyis so / /
nam mkhar brten na 'dod pa'i 'gog lam brgyad / /
gzugs 'gog bcu drug por bas nyer brgyad steng / /
rnam shes la ni nam mkha'i 'gog bzhi por / /
ci yang med la de'i bzhi bor ba yin / /
gzugs kyi sum brgya bcu gnyis lhag don gnyis / /
bsdoms pas rdor ting sum brgya gya bzhi'o / /
sde pa kha cig 'jig rten 'das kyi yang / /
bral thob zag bcas yod de dbang 'phos pas / /
zag med btang yang nyon mongs mi ldan phyir /
khyod la 'dra ste srid gnyen zag bcas med / /
'on kyang de phyed spangs pa dbang 'phos tshe / /
bral thob btang yang phyed mi ldan phyir dang / /
byis ba gnyis par skye yang 'dod pa la / /
chags bral thob btang chags dang mi ldan bzhin / /
bye mdos bzlas pa rnam grangs 'dod tshul gnyis / /
kun btus la sogs 'pho ba nges 'dod par / /
gong mar gnas las mi skyod mi g.yo gnyis / /
rtog pa'i 'os can mi g.yor 'phob la / /
brel ngan byang bzhin goms phyir lam bco brgyad / /
mi slob zag med sa dgu slob la gzugs med dor / /
de tshe rtul bos khyad par can btang nas / /
rnon pos tsam po thob cing 'bras gnyis kyi / /
tsam po gzugs med bsdus pa med phyir ro / /
nyan thos bdun dang sangs rgyas gnyis te dgur / /
dbang po skor dgu'o 'phags tshogs gang zag bdun / /
la bsdus sbyor bas dad dang chos rjes 'brang / /
dbang po'i sgo nas dad mos mthong thob gnyis / /
snyoms par 'jug pa'i sgo nas lus mngon byed / /
rnam grol las ni shes rab kyis rnam grol / /
snyoms 'jug rnam grol gnyi ga'i rgyan bcas pa / /
rdzas su drug ste mthong la rjes 'brang gnyis / /
sgom la dad mos mthong thob mi slob la / /
dus sbyor mi sbyor rnam grol rnam gnyis so / /
lam bzhi'i sbyor lam 'di la sgom yang ste / /
mjug tu bar chad med skye kun phyir ro / /
bsam gtan dngos gzhi sla la khyad can dang / /
nyer bsdogs lhag mthong gzugs med zhi ches pas / /
dka' 'o rnon pos dka' sla gang brten kyang / /
mngon shes myur la rtul pos @# / /
gang yang bul / /
dka' sla rten dang myur bul dbang po'i phyir / /
nyer bsdog la brten mngon shes 'di'i mdos 'grub / /
grub mtha' gong mas rdzu 'phrul sprul bsgyur dang / /
rkang ba ting 'dzin 'dun sogs da rgyur bshad| |bye smras rdzu 'phrul ting 'dzin 'dun sogs rkang / /
'dun sems dpyod bcas bcu gsum rdzas su thal / /
tshul khrims lus ngag dbye bas rdzas bcu gcig /
bsdu bar lnga yis so bdun ma bsdus gsungs / /
byang lag 'phags lam go rim grangs phyir lo / /
nam mkha'i nyer bsdogs dran nye zag bcas kyis / /
bzhi pa'i zag bcas gzugs dmigs gzugs med pa / /
gsum gyi dngos gzhi zag bcas zag med kyis / /
sa drug zag med sdom dmigs srid rtse yi| /
zag bcas kyis kyang zag med sdom la dmigs / /
de phyir gzugs med na yang lus dran nye / /
yod de sde tshan mtha' gnyis ma gtogs phyir / /
dad dang tshul khrims 'dir gsungs gnas drug ba / /
mngon rtogs bdun gyis bsdus nas 'chad 'dod phyir / /
slob la lta rtog ngag sogs yan lag brgyad / /
mi slob la ni de steng rnam grol dang / /
mi slob yang dag shes pa bsnan pa'i bcu / /
mos pa rnam grol zhes bya dga' lhang ba / /
byang chub nyid du sngar bshad zad mi skye / /
shes da skabs 'di'i yang dag ye shes so / /
'gag 'gyur slob ba'i lam gyis sgrib spangs nas / /
skye 'gyur mi slob sems ni grol bar 'gyur / /
ma byas rnam grol la ni chags bral sogs / /
khams gsum shes bya chags bral yid 'byung mu / /
thod rgal ba brtsi mthar gyis la yang rung /
! /
chos bzod bzod shes gnyis kyi shis pa min / /
yul der the tshom spangs nas nges min phyir / /
zad shes tshol ba'i rang bzhin can min phyir / /
lha min 'phags blo gzhan ni gnyis ka ste / /
chags sogs blo yang lta min kun rdzob shes / /
de phyir gzhan shes zhes gsungs de'i dmigs bsal / /
lta ba drug ni lta dang kun rdzob shes / /
chos shes rjes shes kun rdzob shes gsum spyi / /
sems shes bden bzhi zad dang mi skye shes / /
gong 'og bden bzhi'i chos shes rjes shes brgyad / /
bcu gnyis 'byed tshul lta min chos shes bzhi / /
rjes shes bzhi la zad dang mi skye brgyad / /
gsungs pa'i chos shes mi slob yin min dang / /
de la brgyad du mi 'byed rgyu mtshan dpyad / /
dang po'i zad dang mi skye sdug kun la /
rtse'i /
dmigs pa dug mda' 'chi tshe sdud pa bzhin / /
chos rjes lam dang kun rdzob bzhi las sems / /
sa 'das gongs dbang 'das rnon po'i lam / /
gang zag 'das pa 'bras gnas gong ma'i lam / /
mi shes zhig dang ma skyes gnyis kyang ngo / /
chos shes rjes shes la dmigs gnyis po yang / /
phan tshun mi rig mthong lam la bltas tshe / /
nyan thos sbyor ba skad cig bcu bzhi yis / /
mi 'grub dang po gnyis rig lhag mi rig /
rang rgyal skad cig lnga la sbyor byed phyir / /
dang po gnyis rig brgyad pa rjes shes rig /
gnyis pa khams gzhan phyir 'dor lhag ma la / /
slar yang bskyar na @# / /
sbyor ba rdzogs mi nus / /
dgu pa rig na bcu pa rig nus sam / /
'dod na rang rgyal mthong lam bzhi rig 'gyur / /
shes bcus nang tshan bsdu ba mchims TIk yas / /
kun rdzob shes pa rang dang ni / /
sems shes cha'i chos shes ni / /
rang dang bden pa bzhi shes dang / /
zad dang mi skye sems shes brgyad / /
rjes shes kyang yin bden gsum shes / /
rang dang zad dang mi skye shes / /
chos shes rjes su shes pa dang / /
lnga yin zad dang mi skye shes / /
rang dang bden pa bzhi shes dang / /
chos shes rjes su shes dang bdun / /
sems shes chos shes rjes shes dang / /
lam shes kun rdzob shes pa dang / /
rang dang lnga yin lam shes ni / /
rang dang chos shes rjes shes dang / /
sems shes zad dang mi skye shes / /
rnam pa drug tu yang dag brjod / /
zag bcas rang bzhin las ni kun rdzob shes / /
gong 'og gnyen po las ni chos rjes gnyis / /
dmigs mtshungs rnam pa las ni sdug kun gnyis / /
lugs 'dir sdug kun gcig pa 'dis kyang shes / /
dmigs rnam gnyis char las ni 'gog lam gnyis / /
sems byung shes kyang sbyor las sems shes brjod / /
yang na sbyor ba so sor dgos phyir bzhad /
zad shes bya ba byas la dang por skye / /
skal mnyam rgyu rgyas pa las mi skye shes / /
yig char zad shes skal mnyam la min gsungs / /
chos rjes gong 'og gnyen por ma nges te / /
'gog lam chos shes dmigs pa mi dman pas / /
sngar 'dris chos shes kyis kyang gong ma spong / /
rjes shes 'dod gnyen min te rgyal zin phyir / /
mthong lam gyis bsdus rjes shes 'dod gnyen min / /
bden dmigs gzhan phyir ro chos shes de dang 'dra / /
mthong lam rjes shes kyi rgyun rgyun zhugs la / /
yod de sgom la ma rjes shes yin nam dpyad / /
kun rdzob shes pa sbyor lam la sogs la / /
chos shes rjes shes bzhin du rnam bcu drug /
gzhan du rang spyi'i mtshan nyid mtha' yas so / /
bden bzhi shes par rnam pa bzhi bzhi'o / /
dri med sems shes lam bzhin rnams bzhi / /
bri bcas sems kyi ngo bo rags pa mthong / /
gnyi gas sems dang sems byung rdzas re re / /
tsam mthong skabs 'dir 'dod chags bcas gsungs don / /
chags can sems ni 'dres pa'i 'dod chags bcas / /
mtshungs ldan min yang thob par ldan rnam dang / /
rgyas 'gyur dmigs pa ldan pa'i 'dod chags bcas / /
zhes grags slob dpon chags bcas mtshungs ldan dang / /
mtshungs par mi ldan chags bral la sbyar ro / /
gzhan yang kun tu bsdus dang rnam g.yang dang / /
zhun rab bzung shes sogs la rtsod tshul mang / /
chags par shes kyang chags yul mi shes te / /
gzugs la dmigs na sems shes min par 'gyur / /
sems tsam lugs kyi sems shes dpyad gzhi che / /
zad dang mi skye shes pa tshol man phyir / /
sems shes las bkol bar chad med kyang bkol / /
lhag ma zad dang mi skye rnam bcu bzhi / /
rjes thob bya ba byas zhes dran pa la / /
mnyam gzhag @# / /
stong dang bdag med mi mthun lo / /
nyi 'og rnam shes tshogs las gsungs pa'i phyir / /
zag med rnam par gzhi yod gnas yod bsnan / /
gzhi ni rgyu dang gnas ni mtshan nyid lo / /
gzhan ni bden mthong gzhi yod gnas yod zer / /
dpe ston rnam pa bcu drug rdzas bdun te / /
sdug bsngal bzhi'o lhag ma rnam grangs phyir / /
shes rab mtshungs ldan yul gsum rnam pa dang / /
'dzin byed gsung bya gsum la gsum gnyis gcig /
kun rdzob shes la rnam gsum lhag ma dge /
mchims TI ka mchan bur sems shes sgom byung bzung / /
'gog tu gsum bshad skyes thob phyir mi 'gal / /
de ni mngon shes 'ang min par yig char gsungs / /
sems rten kun rdzob shes pas kun te / /
chos shes sa drug rjes shes sa dgu ste / /
sems shes ma gtogs drug kyang de bzhin dgu / /
sems shes 'dod gcugs chos 'dod lhag khams gsum / /
'gog blo chos dran sems shes lus ma gtogs / /
lhag ma bzhi'o lam yang sdom dmigs srid / /
chos shes yul la rjes shes ma gtogs dgu / /
rjes shes yul la chos shes ma gtogs dgu / /
lam shes yul la kun rdzob ma gtogs dgu / /
sdug kun shes yul kun rdzob gzhan sems gnyis / /
kun rdzob sems shes zad mi skye bzhir bcu / /
'gog pa shes pa'i dmigs par shes pa med / /
'dod gzugs gzugs med gtogs dang zag med la / /
mtshungs ldan yin min dbye bas 'dus byas brgyad / /
'dus ma byas la dge lung ma bstan gnyis / /
de ltar chos bcu thams cad kun rdzob yul / /
chos yul 'dod gtogs gnyis dang zag med gnyis / /
ma byas dge dang lnga'o rjes shes yul / /
gong bzhi zag med ma byas dge dang bdun / /
sems yul gzugs med dor bas mtshungs ldan gsum / /
'gog yul dge ba gcig sogs skabs dang sbyar / /
bye byed gcig tu thal phyir rang tshogs las / /
gzhan tsam rigs gsungs bye brag ba la dgongs / /
chags can gzugs med so skye kun rdzob shos / /
bsam gtan snyoms 'jug can la sems shes kyang / /
chags can zag med dang por kun rdzob nyid / /
de nas shes pa re re 'phel gyur nas / /
chags bcas bcu drug pa la btun dang ldan / /
'gog ma thob tshul yin zhing dmigs bsal yod / /
dgra bcom rgyan bcas shes pa bcu dang ldan / /
mchims gsung 'di la mi g.yos khyab bam dpyad / /
shes bzod gang skyes de dang dmigs yul bden / /
mtshungs thob de yi rnam pa bzhi char rung / /
sgom la dmigs pa mi mtshungs sna tshogs 'thob / /
rjes shes dang po gsum mthar kun rdzob shes / /
mngon par rtogs pa mtha' las byung zhes bya / /
chos shes la med lam rjes shes la med / /
bden pa de de rdzogs mthong min phyir dang / /
kun spang 'gog pa gcig gis mngon byed kyang / /
gnyen po lam kun gcig gis mi bsgom pas / /
lam la mtha' med phyir na mtha'i de med / /
de ni mi skye mthong lam de'i sa'am / /
'og rten 'gog las byung de dran nye'i mtha' / /
chos so gzhan pamis+sing page yang / /
slob pas mtha' gnyis ngor bas brgyad brgyad 'thob / /
gnyis par chags bral gsum pa'i zag med tshe / /
dang po gnyis pa yis kyang zag med 'thob / /
zad shes 'thob tshe mi sdug la sogs pa / /
zag bcas zag med bcu gcig sa kun gyis / /
bsdus 'thob rgyal srid thob tshe skyes 'bul bzhin / /
gsar thob lam dang yang yang mngon byas lam / /
sdom dang re zhigs chags bral thob pa bzhi / /
nyi 'og sdom thob rnam 'jig thob gnyis bsnan / /
las la 'gog lam bzhi la 'gog shes dor / /
kun 'gro'i lam la rang gi ngo pos dgu / /
'bras bur bcas na 'gog shes bsnan pas bcu / /
rjes dran skyes 'chi shes pa kun rdzob bo / /
zad shes ngo bo mkhyen pa'i dbang byas na / /
chos rjes 'gog dang kun rdzob bzang mi skye / /
rgyud la yod pa'i dbang byas shes bcu lo / /
stobs brgyad rten pa'ang nyer bsdogs bdun ma gtogs / /
btsun pas thugs bzhin sku'i stobs mtha' med gsungs / /
slang chen phal pa spos glang tshan po che / /
rab gnon yan lag mchog dang stobs mchog dang / /
sred med bu rnams snga ma bcu 'gyur ro / /
zhar byung sangs rgyas rang rgyal 'khor sgyur tshigs /
klu mdun lu gu rgyud dang gser bu 'dra / /
rtogs par mi 'jigs gnas mkhyen bzhin shas bcu / /
spangs pa mi 'jigs zad bzhin drug gam bcu / /
gsum pa las kyi rnam smin mkhyen bzhi brgyad / /
lam la mi 'jigs lam bzhin dgu'am bcu / /
dran nye chos mnyan la sbyar bag chags bshad / /
thugs rje'i khyad chos drug go mis+sing page bar gsal / /
thun mong chos drug rab mthar brten dgos kyang / /
nges tshig dang sa 'gal phyir de'i rten min / /
de la rnam drug gsungs ba nyon mongs med / /
smon gnas mkhyen dang so rig gsum gyi steng / /
de lnga gang gi ngo bor ma skyed pa'i /
rab mtha' tsam po dang bcas drug yin no / /
'dod nas srid rtse'i bar du song 'ong gnyis / /
slar yang 'dod nas bzhi pa'i bar 'gro ba / /
mthun byas 'on kyang rab mtha' so sor bshad / /
grub mtha' gong mas rab dang mtha' yi don / /
gcig byas rab mthar bsam gtan bzhig yod / /
sgom byung mngon shes skabs 'di'i rnam grol gyis / /
khyab phyir rnam grol dbang shes mi 'gal lo / /
skabs 'dis mchims kyang rgyan bcas mi g.yor gsungs / /
sems lnga'o zad shes zad stobs bzhin zhe na / /
sa yang kun phyir srid rtses bsdus pa'i de / /
mngon sum yin na zag med thal bar 'gyur / /
lugs 'dir mngon shes mngon sum min nam dpyad / /
'dod dang srid rtse'i mngon shes yod dam dpyad / /
sems tsam mngon shes 'di bas sbyor bar byas / /
sngar 'dris 'dod la chags bral tsam gyis thob / /
sbyor byung kho na'o bskal mtha'i lha la dpyad / /
mngon shes bzhi dang dran nye sbyor tshul gsal / /
sngon gnas 'chi 'pho gnyis la ngan nye bzhi / /
bye smras mig rna'i mngon shes dbang shes smra / /
bsam gtan bzhi la yod gsungs dang mi 'gal / /
de'i rten dbang po'am 'dren byed par chad med / /
bsam gtan de nges bsdus la dgongs so lo / /
rjes dran 'chi mis+sing page mas smra du 'jug /
dan smra sems tsam las sprul sems min / /
sprul sems dang ni lhan cig 'gal zhe na / /
sngar sprul zin nas ring gnas byin brlab phyir / /
de tshe sprul sems mi dgos lung ring bor / /
ji skad cig gis smra bar byed ba na / /
sprul pa thams cad smra bar byed gsungs pa / /
ston min dbang byas shi shar byin rlabs med / /
rus par yod lo sde gzhan 'od srung rus / /
gnas gtsang lha mthu'o byin rlabs yod min zer / /
byang dang ma byang sprul tshul rtsa bar gsal / /
sprul sems skyes thob la ni dge sogs gsum / /
sgom byung skyes thob bsnan pas rdzu 'phrul lnga / /
byang sems 'khor sgyur khyim bdag rin chen ltar / /
lha yi mig dang 'dra bas btags pa'am / /
dngos yin zhe na mig rna'i thon kor du / /
bsam gtan 'byung brgyur byas gzugs dang ba / /
sha rus sogs dang ma 'brel lha'i mig rna / /
dngos 'byung rdzu 'phrul bzhin du rna sogs bzhi / /
skyes thob yod kyang mngon shes ming mi 'thob / /
skyes thob mig gis bar srid mi mthong la / /
skyes thob sems shes la ni dge sogs gsum / /
mtshan ma las dpog rtog ge'i sems shes dang / /
sngags kyi sems shes la yang gsum gsum mo / /
dmyal bar skyes ma thag la sems shes dang / /
rjes dran ldan no mi la sems shes ni / /
skyes thong med kyang tshe rabs dran pa yod /
! /
bsam gtan sa ni gsum pa yin zhes sogs / /
gsum par der skyes bdag rab tu bshad / /
'di yis sems par byed phyir mis+sing page dngos gnyis par rtog dpyod bral ba'i phyir / /
gnyen po dran dang shes bzhin bsdoms la gsungs / /
sde pa kha cig gsum pa'i bde ba yang / /
yid bde yin la dga' ba des spangs phyir / /
de gnyis gzhan du smra yang bsam gtan gyi / /
yan lag ston mdor yid bde yid mi bde / /
nub gsungs rnam par bsgyur ba'i mdo las kyang / /
yid bde'i dbang po skyes pa ma lus pa / /
bkag par 'gyur ro gsungs phyir yid bde dga' / /
bye smras ting nge 'dzin ni bsam gtan dang / /
bsam gtan yan lag gnyis yin gzhan min zer / /
nyon mongs can la med gsungs de dag la / /
yig char gsungs bzhin dag ba sbyor dgos te / /
dran pa sems kyis mang yin phyir ro / /
dge ba'i sa phyir btang snyoms shing sbyang bkol / /
sa bzhi'i bsam gtan tshor ba rtsa bar gsal / /
dpe ston gnyis par mig shes 'dod gsungs mtshims / /
'og spangs gong nas lhung bas dag pa 'thob / /
zag med dngos gzhi gsar thob chags bral dang / /
ldan pa dbang 'phos sogs ni sbyor bas 'thob / /
dang po'i nyon mongs can ni dang po la / /
chags bral nyams dang gong der skyes pas 'thob / /
dang po'i 'og dang ci yang med pa'i gong / /
zag med med la gzhan ba phal cher la / /
rang nas gong bgrang gsum 'og bgrangs / /
gsum gyi dag pa zag med gnyis gnyis ni / /
rang gis pa'i zag med mjug tu skye / /
dag par de steng rang sa'i nyon mongs bsnan / /
gong 'og nyon mongs mi snon rgyu mtshan ni / /
mchims TIka snyoms par 'jug dus dbang byas gsungs / /
mis+sing page stong nyid stong pa nyid kyis mi slob pa'i / /
stong nyid ting nge 'dzin la stong par blta / /
lhag med sbyor phyir slob la skabs bab min / /
dmigs pa bdag gi ba phyir bdag med min / /
de bzhin smon med smon med rang bzhin gyis / /
mi slob smon med mi rtag kho nar blta / /
mchims TIka 'di dag rgyu mtshan gzhan yang bshad / /
mtshan med mtshan med dmigs pa mtshan med las / /
langs tshe mtshan ma med pa'i rgyun 'byung ba / /
zag bcas zag med shes gzhan gyis bkag chas / /
ma brtag pa ste brtag min 'gog pa'o / /
dgag bya zag med phyir na brtag 'gog min / /
gsum po zag bcas bcu gcig sas bsdus phyir / /
srid rtse bden pa'i rnam can 'dis kyang 'grub / /
gong mas rnam snang mngon byang las / /
sems ni rang dngos med phyir dang / /
'bras bu rgyu nams spang+s+ph+yir dang /
zhes gsungs rgyu 'bras ngo bor sbyar / /
bsdu bar mtshan nyid gsum la sbyar / /
de yang thos bsam sgom la sbyar / /
mthong chos bsam gtan bzhi po kun / /
shes pa mthong 'gyur mig gi mngon shes so / /
sbyor byung blo dbye'am blo rgyas 'gyur byed do / /
mdo las 'dir bstan rdor ting bzhi pa ste / /
shing drung bsam gtan skyed cing bdud btul rjes / /
lha'i spyan gyis /
'gror gzigs gung la sbyor byung du ma dang / /
tho rangs rdor ting bskyed rim bzhin byas lo / /
tshad med sgra don sogs sla bye smras ni / /
mi sdug btang snyoms rim bzhin kha dog dang / /
'khrig chags gnyen por sbyar ro slob dpon ni / /
'khrig dang nyi du'i 'dod chags gnyen por gsungs / /
kha cig lnga mis+sing page 'ong dang rgyun zhugs gsum / /
bslab gsum sde snod gsum mo rtags tsam bcas / /
ston pa 'das lo'i dbyar de ma skyes dgras / /
bkur nas 'od srung la sogs lnga brgyas bsdus / /
ston pa 'das nas lo brgya bcu 'das tshe / /
thams cad 'dod dang grags pa sgur skyog sogs / /
kun dga' bo yi mkhan bu dgra bcom pa / /
bdun brgyas rung min bcu bsal gnyis pa'o / /
bsdu ba gsum pa rtog ge 'bar ba dang / /
dul lha'i sde pa tha dad klag 'khor dang / /
pad 'byung dge tshul lo dri la sogs pa / /
lugs mang ngo de yang pa tra la pu ltar / /
bzang po kun gyi mi mthun phyogs bya ba / /
bdud rigs dgra bcom gzugs 'chang rdzu 'phrul gyis / /
lo grangs drug cur 'khrug go gnas ma'i bus / /
ston 'das lo brgya so bdun tshen bsdus / /
sbyin bdag dga' bo padma chen po gnyis / /
yang na ston 'das lo brgya drug cu na / /
skad bzhis klag pa' sde pa bco brgyad gyes / /
ston 'das sum brgya 'das tshe kri kri yi / /
rmi lam mthong nas dza lan+d+ha rar bsdus / /
de phyir bag dang ldan pas thos pa mdzod / /
shub+haM /
! /
dul lha'i sde pa tha dad las / /
shar dang nub dang gsangs ri dang / /
'jig rten 'das par smra ba dang / /
rtag par smra ba'i sde pa rnams / /
lnga chan dge 'dun phal chen pa / /
gzhi kun sde dang 'od srung sde / /
sa srung sde dang chos srung sde / /
mang thos gos dmar slob ma dang / /
rnam par phye ste smra ba'i sde / /
thams cad yod par smra ba yin / /
rgyal byed tshal gnas 'jig rten gnas / /
@# / /
gtsug lag khang chen gnas brtan pa /
sa sgrog ris dang srung ba pa / /
gnas ma bu yi sde rnams ni / /
kun gyis bkur ba rnam pa gsum / /
yul don slob dpon bye brag gis / /
tha dad rnam pa bco brgyad 'gyur / /
yod smra rgyal rigs sgra gcan las / /
snam phran dgu nas nyer lnga'i bar / /
padma ut+pal shing lo rtags / /
phal chen bram ze 'od srungs las / /
bdun nas nyer gsum par ro dung / /
nye bar 'khor las mang bkur lngas / /
nyer gcig go me tog so rtsi ka / /
gnas brtan ka ta yan las / /
snam phran rtags bcas mang bkur 'dra /
! /
dang po'i sangs rgyas rje btsun bla ma mchog /
mchog gi sprul sku'i mdzad pa bcu gnyis kun / /
kun gsal khyon dang mnyam par ston pa'i rje / /
rje btsun bla ma'i zhabs rdul spyi bos mchod / /
mngon ba sde bdun tshig don ma lus pa / /
mngon sum gzigs pa dbyig gi gnyen po'i gsung / /
mngon pa'i tshig don mu mtha' yas pa kun / /
mngon sum gsal bar ston pa'i legs bshad 'di / /
dang po rtsom dus rang gi blo rten du / /
du ma'i gzhung kun mi brjed phyir du brtsams / /
brtsams pa'i dus su mdzod dang 'dul ba kun / /
kun la rtsod pa ma song tshig don la / /
la lar gong 'og ma 'grig yod dam gsungs / /
gsungs kyang legs bshad bla na med pa 'di / /
chos mngon rgya mtshor 'jug pa'i gru gzings dang / /
chos kun tshig don gsal byed nyi ma mchog /
chos gzugs sku gnyis thob par 'dod pa yis / /
chos mngon don gnyer skal ldan spyi nor yin / /
phyi mo'i yi ge zhib cing rtogs dka' ba / /
phyi nang rig gnas kun shes kun dga' yis / /
phyis su ma nor dag par yi ger bris / /
bris pa rnams la de don mtha' dpyod steng / /
steng 'og kun la slong yang dpyad byas yang / /
yang dag dpyad dka' phyis 'byung blo gsal kun / /
kun gyis nges par gyis la thos bsam mdzod / /
mdzod 'di'i bar byang kun dags bskul ba'i tshe / /
tshe rabs kun tu bla mas rjes 'dzin phyir / /
mkhan ming grags pa rgyal mtshan bris pa dge /
! /
dkon mchog thugs rje bden mthus legs bshad 'di / /
bstan pa'i sgron med yun du gnas pa dang / /
'brel thogs kun kyang gnas skabs dga' bdes mtsho / /
mthar thug zung 'jug rtag pa'i gnas thob shog / /
