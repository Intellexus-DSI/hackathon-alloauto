! dri ba gsum pa /
rje rin po che'i bde mchog gi bskyed rim 'dod 'jor /
ji bzhin sgra dang dgongs min dang / /
drang pa'i don du'ang gang 'gyur dang / /
yi ge'i don dang spyi yi don / /
tshogs pa la bshad yin par brjod / /
ji bzhin min sgra nges don dang / /
de bzhin dgongs te bshad pa dang / /
sbas dang @# / /
mthar thug pa rnams ni / /
slob ma la ni bshad par 'dod / /
ces drangs nas /
tshul des bshad na rgyud don rdzogs par rnyed pas /
de nyid bcu bzhi bshad byar bkod nas de ltar bshad na legs pas spyir de ltar shes dgos so / /
zhes pa tsam las lung gi don ma bshad pas ji ltar yin /
zhes pa'i lan ni /
lung gi tshig don tsam zhig sgron gsal gyi mchan bu dang ye shes rdo rje kun las btus kyi TIk+kar bshad zin pa la dgongs nas 'dir ma gsungs pas gzhung de dag tu bltas pas gsal la /
bde mchog rtsa rgyud du de nyid bcu bzhi'i don mtha' drug dang tshul bzhi'i rgyas bcings te sbas pa /
lU dri lan ? gsum sogs grub chen gyi man ngag gis rtsa bshad sbyar nas 'grol tshul rje'i gsung rab sbas don kun gsal /
'dod 'jo /
rdzogs rim dngos grub snye ma /
sbas don lta ba'i mig 'byed sogs su snang mod kyi /
bdag dang bdag 'dra ba'i snyigs dus kyi sngags pa'i gzugs brnyan rnams kyis ji bzhin rtogs par ma gyur pas blo gsal brtson ldan rnams kyis 'bad par bya'o / /

