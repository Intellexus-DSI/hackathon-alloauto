@# / /
ye shes kyi mgon po phyag drug pa'i bsgom bzlas nyams su blang bde ba bzhugs so / /
@## / /
na mo gu ru ma hA kA la ya /
'dir ye shes kyi mgon po phyag drug pa'i bsgom bzlas nyams su blang bde bar dgod pa ni /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi| |bdag gi sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces lan gsum gyis skyabs 'gro sems bskyed bya /
oM swA b+ha wa shud d+d+ho sarba d+ha rma swa b+ha wa shu d+d+ho nya hM /
stong pa nyid du gyur /
stong pa'i ngang las padma dang nyi ma dang tshogs kyi bdag po'i steng du rang sems dang dbyer med pa'i hUM yig yongs su gyur pa las| ye shes kyi mgon po sku mdog mthing nag zhal gcig spyan gsum pa /
phyag drug gi g.yas gsum na gri gug thod phreng /
cang te'u /
g.yon gsum na thod khrag /
rtse gsum /
zhags pa bsnams shing /
mi mgo skam po lnga'i thod dang /
rlon pa lnga bcu'i do shal can mi rus dang sbrul gyis brgyan cing /
dpral bar si d+d+hu ra'i thig le dang spyi bor mi bskyod pas rgyas btab pa /
glang lpags kyis stong g.yogs shing /
stag lpags kyi shams thabs gsol ba /
zhabs g.yas bskum zhing g.yon brkyangs bas ye shes kyi me 'bar ba'i dbus na bzhugs pa /
g.yon tu lha mo re ma ti dri'u la chibs shing /
g.yas ral gri dang g.yon thod khrag 'dzin pa /
mdun du k+She tra pA la dom la chibs shing gri gug dang thod khrag 'dzin pa /
g.yas su dzi na mi tra pad nyi la bzhugs shing Ta ma ru dang thod khrag 'dzin pa /
rgyab tu Ta k+ki rA dza pad nyi la bzhugs shing @# / /
cang te'u dang sdigs 'dzub brkyang pa /
lha mo'i g.yon tu drag shad nag po rta la chigs shing ru mtshon dang thod khrag 'dzin pa /
gzhan yang dam can rgya mtsho'i tshogs kyis bskor ba'i spyi bor oM dkar po / /
mgrin par AH dmar po / /
thugs kar hUM sngon po / /
ces rang mgon po dam tshig par bskyed /
thugs ka'i hUM las 'od zer 'phros shar lho bsil ba tshal nas mgon po 'khor dang bcas pa spyan drangs /
dzaH hUM baMH ho / /
rang la thim pas gnyis su med par gyur /
ces mgon po ye shes pa spyan drangs la thim /
oM shrI mahA kA la ye sa pa ri wa ra ar+g+haM pra ti ts+tsha ye swA hA /
de bzhin du ar+g+haM gyi gnas su pA tyaM /
puSh+pe /
d+hu pe /
a lo ke /
gan+d+he /
ne wai te /
shap+ta zhes pa rnams bcug la mchod pas mchod /
chos dbyings ngang las ma g.yos kyang / /
ma rung kun 'dul khros pa'i sku / /
bstan pa'i ru Ta 'joms mdzad pa / /
nag po che la phyag 'tshal bstod / /
ces bstod pa bya /
rang gi thugs kar nyi ma'i steng du hUM yig gi mthar bzlas bya'i sngags kyis bskor ba las 'od zer 'phros /
gdug pa can thams cad tshar bcad| sems can gyi don byas /
sangs rgyas thams cad la mchod pa phul /
dkon mchog gsum gyi byin brlabs thams cad bsdus nas rang la thim par gyur bar bsam nas /
oM b+dz+ra ma hA kA la khriM khre tra bi g+hA na bi nA ya ka hUM hUM phaT phaT swA hA /
ces pa'i snying po dang /
oM shrI ma hA kA la shA sa na u ba ha re Na /
e Sha a b+Sh+tsi ma kA lo / /
a yM i dam rat+na tra ya ya /
a pa ka rI N'M /
ya ti pra ti dz+nyAM /
sma ra si ta da i dam du Sh+TaM /
kha kha khA hi khA hi /
mA ra mA ra /
g+h+ya'i ? h+na g+h+ri h+na /
ban+d+ha ban+d+ha /
ha na ha na /
da ha da ha /
ba tsa ba tsa /
di na mi ke na mA ra ya hUM hUM phaT phaT swA hA /
zhes rtsa sngags ci 'grub bzla /
bzlas pa'i mthar /
oM b+dz+ra satwa sa ma ya /
ma nu pA la ya /
b+dz+ra sa twa twe no pa ti ShTHa /
dri D+ho me pha wa| su po ShYX me b+ha ba /
su to ShYo mo b+ha ba /
a no rak+to me b+ha ba /
sarba sid d+hi m+me pra ya ts+tsha /
sarba karma su tsa me /
tsi ttM shrI yM ku ru hUM /
ha ha ha ha hoH b+ha ga wan /
sar+b+ba ta thA ga ta /
b+dz+ra mA me mu ny+tsa /
b+dz+ri b+ha ba ma hA sa ma ya satwa AH hUM phaT /
brjod de brtan par byas la /
dge ba 'di yis myur du bdag /
ye shes mgon po 'grub gyur nas / /
'gro ba gcig kyang ma lus pa / /
de yi sa la 'god par shog /
ces dge ba bsngo /
gtor ma 'bul bar 'dod na /
gtor ma dad mchod pa legs par bshams la /
oM AH bi g+han ta kri da hUM /
oM shU n+ya tA dz+nyA na b+dz+ra swa b+ha wa At+ma ko hM / /
stong pa nyid du gyur /
stong pa'i ngang las /
yM las rlung /
rM las me /
AH las mi mgo'i skyed bu gsum gyi steng su /
a las thod pa phyi dkar nang dmar ba yangs shing rgya che ba /
de'i nang gis phyogs bzhi dang dbus su /
bruM aM dzriM khM hUM las sha lnga /
mtshams bzhi dang dbus su /
lM m'M pM t'm bM las bdud rtsi lnga /
de dag gi steng gis nam mkha' la /
om dkar po mgo thur du blta ba /
de'i steng du a las zla ba'i dkyil 'khor gyi steng du hUM las rdo rje rtse lnga ba dkar po lte ba la hUM gsi mtshan pa /
hUM las 'od zer 'og tu 'phros rlung g.yos me spar /
thod @# / /
pa'i nag gi rdzas rnam zhu zhing khol ba'i rlangs pa oM dang hUM la phog /
oM las bdus rtsi'i rgyun bab /
hUM las 'od zer phogs bcur 'phos pas /
de bzhin gshegs pa thams cad kyi ye shes kyi bdud rtsi bkug pa dang lhan gcig tu /
rdo rje zla ba oM dang bcas pa thod pa'i nang du l+nang bas /
ro mnyam du gyur te /
dri ma med pa'i ye shes kyi bdud rtsir gyur / /
oM AH hUM /
lan gsum brjod de nang mchod byin gyis brlabs /
oM AH bi g+hA na ta krid hUM /
oM shU nya da dz+nyA na b+dz+ra swA b+ha wa at+ma ko hM /
stong pa nyid du gyur /
stong pa'i ngang las a las byung ba'i thod pa yangs shing rgya che ba rnams kyi ang du hUM las byung ba'i mchod rdzas rnams rang bzhin stong pa rnam pa mchod rdzas byed las dbang po drug gi spyod yul du zag pa med pa'i bde ba khyad par can skyed par gyur /
oM arga AH hUM /
patyM /
puSh+pe /
d+hu pe /
a lo ke /
gan+d+he /
ne wai te /
shap+ta /
zhes mchod pa byin gyis brlabs /
gtor ma nang mchod ltar byin gyis brlabs /
rang gi thugs ka'i hUM las 'od zer 'phros /
shar lho bsil ba tshal nas ye shes kyi mgon po phyag drug pa 'khor dang bcas pa skad cig gis mdun gyi nam mkhar spyan drangs /
oM shI ma hA kA la ya sa pa ri wa ra e hye hi k+ShiM /
ring po nyer gcig brjod de /
mgon po 'khor dang bcas pa mdun gyi nam mkhar sbyan drangs ste bzhugs par bsam /
mgon po 'khor dang bcas pa rnams kyi ljags hUM las skyis pa'i rdo rje rtse gcig pa dmar po 'od gyi sbu gu can gyis gtor ma'i bcud thams cad drags te gsol bar gyur /
oM shI ma hA kA la ye sa pa ri wa ra i dam ba liM ta kha kha khA hi khA hi /
zhes pa lan gsum gyis gtor ma phul /
oM shI ma hA khA la ye sa pA ri wa ra ar+g+haM sogs kyis mchod| oM shI ma hA kA la ye sa pA ri wa ra oM AH hUM /
zhes nang mchod phul /
mthu stobs nus pa 'phreng las phun tshogs shing /
skad gcig dran pas bar chad thams cad sel| /
'du 'bral med par dngos grub ster mdzad pa'i / /
ye shes mgon po 'khor dang bcas la bsted / /
zhes pas bsted / /
oM b+dz+ra satwa sa ma ya + ma rnyed yogs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod par mdzod / /
bla ma mgon po dbyer med la / /
bdag ni gus pa'i skyabs su mchi / /
bdag gis sems can thams cad kyi / /
nyon mogs ma lus sel bar shog /
mgon po bla ma dbyer med la / /
bdag ni gus pa'i skyabs su mchi / /
bdag gis sems can thams cad kyi / /
bar chad ma lus sel bar shog /
bdag la dngos grub mchog stsol lags / /
ting nge 'dzin kun gyi 'bras bu stsol / /
sems can kun la ci 'dod pa'i / /
dngos grub bla na med pa stsol / /
ces 'dod don 'grub bar gsol ba gdabs /
'di ni rten dang lhan gcig tu / /
'gro ba'i don du bzhugs nas kyang /
nad med tshe dang dbang phyug dang / /
mchog rnams legs par bstsal du gsol / /
ces mdun gyi mgon po ten la brtan bzhugs bya /
rtsa rgyud bla ma rnams kyi bkra shis shog /
yi dam lha tshogs rnams kyi bkra shes shog /
@# / /
ma dang mkha' 'gro rnams kyi bkra shis shog /
chos skyongs sung ma rnams kyi bkra shis shog /
'bad dang rtsol ba mi dgos par / /
yid bzhin nor bu dpag bsam shing / /
sems cad re ba skong mdzad pa'i / /
bsam pa 'grub pa'i bkra shis shog /
nyin mo bde legs mtshan bde legs / /
nyi ma'i gung yang bde legs shing / /
nyin mtshan rtag tu bde legs pa'i / /
dkon mchog gsum gyi bkra shis shog /
ces shis ba brjod /
ces ba 'di ni sngon bsags legs spyang rgya mtsho'i mthu las rigs rus stobs 'byor gyis mngon par mtho zhing dam pa'i chos la dad brtson rnam d+ph+yod m+cog tu yangs pa'i rgyal sras bzhibs 'di lta bu zhig dgos bskul ba'i bka' stsal ltar 'jam dbyangs gong ma'i lung gis ko? hing phu'u shan bkang tshitA kau shrI lcang sgya hu thog thu zhes 'gong pas bong chos lha khang du grags par sbyar ba'i yi ge pa ni rab 'byams pa blo bzang nyi ma'o / /
bkra shis dpal sra 'dzam gling brgyan drug byon / /
bkra shis bar gyur cig / / / /

