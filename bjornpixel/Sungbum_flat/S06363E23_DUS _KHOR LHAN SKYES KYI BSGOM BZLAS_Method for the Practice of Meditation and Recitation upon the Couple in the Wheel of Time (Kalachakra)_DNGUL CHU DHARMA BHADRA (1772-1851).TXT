dus 'khor lhan skyes kyi bsgom bzlas bzhugs / /
! na maH shrI kA la tsa krA ya /
pal dus kyi 'khor lo lhan skyes kyi bsgom bzlas ni /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa 'di dag gis / /
'gro la phan phyir sangs rgyas 'grub par shog /
ces skyabs sems sngon du 'gro bas /
oM shU n+ya tA dz+nyA na badzra swa b+hA wa At+ma konya haM /
stong @# / /
pa nyid du gyur /
stong pa'i ngang las yaM raM waM laM las rlung me chu sa'i dkyil 'khor /
de'i steng du maM las rdo rje lhun po /
de'i dbus su padma zla nyi sgra gcan dus me'i gdan gyi steng du rang gi sems nyid hUM las rdo rje hUM gis mtshan pa /
de yongs su gyur pa las rang nyid dpal dus kyi 'khor lo sku mdog sngon po dr-i ma med pa'i 'od zer lnga 'phro ba /
zhal gcig phyag gnyis kyis rdo rje dang dril bu 'dzin pas yuM la 'khyud pa /
spyan gsum dang ldan pa /
ral pa'i gcod pan la sna tshogs rdo rje dang zla ba phyed pas mtshan pa /
rdo rje'i rgyan dang stag gi pags pa'i sham thabs grol ba phyag gnyis kyi mthe bong ser po /
mdzub mo dkar po /
gung mo dmar po /
ming med nag po /
mthe'u chung ljang gu /
sor mo rnams kyi tshigs kyi 'phreng ba dang po nag po /
gnyis pa dmar po /
gsum pa dkar po ste sor gdub rnams kyis mdzes shing 'od 'phro ba /
zhabs g.yas pa dmar po brkyangs pas 'dod lha dmar po dang /
g.yon pa dkar po bskums pas dbang phyug dkar po'i snying gnas mnan pa /
kha dog sna lnga pa'i me dpung gi dbus na bzhugs pa /
de'i pang na sna tshogs yum ser mo zhal gcig gnyis spyan gsum ma /
gri gug dang thod pa 'dzin pas yab la 'khyud pa /
zhabs g.yas bskums shing g.yon brkyangs pas yab la sbyor ba /
gcer mo dbu skra phyed grol zhing phyag rgya lngas brgyan pa /
yab yum gnyis ka'i dpral bar oM dkar po /
mgrin par AH dmar po /
thugs kar hUM sngon po /
lte bar ho ser po /
gtsug gtor tu haM ljang gu /
gsang bar k+Sha sngon pos mtshan par gyur /
rang gi thugs ka'i hUM las 'od zer 'phros /
rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
slar yang thugs ka'i hUM gi 'od zer gyis spyan drangs pa'i yum rnams kyis /
oM A I r-I U l-I pany+tsa d+hA tu baM shwa d+ha ni swA hA /
zhes bdud rtsi'i chus spyi bo nas dbang bskur /
yab la mi bskyod pa dang yum la rdo rje sems dpas rgyas btab par gyur /
ces bskyed la /
gan+d+haM| puSh+paM| d+hU paM| dI paM| ak+Sha taM /
nai wi dyeM /
lA syeM| hA syeM| pA tyeM| nr-i tyeM| gI tyeM| kA meM pU dzAM ku du ru swA hA /
zhes mchod /
stong nyid snying rje'i bdag nyid can / /
srid gsum skye dang 'jig pa med / /
shes dang shes bya gcig pa'i sku / /
dpal ldan dus 'khor la phyag 'tshal / /
zhes bstod /
rang gi thugs kar hUM gi mthar sngags kyis bskor ba las 'od zer 'phros /
don gnyis byas tshur thim /
spro ba dang bsdu ba'i mdzad pa can du ? gyur /
oM haMk+Shamalawaraya swA hA /
zhes bzla /
dge ba 'di yis myur du bdag /
dus kyi 'khor lo 'grub gyur nas / /
'gro ba gcig kyang ma lus pa / /
de yi sa la 'god par @# / /
shog ? |ces bsngo ba bya'o / /
zhes pa 'di yang dbang nod pa'i dam tshig bsrung pa'i rang gi ngag 'don du ban+de d+harma b+ha dras bris /
