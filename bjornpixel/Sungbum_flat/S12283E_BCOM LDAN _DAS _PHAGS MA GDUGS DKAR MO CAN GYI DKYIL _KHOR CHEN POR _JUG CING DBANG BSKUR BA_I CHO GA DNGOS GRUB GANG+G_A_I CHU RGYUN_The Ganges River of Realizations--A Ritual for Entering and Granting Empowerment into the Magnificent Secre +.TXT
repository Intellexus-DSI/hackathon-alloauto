@# / /
bcom ldan 'das 'phags ma gdugs dkar mo can gyi dkyil 'khor chen por 'jug cing dbang bskur ba'i cho ga dngos grub gang+gA'i chu rgyun ces bya ba bzhugs so / /
@## / /
lha mi'i 'dren pa bde gshegs ma lus pa'i / /
mthon mthing g.yas 'khyil gtsug tor las 'khrungs shing / /
gdon bgegs kun sel dngos grub stsol mdzad pa / /
mkhyen brtse nus mnga' gdugs dkar can la 'dud / /
rgyal kun gsang gsum sgrib bral ye shes gang / /
rgyal ba'i bstan pa spel slad dur smrig gi /
rgyal mtshan 'dzin pa'i dpal mnga' bshes gnyen gar / /
rgyal ba'i zhal skyin bla ma'i zhabs btud nas / /
'phags ma'i dkyil 'khor mchog tu smin byed tshul / /
brgyud ldan yongs 'dzin dam pa'i zhal lung bzhin / /
ma nor don gsal sbyor dngos rjes tshang ba'i / /
dbang bskur cho ga'i las rim 'dri bar bya /
'dir bcom ldan 'das 'phags ma gdugs dkar mo can gyi dkyil 'khor gyi @## / /
chog nyams su len pa la /
rang nyid kyi don gtso bor gyur pa bsnyen pa'i cho ga /
rang gzhan gnyi ga'i don dkyil 'khor bya ba'i rim pa gnyis /
dang po ni /
'di'i dbang thob cing dam tshig dang sdom pa la gnas pa'i sgrub pa pos khrus dang gtsang sbra la gnas pa'i sgo nas yid mthun gyi gnas su sku rten dang mchod gtor sogs yo byad rnams tshogs par byas la /
stan bde ba la lus rnam snang gi chos bdun ldan du 'khod de /
dge sems khyad par can gyi ngang nas 'di ltar nyams su blang bar bya'o / /
thal mo bkan pa las mdzub mo gnyis cung zad dkug pa mgo la bzhag nas /
oM sarba ta thA ga ta ut+b+ha wa ye swAhA /
zhes de bzhin gshegs pa'i rigs kyi dam rgya 'cha' /
oM sarba ta thA ga ta kA ya wA ka tsit+ta badzra pra Na me na sarba ta thA ga ta badzra pA da ban+da nAM ka ro mi /
phyogs bcu na bzhugs pa'i sangs rgyas dang byang chub sems dpa' thams cad la byang chub snying po la mchis kyi bar du bdag nyid dus thams cad du yong ye 'bul na /
sangs rgyas dang byang chub sems dpa' chen po rnams kyis bdag bzhes su gsol /
bdag la dngos grub bla na med pa stsal du gsol /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don bsgrub slad du / /
bdag gis byang chub sems bskyed do / /
phyogs bcu dag na bzhugs pa yi / /
sangs rgyas byang chub sems dpa' gson / /
bdag gis rdzogs pa'i byang chub phyir / /
deng nas byang chub sems bskyed do / /
ces skyabs 'gro sems bskyed nan tan du bya /
de nas tshogs zhing mchod pa ni /
rang nyid 'phags ma gdugs dkar mor gsal ba'i thugs kar zla ba'i dkyil 'khor la gnas pa'i gdugs dkar po gser gyi yu ba can gyi tog la oM yig gis mtshan pa'i 'od zer gyis bla ma dang gnyis su med pa'i 'phags ma gdugs dkar mo'i lha tshogs sangs rgyas dang byang chub sems dpa'i tshogs dang bcas pa mdun gyi nam mkhar spyan drangs /
'od zer rang gi snying gar thim /
gang gi drin gyis bde chen nyid /
ces sogs kyis bla ma dang /
mgon po thugs rje che ldan pa /
zhes sogs tshigs bcad gsum gyis dkon mchog gsum dang /
gzhon nu'i cha lugs 'chang ba po / /
zhes sogs tshigs bcad gsum gyis rigs gsum gyi bdag po dang /
rgyal ba kun gyi mtshan mchog gtsug tor nas /
zhes sogs kyis 'phags ma'i lha tshogs rnams la phyag bya /
mchod pa rnams oM traM ban+d+ha swAhAs bsangs /
@# / /
swa b+hA was sbyangs /
stong pa'i ngang las b+h+ruM las rin po che'i snod yangs shing rgya che ba rnams kyi nang du oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos| mar me /
dri /
zhal zas /
rol mo la sogs pa rnams dwangs shing thogs pa med pa nam mkha' dang mnyam pa zag pa med pa'i bde ba khyad par can bskyed par gyur /
oM ar+g+haM AHhUM /
de bzhin du sbyar te /
pA dyaM /
puSh+pe /
d+hU pe| a lo ke /
gan+d+he /
nai wi dya /
shap+ta AHhUM gis byin gyis brlab /
oM gu ru sarba ta thA ga toSh+NI Sha si tA ta pa tre sa pA ri wA ra ar+g+haM nas shap+ta pra tI ts+tsha hUM swAhA'i bar gyis mchod /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stongs bar du legs bzhugs nas / /
'gro la chos kyi 'khor lo bskor du gsol / /
bdag gzhan dge ba byang chub phyir bsngo'o / /
sems can thams cad bde ba dang bde ba'i rgyu dang ldan par gyur cig /
sems can thams cad sdug bsngal dang sdug bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang dang bral ba'i btang snyoms tshad med la sems gnas par gyur cig /
ces tshad med bzhi dang byang chub kyi sems rgyud dang 'dres nges bsgoms nas /
tshogs zhing rnams rang la thim pas byin gyis brlabs par bsam /
de nas sgom bzlas dngos la 'jug tshul ni /
rang gi sems hUM yig tu gyur pa las 'od zer phyogs bcur 'phros pas rdo rje'i sa gzhi r+wa ba gur bla re me ri rab tu 'bar ba dang bcas pas bskor bar gyur /
oM swa b+hA wa shud+d+haHsarba d+harmAHswa b+hA wa shud+d+honyahaM /
de ltar bdag gi de kho na nyid don dam par spros pa thams cad dang bral ba ji ltar yin pa de bzhin du lha'i de kho na nyid kyang de bzhin yin pas /
de gnyis chu dang 'o ma 'dres pa bzhin du rnam par mi rtog pa'i snang ba'i sgo de nyid du bdag dang lha'i de kho na nyid dbyer mi phyed par gyur /
stong pa'i ngang las oM sarba ta thA ga toSh+NI Sha si tA ta pa tre hUM phaT swAhA /
zhes pa'i sngags kyi gdangs gyi rnam par nam mkha' la grag par gyur /
bdag dang lha'i de kho na nyid dbyer mi phyed pa'i rnam pa can gyi rang gi sems zla ba'i dkyil 'khor du gyur? pa'i steng du /
sngags kyi gdangs kyi rnam par nam mkha' la grag pa de shin tu dag pa'i dngul chu gser gyi bye ma la zhen pa ltar yig 'bru bris pa'i rnam pa can du 'khod pa yongs su gyur pa las /
gdugs dkar po'i tog la oM yig gis mtshan pa'i mthar oM sarba ta thA ga toSh+NI Sha si tA ta pa tre hUM phaT swAhA /
zhes pas mtshan par gyur /
zla ba phyag mtshan sngags dang bcas pa las 'od zer sna tshogs byung ba'i rtse mo la gdugs dkar mo can gyi lha'i gzugs dpag tu med pa byung nas nam mkha'i dbyings thams cad @# / /
khyab par byas /
rgyal ba thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams tshim par byas nas /
lha'i sku dang bcas pa'i 'od zer slar log rang gi sems zla ba'i dkyil 'khor phyag mtshan sngags dang bcas pa la zhugs pa yongs su gyur pa las /
rang nyid bcom ldan 'das ma gdugs dkar po can rdo rje gtsug tor phyir bzlog pa chen mo /
sprul pa'i dbu stong mnga' ba /
phyag stong mnga' ba /
spyan bye ba brgya stong mnga' ba /
mi phyed 'bar ba'i mtshan rtags can /
rdo rje yangs pa chen mo /
sa gsum gyi dkyil 'khor la mnga'? mdzad ma /
sku mdog dkar mo sgeg pa dang dpa' ba'i nyams can gyi rtsa zhal nyis brgya dkar po /
'jigs su rung ba dang rgod pa'i nyams can gyi g.yas zhal nyis brgya ser po /
gshe ba dang rngams pa'i nyams can gyi rgyab zhal nyis brgya dmar po /
snying rje ba dang zhi ba'i nyams can gyi g.yon zhal nyis brgya ljang gu /
ngo mtshar ba dang drag po'i nyams can gyi steng zhal nyis brgya sngon po /
zhal re re yang spyan gsum dang ldan zhing /
dbu re re la khro bo'i rdo rje 'bar bas mtshan pa /
dbu'i steng du gdung bdun /
bde gshegs bcu sogs yang dag par rdzogs pa'i sangs rgyas bye ba phrag bdun gyi cod pan 'chang ba /
phyag g.yas g.yon gyi dang pos 'khor lo dang bcas pa'i skyabs sbyin dang /
mda' dang bcas pa'i gdugs dkar po'i yu ba thugs kar 'dzin cing /
g.yas g.yon gyi phyag lhag ma dgu bcu rtsa dgu na 'khor lo dang mda' /
g.yas kyi lhag ma bzhi brgyas rdo rje rin po che padma sna tshogs rdo rje rnams brgya phrag re re 'dzin cing /
g.yon gyi phyag lhag ma bzhi brgyas gzhu dang ral gri zhags pa lcags kyu rnams brgya phrag re re 'dzin pa /
rin po che'i rgyan sna tshogs kyis brgyan cing /
dar gyi stod g.yogs dang smad g.yogs mdzes par gsol ba /
zhabs g.yas lnga brgya brkyangs pas rgyal po'i chad pa'i 'jigs pa la sogs pa 'jigs pa chen po thams cad gnon par mdzad cing /
g.yon lnga brgya bskums pas mdangs 'phrog pa la sogs pa'i gdon thams cad 'joms par mdzad pa /
sku'i cha thams cad la zur gyis blta ba dang /
cher bgrad pa dang /
glog ltar 'gyu ba dang /
drag tu gzer ba la sogs pa'i spyan bye ba brgya stong mnga' ba /
gar gyi nyams dgu dang ldan zhing /
ba spu'i bu ga thams cad nas bskal pa'i me lta bu'i rdo rje'i me 'od rab tu 'bar bas sa gsum gyi dkyil 'khor rgyas par 'gengs pas sems can thams cad 'jigs pa ma lus pa las skyob pa'i bdag nyid can du gyur /
de'i thugs kar pad nyi'i steng du gzhan gyis mi thub ma nag mo zhal gcig phyag gnyis kyi g.yas rdo rje dang /
g.yon @# / /
sdigs mdzub mdzad pa /
rin po che'i rgyan gyis brgyan cing g.yon brkyang gi stabs kyis bzhugs pa /
spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AHsa mtshan pa /
thugs kar hUM las rdo rje sngon po'i lte bar hUM gis mtshan pa /
oM sarba ta thA ga ta ut+b+ha wa ye swAhA /
zhes de bzhin gshegs pa'i rigs kyi dam rgya gnas lngar reg la byin gyis brlab /
rang gi snying ga'i ting nge 'dzin sems dpa'i 'od zer gyis rang bzhin gyi gnas nas 'phags ma gdugs dkar can sangs rgyas dang byang chub sems dpa'i tshogs dang bcas pa spyan drangs /
oM sarba ta thA ga toSh+NI Sha sI tA ta pa tre sa pA ri wA ra ar+g+haM pra hI ts+tsha hUM swAhA /
zhes mchod yon 'bul /
dzaHhUM baM hoH rang dang gnyis su med par gyur /
slar yang thugs ka'i ting nge 'dzin sems dpa' las 'od zer 'phros dbang gi lha rnams spyan drangs /
oM sarba ta thA ga ta ar+g+haM sogs kyis mchod /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis| |de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu gnas pa yongs su gyur pa las rnam par snang mdzad sprul sku'i rnam pa can gyis dbu brgyan cing /
dbang gi lha rnams kyang rang la thim par gyur /
mchod pa gong ltar byin gyis brlabs la /
rang gi snying ga nas spros pa'i mchod pa'i lha mo rnams kyis mchod par bsams nas /
oM sarba ta thA ga toSh+NI Sha si tA ta pa tre sa pA ri wA ra ar+g+haM nas shap+ta pra tI ts+tsha hUM swAhA'i bar gyi sngags dang phyag rgya dang bcas pas mchod /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
sprul pa'i dbu dang phyag ni stong mnga' zhing / /
bye ba brgya stong spyan ldan dpal mo gang / /
phas rgol 'joms la thogs med mthu ldan pa / /
mi phyed 'bar ba'i rtags can de la 'dud / /
dug dang mtshon dang rgyal po'i gnod pa sogs / /
'di phyi'i gnod pa thams cad rab bsal nas / /
phun tshogs go 'phang thams cad stsol mdzad pa / /
bcom ldan 'das ma khyod la phyag 'tshal lo / /
zhes brjod /
de nas rang 'phags mar bsgoms pa la gsal snang dang nga rgyal ci thon bya zhing /
lhag par rang gi thugs ka'i 'phags ma ting nge 'dzin sems dpa' dang bcas pa la ci nus su mnyam par 'jog pa dang /
dmigs pa lha'i sku la dmigs nas rnam pa rang bzhin med pa'i stong nyid kyi 'dzin stangs shugs drag tu bskyangs te zab gsal gnyis med kyi lha'i rnal @# / /
'byor rtse gcig tu bsgom /
bsgoms pas skyon thugs bskul ba'i bzlas pa la 'jug ste /
rang gi thugs ka'i ting nge 'dzin sems dpa'i mtha' skor du gzungs kyis bskor ba'i yig 'bru rnams las 'od zer 'phro 'dus don gnyis byas /
khyer so gsum gyi rnal 'byor dang ldan pas /
tadya thA /
oM a na le a na le /
kha sa me kha sa me /
bai ra bai ra /
sau me sau me /
sarba bud+d+ha ad+hi ShTHA na ad+hi ShTHi te swAhA /
oM sarba ta thA ga toSh+NI Sha si tA ta pa tre hUM phaT /
hUM ma ma hUM ni swAhA /
zhes pa'i sngags brgya stong sogs ci nus bzla /
yig brgya brjod /
grangs ni khri tsho gcig gis chog go /
thun mthar mchod bstod mdor bsdus bya /
legs grub kyi gtor ma'i cho ga rim par phye ba las /
sgrub pa pos bshos kyi mchod pa ma phul na rtsub cing mdog ngan ba? dang /
bzles? pas gdung ba dang /
rnam rtog mang po byung ba dang /
lha mi 'grub cing bgegs kyis zil gyis gnon par 'gyur bas /
dus tshigs rnams la ci 'byor ba'i bshos 'bul ba la nan tan bya bar gsungs pas /
thun thams cad kyi mthar gtor ma phul na legs pas /
gtor ma 'bul tshul ni /
gtor ma bsangs sbyangs /
stong pa'i ngang las b+h+ruM las rin po che'i snod yangs shing rgya che ba'i nang du gtor ma phul du byung ba'i lha rdzas su gyur /
oM AHhUM /
lan gsum gyis byin gyis brlab /
bcom ldan 'das ma'i ljags rdo rje'i 'od zer gyi spu gus drangs te gsol bar bsams la /
oM sarba ta thA ga toSh+NI Sha si tA ta pa tre sa pA ri wA ra ba liM pra tI ts+tsha ye swAhA /
zhes pa gsum mam bdun la sogs pas 'bul /
ar+g+haM sogs kyis mchod /
'dod yon lnga ldan zag med kyi / /
bdud rtsi rgya mtsho'i mchod gtor 'di / /
bcom ldan 'phags ma gdugs dkar gyi / /
lha tshogs 'khor dang bcas la 'bul / /
bzhes nas bdag dang 'gro kun la / /
mchog dang thun mong dngos grub stsol /
'phags ma 'di'i bka' sdod mgon po legs ldan la mchod gtor 'bul tshul ni /
mchod gtor rnams bya rgyud ltar byin gyis brlabs la /
rang gi mdun du sna tshogs padma dang nyi ma'i steng du mgon po legs ldan sgu mdog mthing nag rab tu khros pa'i nyams can /
zhal gcig phyag gnyis pa g.yas bde chen 'phyar zhing /
g.yon zhags pa bsnams pas dgra bgegs thams cad 'gugs shing 'ching ba /
zhabs g.yas bskum zhing g.yon brkyangs pa'i stabs kyis me dpung 'bar ba'i dbus na bzhugs pa'i spyi bor oM /
mgrin par AH thugs kar hUM gis mtshan pa /
rang gi thugs ka nas 'od 'phros pas ye shes pa spyan drangs /
dzaHhUM baM hoH gnyis su med par gyur /
oM badzra ar+g+haM sogs kyis mchod /
mgon po legs ldan gyi ljags rdo rje'i spu gus gtor ma'i bcud thams cad drangs te gsol bar gyur par bsams la /
oM mahA kA la mA tri ga Na sa pA ri wA ra i daM ba liM ta kha kha khA hi khA hi hUM phaT swAhA /
zhes pa gsum gyis 'bul /
ar+g+haM sogs kyis mchod /
'dod yon lnga ldan zag med kyi / /
bdud rtsi rgya mtsho'i mchod gtor 'di / /
mgon po 'khor dang @# / /
bcas la 'bul / /
bzhes nas zhi rgyas dbang drag gi /
'phrin las ma lus bsgrub tu gsol /
zhes 'phrin las bcol /
hUM srin po'i gzugs kyis gdug pa can / /
tshar gcod byang chub sems dpa' che / /
grong khyer sum brtsegs 'jig byed pa / /
legs ldan 'khor dang bcas la bstod /
ces bstod /
lhag pa dang ni chad pa dang / /
cho ga'i yan lag nyams pa dang / /
bdag gi brjed ngas ci mchis pa / /
de yang bzod par mdzad du gsol / /
ma rnyed yongs su ma shes dang / /
gang yang nus pa ma mchis pa / /
'dir ni bya ba gang bgyis pa / /
de kun khyod kyis bzod mdzad rigs /
zhes nongs pa bzod par gsol /
dge ba 'di yis myur du bdag /
'phags ma gdugs dkar 'grub gyur nas / /
'gro ba gcig kyang ma lus pa / /
de yi sa la 'god par shog /
ces dang /
bcom ldan 'das ma bdag dang sems can thams cad la mchog dang thun mong gi dngos grub ma lus pa stsal du gsol /
khyad par du'ang phyi nang gi par du gcod pa thams cad nye bar zhi nas /
bla na med pa'i byang chub da lta nyid du thob par mdzad du gsol /
zhes 'dod don la gsol ba gdab /
bsnyen pa tshul bzhin byed par 'dod pas bya rgyud kyi spang blang gi zhib cha rdo rje 'chang chen po'i lam gyi rim pa las shes par bya'o / /
gnyis pa ni /
rdul tshon dang ras bris kyi dkyil 'khor gnyis las dang po las dang po bas bsgrub dka' bas 'dir dam pa gong ma phal che bas phyag bzhes su mdzad bzhin pa ras bris kyi dbang du byas te 'bri ba la /
sta gon gyi cho ga dang /
dngos gzhi'i cho ga gtis /
dang po la /
bum pa sta gon dang /
slob ma sta gon gnyis /
dang po ni /
rnam bum mtshan nyid dang ldan pa dang /
las bum gnyis legs par bkrus te gu gul kyis bdug /
yungs kar gyis brab? /
dar ram ras kyi mgul chings zung prog? gsum pa'i tshul du dkri zhing me tog gi phreng ba'ang 'ching /
oM badzra she kha ru Da ma Da di sha ban+d+ha hUM /
zhes brjod cing srad bu dkar po bdun gyis mgul chings kyi steng nas dkri /
rta glang dang bong bu sogs kyis ma bgrod pa'i chu gtsang ma srog chags med pa dri bzang dang bsres pas ran par dgang /
gser /
dngul /
mu tig /
byu ru /
mu men te rin po che lnga /
nas /
'bras /
gro /
sran ma /
til te 'bru lnga /
sbrang /
ka ra /
zho /
'o ma /
mar te phyi'i bdud rtsi lnga /
sle tres /
kaN+Da ka ri /
dbang lag |rgya mtsho'i wu ba /
shu dag ste sman lda /
tsan dan dkar dmar /
dzA ti /
ga bur /
gur gum ste dri lnga rnams la rim pa bzhin /
oM pany+tsa rat+na AHhUM /
oM pany+tsa be ga AHhUM /
oM pany+tsa a mr-i te AHhUM /
oM pany+tsa b+he Sha dze AHhUM /
oM pany+tsa gan+d+he AHhUM /
zhes bzlas pas byin gyis brlabs nas gzhug cing /
'bras bu can gyi shing gis kha brgyan /
dkyil 'khor gang du bsham rgyu'i stegs kyi khar ku sha'i gdan la rnam rgyal bum pa g.yas dang /
las bum g.yon du mdun rang la bstan nas bkod /
mdun du mchod pa lha grangs dang mnyam pa sogs ci 'byor ba bsham /
rnam rgyas gyi steng du hUM gis bsngags pa'i dung chos kyi nang du phyi'i bdud rtsi lnga dang dri bzang gi chu blug pa dang /
de'i khar gzungs thag dang me tog gi phreng ba bcings pa'i rdo rje bzhag /
de ltar 'du byas nas bum pa rnams la /
@# / /
oM traM ban+d+has bsangs /
oM swa b+hA wa shud+d+haHsarba d+harmAHswa b+hA wa shud+d+honyahaM /
bum pa stong pa nyid du gyur /
stong pa'i ngang las baM baM las byung ba'i rin po che'i bum pa dkar po /
lto ba che ba /
mgrin pa ring ba /
mchu 'phyang ba la sogs pa mtshan nyid thams cad dang ldan par gyur /
oM tap+te tap+te mahA tap+te swAhA /
lha'i chu bo gang+gA dang bum pa'i chu dbyer mi phyed par gyur /
rnam rgyal bum pa'i dbus su sna tshogs padma 'dab ma brgyad pa'i lte ba dang /
'dab ma rnams kyi steng dang /
de'i phyi rol gyi mtshams bzhir sna tshogs padma dang zla ba'i gdan /
phyi'i phyogs bzhir sna tshogs padma dang nyi ma'i gdan /
oM sarba ta thA ga toSh+NI Sha si tA ta pa tre hUM phaT swAhA /
zhes pa'i sngags kyi gdangs kyi rnam pa nam mkha' la grag par gyur /
zla ba'i steng du sdags kyi gdangs kyi rnam pa nam mkha' la grag pa de shin tu dag pa'i dngul chu gser gyi bye ma la zhen pa ltar yig 'bru bris pa'i rnam pa can du 'khod pa yongs su gyur pa las /
gdugs dkar po'i tog la oM yig gis mtshan pa'i mthar /
oM sarba ta thA ga toSh+NI Sha si tA ta pa tre hUM phaT swAhA /
zhes pas mtshan par gyur /
zla ba phyag mtshan sngags dang bcas pa las 'od zer sna tshogs byung ba'i rtse mo la gdugs dkar mo can gyi lha'i gzugs dpag tu med pa byung nas nam mkha'i dbyings thams cad khyab par byas /
rgyal ba thams cad la mchod pa'i sbrin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams bde bas tshim par byas nas /
lha'i sku dang bcas pa'i 'od zer slar log zla ba'i dkyil 'khor phyag mtshan sngags dang bcas pa la zhugs pa yongs su gyur pa las /
dbus su bcom ldan 'das 'phags ma gdugs dkar mo can zhes pa nas /
bdag nyid can du gyur /
shar gyi bad 'dab la gtum chen ma zhes pa nas /
smad g.yogs bzang po bsnams pa'o /
zhes pa'i bar 'og nas 'byung ba ltar gtso 'khor tshang ma bskyed /
las bum gyi nang du padma dang nyi ma'i gdan la hUM dang ral gri las khro bo mi g.yo ba mthing nag zhal gcig phyag gnyis pa /
g.yas ral gri 'phyar zhing /
g.yon zhags pa dang bcas pa'i sdigs mdzub thugs kar mdzad pa /
dar sngon po'i stod g.yogs dang stag gi pags pa'i sham thams can /
khro bo'i nyams thams cad dang ldan pa /
g.yas bskum g.yon brkyang gis bzhugs pa /
gtso 'khor thams cad kyi spyi bor oM las 'khor lo dkar po'i lte bar oM gyis mtshan pa /
mgrin par AHlas padma dmar po'i lte bar AHsa mtshan pa /
thugs kar hUM las rdo rje sngon po'i lte bar hUM gis mtshan pa /
oM sarba ta thA ga ta udb+ha wa ye swAhA /
zhes gnas lngar de bzhin gshegs pa'i rigs kyi dam rgya 'cha' /
rang gi thugs ka'i hUM las 'od 'phros /
'phags ma @# / /
gdugs dkar can gyi lha tshogs thams cad spyan drangs /
oM sarba ta thA ga toSh+NI Sha si tA ta pa tre sa pA ri wAr ar+g+haM pra tI ts+tsha swAhA /
zhes mchod yon 'bul /
dzaHhUM baM hoH dam tshig pa so so dang gnyis su med par gyur /
slar yang thugs ka'i ting nge 'dzin sems dpa' las 'od zer 'phros /
dbang gi lha rnams spyan drangs /
oM sarba ta thA ga ta ar+g+haM sogs kyis mchod /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu gnas pa yongs su gyur pa las /
gtso mo la rnam par snang mdzad dang /
'khor rnams la gtso mos dbu brkyan? cing mi g.yo ba la mi bskyod pas dbu brgyan par gyur /
de nas mchod pa byin kyis? brlabs la /
mchod phreng tshigs bcad sngags dang bcas pa'am /
bsdu na /
oM sarba ta thA ga ta ar+g+haM nas shap+ta pra tI ts+tsha hUM swAhA /
zhes pa'i bar gyis mchod /
de nas rnam rgyal bum pa'i lta la /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
gtum chen ma sogs bcu drug phyag rgya'i 'khor / /
gdug pa 'dul ba'i las la thogs med pas / /
nag po'i sde rnams rdul du brlag mdzad pa'i / /
rig sngags lha mo'i tshogs la phyag 'tshal lo / /
zhes dang /
las bum gyi lha la /
sku mdog sngon po ral gri zhags pa 'dzin / /
g.yas bskum g.yon brkyangs bdud bzhi rab tu 'joms / /
ma g.yo mi g.yo g.yo ba mi mnga' ba'i / /
bcom ldan mi g.yo mgon la phyag 'tshal lo / /
zhes bstod /
dung chos kyi chu la /
oM badzra u da ka hUM dang /
oM AH hUM lan bdun bzlas nas /
dung chos kyi chu ye shes kyi bdud rtsir byas pa'i rdo rje'i rdul phra rab kyi rang bzhin du gyur par bsam /
de nas hUM zhes brjod cing gzungs thag me tog dang bcas pa lag pa g.yon pa'i khu tshur gyis bzung /
lag pa g.yas pas phreng ba bzung la /
rang gi thugs ka nas 'od zer 'phros pa gzungs thag la 'khril te song bas /
bum pa'i lha rnams kyi thugs rgyud bskul /
bum nang gi lha'i thugs ka'i sa bon las 'od zer 'phros /
snod bcud sbyong ba dang sangs rgyas byang sems thams cad mchod pas mnyes par byas nas /
de rnams kyi byin rlabs thams cad spyan drangs bum chu la thim zhing /
bum nang gi lha'i sku dang sngags phreng las kyang nyes pa dang sdig sgrib sel ba'i bdud rtsi babs pa bum chu dang ro gcig tu gyur par bsams la /
tadya thA /
oM a na le a na le /
kha sa me kha sa me /
bai ra bai ra /
sau me so me /
sarba bud+d+ha a tiShTHA na a tiShTHI te swAhA /
@# / /
oM sarba ta thA ga toSh+NI Sha si tA ta pa tre hUM phaT /
hUM ma ma hUM ni swAhA /
zhes gzungs brgya rtsa las mi nyung ba bzla /
de nas gzungs rdor las bum gyi khar sbos la /
oM tsan+Da mahA to Sha na hUM phaT /
ces brgya rtsa bzla /
thun mong du yi ge gsum ci 'grub dang /
yig brgya lan gsum bzlas la gzungs thag bsdu /
oM sarba ta thA ga toSh+NI Sha si? tA ta pa tre hUM phaT swAhA /
zhes dang /
hUM bdun brjod cing bum pa gnyis su mchod yon 'bul /
oM tsan+Da mahA ro Sha na hUM phaT kyis sum pa gnyis su me tog dkar po gsum gsum 'bul /
oM sarba ta thA ga ta puSh+pe nas /
shap+ta'i bar gyis mchod /
las sngags brjod cing bsang chus bum pa rnams la g.yas skor gyis bsangs te /
ji srid dkyil 'khor chen po'i bya ba rnams mthar ma phyin gyi bar du bgegs rnam par bzlog pa'i 'phrin las mdzod cig /
ces las kyi lha la 'phrin las bcol /
de nas mchod bstod mgor? bsdus byas nas bzod par gsol te /
bum pa'i lha'i ye shes pa rang bzhin gyi gnas su gshegs /
dam tshig pa zhu ba las bum pa'i chu'i rnam par gyur /
ces brjod cing mos la rnam rgyal bum pa rten khebs? sogs kyis g.yogs te gnas dben par sba zhing /
las bum bsang btor? gyi don du rang gi nye? sogs? su 'jog? /
bum pa rnams la dkyil 'khor gyi bya ba ma? zin? bar nying? re? bzhin mchod bstod bzlas pa snga ma bzhin tshar re ma chag pa bya'o / /
gnyis? pa slob ma lha gon pa lda? /
kun slong? 'chos shing gtso mor? bskyed pa /
gsol ba gang? bcing? 'don? du gzhug pa /
sdom pa gsung? zhing ? phyin? gyis? brlab pa /
so shing? 'dor? ? ? chu sogs gsum sbyin pa /
spro ba bskyed cing bsrungs te rmi lam brtag par gdams pa'o / /
dang po ni /
mtshan nyid dang ldan pa'i slob ma rnams khrus byas shing gos gsar ba bgos nas 'khor pa la me tog bkye bsdu bya /
sta gon gyi rim pa rnams zhu ba'i yon du maN+Dal dbul du gzhug /
pus mo btsugs /
snyim pa me tog dang bcas pas thal mo sbyar ba la sngon 'gro'i spyi bye brag gi chos bshad ji ltar 'tsham pa dang khyad par du /
la la gsang sngags sgrub don gnyer / /
'di na dkyil 'khor 'jug bar byed / /
bsod nams 'dod pas de las gzhan / /
gzhan dag 'jig rten gzhan don gnyer / /
'jig rten pha rol don gnyer ba'i / /
dad pa mang du byed pa yi / /
blo ldan dkyil 'khor 'jug bya yis / /
tshe 'di'i 'bras bu 'dod mi bya| |tshe 'di 'dod par gyur pa la / /
'jig rten pha rol don mi 'gyur / /
'jig rten pha rol don gnyer skyes / /
'jig rten 'di yi 'bras bu rgyas /
zhes gsang ba spyi rgyud nas byung ba 'di nyid kyi don gang zag la la tshe 'di'i phun tshogs don du gnyer bas /
gsang sngags kyi las sgrub par 'dod nas de'i ched dkyil 'khor du 'jug pa dang /
yang gang zag gi rigs 'ga' zhig phyi mar phan pa'i bsod nams 'dod nas de'i phyir dkyil 'khor du 'jug pa dang /
la la 'jig rten las gzhan sangs rgyas kyi go 'phang thob par 'dod nas de'i ched dkyil 'khor du 'jug pa gsum yod pa las snga ma gnyis ltar mi bya bar /
phyi ma ltar bya dgos pa'i tshul bshad nas slob ma gzhan don dang byang chub 'dod pa'i sems bskyed du bcug nas kun slong 'chos pa shin tu gal che ste bsam pa 'di@# / /
tshig tsam du song na theg chen pa yang tshig tsam du 'gro ba'i phyir ro / /
de nas slob ma gtso mor bskyed pa ni /
bsang chu gtor ba dang mnyam du /
oM tsaN+Da mahA ro Sha na hUM phaT /
ces pas bsangs /
slob ma rnams skad cig gis 'phags ma gdugs dkar mo zhal gcig phyag gnyis pa'i rnam pa can du gyur /
ces brjod cing bsam /
gnyis pa ni /
slob ma la gsol 'debs kyi tshig don bshad nas de rnams dran bzhin pa'i sgo nas dkyil 'khor gyi shar sgo'i phyi rol du gnas pas gsol ba 'debs par mos su bcug ste /
dga' chen khyod bdag ston pa pas / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid stsal du gsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag ni bdag la stsol / /
thar pa chen po'i grong mchog tu / /
mgon pos bdag ni gzhug par bgyi /
zhes pa lan gsum rjes zlos kyis gsol ba gdab /
de nas /
bu tshur shog cig theg chen po / /
gsang sngags spyod tshul cho ga ni / /
khyod la yang dag bstan par bya / /
khyod ni tshul chen snod yin gyi / /
sku gsung thugs kyi rdo rje can / /
dus gsum 'byung ba'i sangs rgyas rnams / /
rdo rje sngags kyi mthu yis ni / /
ye shes mnyam med yang dag brnyes / /
gsang sngags sbyor ba mnyam med pa / /
gang gis shAkya seng+ge sogs / /
mchog rnams kyis ni bdud kyi sde / /
mi bzang chen po stobs chen bcom / /
'jig rten rjes 'jug rtogs nas ni / /
'khor lo bskor nas mya ngan 'das / /
de bas kun mkhyen thob bya'i phyir / /
bu yis blo gros 'di gyis shig /
ces tshigs bcad 'di rnams kyi don bshad nas sngags la mos pa brtan po 'dzin du 'jug go /
gsum pa la /
byang chub sems dpa'i sdom pa gzung ba ni /
mdun gyi nam mkhar dkyil 'khor gyi lha la sogs pa'i rgyal ba sras bcas thams cad bzhugs par mos su bcug nas /
bla ma dang lha tshogs kyi spyan sngar skyabs 'gro dang sdig bshags yi rang rnams sngon du 'gro ba'i sgo nas sems can thams cad kyi don du rdzogs pa'i byang chub thob 'dod kyi smon sems gzung ba dang /
byang chub sems dpa'i sdom pa blangs nas /
rgyal sras kyi spyod pa mtha' dag la byang chub ma thob kyi bar du bslab par bya snyam pa'i sdom pa gzung ba dang srung 'dod bskyed pa sogs brda sprod nges byas nas /
dkon mchog gsum la bdag skyabs mchi / /
zhes pa nas /
'gro la phan phyir sangs rgyas 'grub par shog /
ces pa'i bar lan gsum gyis byang sdom 'dzin du gzhug cing lan gsum pa'i mthar byang? sdom skyes pa'i thob dus kyang go bar bya /
byin gyis brlab pa ni /
las sngags brjod pa dang mnyam du bsang chu gtor la bsrung /
slob ma rnams kyi snying gar rdo rje nag po rtse lnga pa'i lte bar nyi ma la hUM nag po /
mgrin par padma dmar po 'dab ma brgyad pa'i lte bar zla ba la AHdmar po /
spyi bor 'khor lo dkar po rtsibs brgyad pa'i lte bar zla ba la oM dkar pos mtshan par gyur /
ces brjod cing bsams nas slob ma'i snying ga /
mgrin pa /
spyi bo rnams su rdo rje dang bcas pa'i khu tshur @# / /
g.yas pas dri'i chu byug cing /
hUM AHoM /
zhes brjod la gnas gsum byin gyis brlab /
de nas /
slob ma lhar gsal ba'i sgo gsum rdo rje gsum gyi ngo bor byin gyis brlabs nas mchod yul du byas pa la /
dbu la me tog /
shangs la bdug spos /
mdun nam spyan la mar me /
snying gar dri'i byug pa phul bar mos te mchod pa de bzhi rim pa bzhin /
badzra puSh+pe /
badzra d+hu pe /
badzra A lo ke /
badzra gan+d+he /
zhes brjod pa'i sgo nas 'bul / /
bzhi pa ni /
so shing 'dor ba'i gnas rgyar khru bzhi pa /
dbyibs gru bzhi pa'i dkyil 'khor la ba lci sogs kyis srab 'thug pa'i ko ba tsam byugs /
so shing 'o ma can gyi shing ha cang sbom phra'i skyon dang bral ba drang shing srog chags med pa ma gas pa rma med pa mgo mjug mnyam pa sor bcu gnyis pa'i tshad can dri bzang gi chus bkru zhing bdug pas bdugs /
rtse mor me tog bcings pa la bla mas /
oM tsaN+Da mahA ro Sha na hUM phaT /
ces bzlas te kha byang du phyogs pas slob ma'i lag pa thal mo sbyar ba'i bar du byin la des byang ngam shar du phyogs te /
oM badzra hA sa haM /
zhes brjod cing rtse mo nas 'chos te mig steng du lta bas dkyil 'khor gyi steng du ltos pa med par 'dor du gzhug /
so shing gi mgo gang du bstan pa la brtags nas dngos grub 'di 'grub ces brda' sprod /
de nas /
baM las skyes pa'i chu /
baM bzlas pa kha bshal ba'i phyir byin te kha bshal du bcug /
de nas las sngags lan bdun bzlas pa'i dri zhim po'i chu khyor ba gsum /
oM hrIHbi shud+d+ha d+harma sarba pA pa ni tsa a sya sarba bi kalpAn a pa na ya hUM /
zhes brjod nas byin /
de nas /
bkra shis pa'i rmi lam mi 'khrul ba'i ched du ku sha mang ba rtse mo ma nyams pa /
hUM las byung ba'i ku sha /
hUM zhes byin gyis brlabs pa stan du 'ding ba'i don dang /
ku sha nyung ba /
d+h+riHlas byung ba'i ku sha /
d+hIHzhes dang /
las sngags bzlas nas sngas kyi don du slob ma'i lag pa thal mo sbyar ba'i bar /
oM badzra tIk+Sh+Na baM /
zhes pa'i sngags brjod nas byin /
de nas /
hUM las byung ba'i skud pa dmar po slob ma'i lus tshad gsum bltab la mdud pa gsum brgyab ste /
oM bud+d+ha mai tri rak+Sha rak+Sha sarbA na swAhA /
zhes brjod cing slob ma'i dpung pa g.yon par bla ma rang nyid kyis phyag len ltar bcings nas lag pa g.yas pas mdung mtshams su dri'i thig le bya'o / /
lnga pa ni /
'jig rten du ni kun mkhyen rnams / /
res 'ga' 'byung ngam mi 'byung srid / /
u dum wA ra'i me tog bzhin / /
brgya lam yang ni res 'ga' zhig |gang gis sems can mnyam med don / /
mya ngan mi 'da' byed par nus / /
gsang sngags spyod pa'i tshul 'byung ba / /
de bas kyang ni shin tu dkon / /
bskal ba bye ba du ma ru / /
sdig pa gang zhig sngon? byas pa / /
dkyil 'khor 'di 'dra mthong ba yis / /
de dag thams cad zad 'gyur na / /
grags pa mtha' yas sngags spyod pa'i / /
tshul la gnas pa smos ci dgos / /
skyob pa'i gsang sngags bzlas na ni / /
go 'phang bla na med par 'gyur / /
spyod mchog 'di la gang rnams kyi / /
blo gros shin tu dri ma med / /
de rnams kyis ni sdug bsngal kun / /
'byung ba'i ngan 'gro yang dag zhi / /
bdag nyid chen po khyed rnams kyis / /
de ring rnyed pa mnyam med rnyed / /
gang gis khyed @# / /
rnams rgyal ba kun / /
bdag nyid chen po sras bcas kyis / /
bstan 'di kun la yongs su bzung / /
gnas pa skye bar 'gyur ba ni / /
de yis khyed rnams theg chen la / /
legs par skye ba nyid du gyur| |theg pa chen po cher 'byung ba'i / /
lam mchog 'di ni dpal dang ldan / /
gang gis khyed rnams 'gro 'gyur bas / /
de bzhin gshegs par 'gyur ba yin /
zhes pa'i don bshad nas spro ba bskyed par bya'o / /
de nas slob ma rnams la bsang chu gtor ba dang mnyam du las sngags bzla bas bsrung /
sngags de slob ma la bzlas pa'i don du byin la /
khyed rnams kyis ku sha che ba stan dang chung ba sngas su bcug nas /
shar phyogs su mgo bstan seng ge'i nyal stabs kyis nyal ba'i mtshan mo la thun bzhir byas pa'i tha ma tho rangs kyi char rmi lam gang byung ba de nyid ma brjed par byos la /
nangs par nga? la smros shig ces pa lta bus rmi lam brtag par gdams la /
slob mas sta gon thob pa'i gtang rag gi maN+Dal phul rjes rang gnas su btang ngo / /
gnyis pa dngos gzhi'i cho ga la gnyis /
dkyil 'khor bsgrub cing mchod pa dang dbang bskur ba'o / /
dang po ni /
stegs kyi khar ras bris kyi dkyil 'khor legs par dkram /
sngar lhag gnas byas pa'i bum pa spos kyis sna drangs /
rol mo'i cha byad sna tshogs dang bcas dkyil 'khor la g.yas skor lan gsum byas nas rnam rgyal dang las bum shar sgo'i kha nang lta'i g.yas g.yon du bkod /
dkyil 'khor la nyer spyod dma' mtha' tshar bcu las mi nyung ba'i gang rgyas dang /
gzhan yang gos zung dang /
gdugs /
rgyal mtshan /
ba dan la sogs pa mchod pa'i yo byad /
na? ri mor bris pa tshun chad kyis kyang ci 'byor pa bshams pa rnams la /
hUM dang /
oM sarba ta thA ga toSh+NI Sha si tA ta pa tre hUM phaT swAhA /
zhes dang /
oM badzra s+pha ra Na khaM /
zhes brjod pas dbul lo / /
de nas bdag bskyed rgyas pa nyer bsdu'i bar btang ste zhag gis chod na mtshams 'dir bum pa sngar bzhin bsgrub /
oM tsaN+Da mahA ro Sha na hUM phaT /
ces pa'i las sngags brjod nas las bum gyi chus dkyil 'khor la bsangs /
oM swa b+hA wa shud+d+haHsarba d+harmAHswa b+hA wa shud+d+honyahaM /
dkyil 'khor stong pa nyid du gyur /
stong pa'i ngang las hUM las sna tshogs rdo rje hUM gis mtshan pa las 'od zer 'og tu 'phros pas rdo rje'i sa gzhi /
logs su 'phros pas rdo rje'i ra ba /
steng du 'phros pas rdo rje'i gur /
gur gyi 'og r+wa ba'i steng du rdo rje'i bla re ste thams cad kyang bar mtshams med pa dum bu gcig tu gyur pa'i phyi rol tu rdo rje'i me kha dog sna lnga pas bskor ba'i nang du rin po che du ma las byas pa'i sa gzhi gser gyi bye ma bdal bar gyur /
oM tsA la bI hUM swAhA /
de'i steng du 'o ma'i rgya mtsho chen po nya lcibs la sogs pa'i skyon dang bral ba /
padma dang ut+pal la sogs pa'i me tog gis brgyan pa /
rin po che'i bya'i tshogs mang po lding bar gyur /
oM bi ma la d+ha ha hUM /
de'i dbus su gru bzhi /
ngos bzhi nas gser dang dngul dang /
in+d+ra nI la dang sbur long las byas pa'i them skas kyi phreng bas brgyan pa /
mtha' thog thag dpag bsam gyi shing @# / /
legs par 'khrungs pa la rnam par rgyal ba'i ba dan stong 'phur bas brgyan pa /
de'i steng du padma'i sdong bu rin po che du mas brgyan pa rin po che sna tshogs kyi 'dab ma can gser gyi ze ba dang sbur long gi ze 'bru dang ldan pa /
snying po'i thog la dngul gyi ri mos bskor ba dpag tshad du ma'i khyon can ri rab kyi dbus brtol nas byung ba'i lte bar b+h+ruM yongs su gyur pa las /
ye shes kyi gzhal yas khang gru bzhi sgo bzhi pa phyi nas rim pa bzhin sngo ser dmar ljang dkar ba'i rtsig pa rim pa lnga dang ldan pa'i steng du rin po che'i pha gu gzhi dmar po la rin po che zur gsum pa dang gru bzhi pa la sogs pas spras pa /
de'i steng na gnas pa'i gser gyi ska rags bzhi'i phyi ngos su chu srin gyi kha nas mu tig gi do shal dang do shal phyed pa 'phyang ba /
de'i phyi ngos su bya 'dab las 'phyang ba'i rin po che'i shar bu /
de'i steng na padma 'dab ma phyed pa'i dbyibs can gyi mda' yab la gnas pa'i gser gyi bum pa nas 'thon pa'i rgyal mtshan dang ba dan brgyad brgyad kyis mdzes par byas pa /
phyi'i steng na zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs dang kha dog sna tshogs pa'i lha mo rnams kyis mchod pa byed bzhin pa /
sgo dang sgo khyud kyi phyi'i mtshams dang rtsig pa'i phyi nang gi zur bzhir zla ba phyed pa la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi pa'i steng du bum pa la gnas pa'i ka ba bzhi bzhis btegs ba'i rta babs snam bu bcu gcig dang ldan pa'i rtse mor chos kyi 'khor lo'i g.yas g.yon du ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag bsam gyi shing la rgyal srid rin po che sna bdun dang /
bar bar du grub pa thob pa dang /
sprin? gyi gseb nas byung ba'i lha me tog gi phreng ba bzung ba rnams kyis kun nas mdzes par byas pa /
nang ka ba brgyad kyis btegs pa'i rdo rje'i gdung gis mdzes par phubs pa'i rtse mo rdo rje nor bu rin po che'i tog gis spras pa'i nang gi shar sngo /
lho ser /
nub dmar /
byang ljang /
dbus dkar ba'i nang du sna tshogs padma 'dab ma brgyad pa'i lte? ba dang 'dab ma rnams kyi steng dang de'i phyi rol gyi mtshams bzhir sna tshogs padma dang zla ba'i gdan /
sgo bzhir sna tshogs padma dang nyi ma'i gdan /
na maHsar+b+ba ta thA ga tA nAM sarba thA khaM udga te s+pha ra Na hi maM ga ga na khaM swAhA /
steng du bla bre yang skad cig gis byung bar gyur /
oM sarba ta thA ga tOSh+NI Sha si tA ta pa tre hUM phaT swAhA /
zhes pa'i sngags kyi gdangs kyi rnam pa nam mkha' la grag par gyur /
zla ba'i steng du sngags kyi gdangs kyi rnam pa nam mkha' la grag pa de shin tu dag pa'i dngul chu gser gyi bye ma la zhen pa ltar yig 'bru bris pa'i rnam pa can du 'khod pa yongs su gyur pa las /
gdugs dkar po'i tog la oM yig gis mtshan pa'i mthar /
oM sarba @# / /
ta thA ga toSh+NI Sha si tA ta pa tre hUM phaT swAhA /
zhes pas mtshan par gyur /
zla ba phyag mtshan sngags dang bcas pa las 'od zer sna tshogs byung ba'i rtse mo la gdugs dkar mo can gyi lha'i gzugs dpag tu med pa byung nas nam mkha'i dbyings thams cad khyab par byas /
rgyal ba thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams bde bas tshim par byas nas /
lha'i sku dang bcas pa'i 'od zer slar log zla ba'i dkyil 'khor phyag mtshan sngags dang bcas pa la zhugs pa yongs su gyur pa las /
dbus su seng ge chen po brgyad kyis btegs pa'i rin po che'i khri'i steng du sna tshogs padma dang zla ba'i gdan la drin can rtsa ba'i bla ma dang gnyis su med pa'i bcom ldan 'das ma gdugs dkar mo can rdo rje gtsug tor phyir zlog pa chen mo sprul pa'i dbu stong mnga' ba /
phyag stong mnga' ba /
spyan bye ba brgya stong mnga' ba mi phyed 'bar ba'i mtshan rtags can /
rdo rje yangs pa chen mo sa gsum gyi dkyil 'khor la mnga' mdzad ma /
sku mdog dkar mo sgeg pa dang dpa' ba'i nyams can gyi rtsa zhal nyis brgya dkar po /
'jigs su rung ba dang rgod pa'i nyams can gyi g.yas zhal nyis brgya ser po /
gshe ba dang rngams? pa'i nyams can gyi rgyab zhal nyis brgya dmar po| snying rje ba dang zhi ba'i nyams can gyi g.yon zhal nyis brgya ljang gu /
ngo mtshar ba dang drag po'i nyams can gyi steng zhal nyis brgya sngon po /
zhal re re yang spyan gsum gsum dang ldan zhing dbu re re la khro bo'i rdo rje 'bar bas mtshan pa /
dbu'i steng du gdung bdun bde gshegs bcu sogs yang dag par rdzogs pa'i sangs rgyas bye ba phrag bdun gyi cod pan 'chang ba /
phyag g.yas g.yon gyi dang pos 'khor lo dang bcas pa'i skyabs sbyin dang mda' dang bcas pa'i gdugs dkar po'i yu ba thugs kar 'dzin pa /
g.yas g.yon gyi phyag lhag ma dgu bcu rtsa dgu na 'khor lo dang mnga' g.yas kyi lhag ma bzhi brgyas rdo rje /
rin po che /
padma /
sna tshogs rdo rje rnams brgya phrag re re bzhin cing /
g.yon gyi phyag lhag ma bzhi brgyas gzhu /
ral gri /
zhags pa /
lcags kyu rnams brgya phrag re re 'dzin pa /
rin po che'i rgyan sna tshogs kyis brgyan cing dar gyi stod g.yogs dang smad g.yogs mdzes par gsol ba /
zhabs g.yas lnga brgya brkyangs pas rgyal po'i chad pa'i 'jigs pa la sogs pa 'jigs pa chen po thams cad gnon par mdzad cing /
g.yon lnga brgya bskums pas mdangs 'phrog pa la sogs pa'i gdon thams cad 'joms par mdzad pa /
sku'i cha thams cad la zur gyis blta ba dang /
cher bgrad pa dang /
glog ltar 'gyu ba dang /
drag tu gzir ba la sogs pa'i spyan bye ba brgya stong mnga' ba /
gar gyi nyams dgu dang ldan @# / /
zhing ba spu'i bu ga thams cad nas bskal pa'i me lta bu'i rdo rje'i me 'od rab tu 'bar bas sa gsum gyi dkyil 'khor rgyas par 'gengs pas sems can thams cad 'jigs pa ma lus pa las skyob pa'i bdag nyid can du gyur /
de'i thugs kar pad nyi'i steng du gzhan gyis mi thub ma nag mo zhal gcig phyag gnyis kyi g.yas rdo rje dang /
g.yon sdigs mdzub mdzad pa /
rin po che'i rgyan gyis brgyan cing g.yon brkyang gi stabs kyis bzhugs pa /
shar gyi pad 'dab la gtum chen ma dkar mo phyag g.yas rdo rje 'dzin pa /
lho'i pad 'dab la 'bar ba chen mo ser mo phyag g.yas rin po che 'dzin pa /
nub kyi pad 'dab la gos dkar mo dkar la dmar ba'i mdangs can phyag g.yas padma 'dzin pa /
byang gi pad 'dab la sgrol ma ljang gu phyag g.yas sna tshogs rdo rje 'dzin pa /
byang shar gyi 'dab mar rgyal ba'i rdo rje ma sngon mo phyag g.yas dbyug pa 'dzin pa /
shar lho'i 'dab mar padma'i mngon mtshan can ser mo lcags kyu 'dzin pa /
lho nub kyi 'dab mar gzhan gyis mi thub ma dmar mo phyag g.yas rdo rje'i phreng ba 'dzin pa /
nub byang gi 'dab mar rdo rje mchu can ma ljang gu phyag g.yas ral gri 'dzin pa /
thams cad kyang phyag g.yon sdigs mdzub mdzad cing yid tsam khros pa padma dang zla ba'i gdan la sems dpa'i skyil mo krung gis bzhugs pa'o / /
byang shar gyi grwar zhi ba'i lha mo dkar mo phyag g.yas bdug spos kyi snod 'dzin pa /
shar lho'i grwar gser phreng can ma ser mo phyag g.yas me tog gi phreng ba 'dzin pa /
lho nub kyi grwar dkar chen 'bar ma dkar la dmar ba'i mdangs can phyag g.yas mar me'i sdong bu 'dzin pa /
nub byang gi grwar 'phags ma sgrol ma ma rgad kyi mdog can phyag g.yas dri'i dung phor 'dzin pa /
de bzhi ka'ang g.yon sdigs mdzub mdzad cing pad zla'i gdan la sems dpa'i skyil mo krung gis bzhugs pa zhi ba'i ngang tshul can no / /
shar sgor rdo rje lu gu rgyud ma sngon? mo phyag g.yas lcags kyu 'dzin pa /
lho sgor rdo rje gzhon nu ma ser mo phyag g.yas zhags pa 'dzin pa /
nub sgor lag na rdo rje ma dmar mo phyag g.yas lcags sgrog 'dzin pa /
byang sgor rin chen rdo rje ma ljang gu phyag g.yas dril bu 'dzin pa /
bzhi ka'ang g.yon sdigs mdzub mdzad cing pad nyi'i gdan la sems dpa'i skyil mo krung gis bzhugs shing cung zad khros pa'i ngang tshul can /
'khor gyi lha thams cad kyang zhal gcig phyag gnyis ma rin po che'i rgyan gyis brgyan cing lha rdzas kyi stod g.yogs dang smad g.yogs bzang po bsnams pa'o / /
phyi'i khor yug la 'jig rten skyong ba bcu /
rgyal po chen po bzhi /
legs ldan mched gsum /
gza' chen po brgyad /
rgyu skar nyi shu rtsa brgyad /
lha chen po brgyad /
klu chen po brgyad /
'jigs byed chen mo dgu rnams rang rang gi rgyan cha lugs dang /
phyag mtshan 'dzin pa ste /
rang rigs kyi 'khor dpag tu med pas bskor ba /
lha thams cad kyi @# / /
spyi bor oM las 'khor lo dkar po'i lte bar oM gyis mtshan pa /
mgrin par AHlas padma dmar po'i lte bar AHsa mtshan pa /
thugs kar hUM las rdo rje sngon po'i lte bar hUM gis mtshan pa /
oM sarba ta thA ga tA ut+b+ha wa ye swAhA /
zhes gnas lngar de bzhin gshegs pa'i rigs kyi dam rgya 'cha' /
rang gi thugs ka'i hUM las 'od 'phros /
'phags ma gdugs dkar can gyi lha tshogs thams cad spyan drangs /
ma lus sems can kun gyi mgon gyur cing /
zhes pa nas /
gnas 'dir gshegs su gsol /
zhes pa'i bar lan gsum brjod de spyan drangs /
oM sarba ta thA ga toSh+NI Sha si tA ta pa tre sa pA ri wA ra ar+g+haM pra tI ts+tsha hUM swAhA /
zhes pas mchod yon 'bul /
dzaH hUM baM hoH dam tshig pa so so dang gnyis su med par gyur /
slar yang thugs ka'i ting nge 'dzin sems dpa' las 'od zer 'phros /
dbang gi lha rnams spyan drangs /
oM sarba ta thA ga tA ar+g+haM sogs kyis mchod /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas /
lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu gnas pa yongs su gyur pa las gtso mo la rnam par snang mdzad dang /
'khor rnams la gtso mos dbu brgyan par gyur /
ces brjod /
dkyil 'khor gyi mchod pa rnams /
tsaN+Da mahA ro Shas bsangs /
swa b+hA was sbyangs /
stong pa'i ngang las b+h+ruM las rin po che'i snod yangs shing rgya che ba rnams kyi nang du oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo la sogs pa rnams drangs shing thogs pa med pa nam mkha' dang mnyam pa zag pa med pa'i bde ba khyad par can bskyed par gyur /
oM ar+g+haM AHhUM /
de bzhin du sbyar te /
pA dyaM /
puSh+pe /
d+hu pe /
A lo ke /
gan+d+he /
nai wi dya /
shap+ta /
rU pa /
shap+ta /
gan+d+he /
ra sa /
spar+sha AHhUM gis byin gyis brlabs la /
yan lag brgyad ldan lha yi gang+gA sogs / /
phyogs dus kun na mchod yon ci mchis pa / /
bcom ldan gdugs dkar lha tshogs mnyes phyir 'bul / /
bzhes nas bdag la dngos grub stsal du gsol /
oM sarba ta thA ga toSh+NI Sha si tA ta pa tre sa pA ri wA ra ar+g+haM pra tI ts+tsha hUM swAhA /
shin tu rnam dag dri med yid 'ong ba'i / /
phyogs dus kun na zhabs bsil ci mchis pa / /
bcom ldan gdugs dkar lha tshogs+ bzhes nas bdag la+ oM sarba+ pA dyaM pra tI ts+tsha hUM swAhA /
'dab stong rab rgyas padma dkar po sogs / /
phyogs dus kun na me tog+ bcom ldan gdugs dkar+ bzhes nas+ oM sarba+ puSh+pe+ ma la ya yi tsan+dan dri @# / /
la sogs / /
phyogs dus kun na bdug spos+ bcom ldan+ bzhes nas+ oM sarba+ d+hu pe+ mun pa kun sel rtsi bcud sgron me sogs / /
phyogs dus kun na snang gsal+ bcom ldan+ bzhes nas+ oM sarba+ A lo ke+ tsan+dana gur gum dris bsgos spos chu sogs / /
phyogs dus kun na dri chab+ bcom ldan+ bzhes nas+ oM sarba+ gan+d+he+ dkar gsum mngar gsum bdud rtsi'i zas la sogs / /
phyogs dus kun na zhal zas+ bcom ldan+ bzhes nas+ oM sarba+ nai wi dya+ yan lag drug ldan lha yi sil snyan sogs / /
phyogs dus kun na rol mo+ bcom ldan+ bzhes nas+ oM sarba+ shap+ta+ gzugs brnyan kun gsal rin chen bai TUr sogs / /
phyogs dus kun na gzugs mchog+ bcom ldan+ bzhes nas+ oM sarba+ rU pa+ dpag bsam las byung brjod bral dbyangs la sogs / /
phyogs dus kun na sgra snyan+ bcom ldan+ bzhes nas+ oM sarba+ shap+ta+ yid 'od tsan+dan dkar po'i dri la sogs / /
phyogs dus kun na dri mchog+ bcom ldan+ bzhes nas+ oM sarba+ gan+d+he+ stong gsum snying po tshangs gnas bdud rtsi sogs / /
phyogs dus kun na ro mchog+ bcom ldan+ bzhes nas+ oM sarba+ ra sa+ srab 'jam pany+tsa li ka'i gos la sogs / /
phyogs dus kun na reg mchog+ bcom ldan+ bzhes nas+ oM sarba+ sbaraba? 'jig rten 'di yi phun sum tshogs pa'i mchog /
rin chen bdun gyis lha yi lam bkang ste / /
bcom ldan+ bzhes nas+ oM sarba+ mahA sap+ta rat+na+ mi shis kun sel phun tshogs mchog ster ba / /
bkra shis rdzas kyis lha yi lam bkang ste / /
bcom ldan gdugs dkar lha tshogs mnyes phyir 'bul / /
bzhes nas bdag la dngos grub stsal du gsol / /
oM sarba ta thA ga toSh+NI Sha si tA ta pa tre sa pA ri wA ra aSh+Da mang+ga la pra tI ts+tsha hUM swAhA /
sna tshogs dbang bo'i gzhu ltar rab bkra zhing / /
gang la reg bde ba'i rgyur 'gyur ba / /
gos bzang rin chen bdag blo sbyang phyir 'bul / /
bzod pa dam pa'i gos kyis brgyan par shog /
oM badzra lwA sta ye AHhUM swAhA /
rgyal ba mtshan dpe'i rang bzhin rgyan ldan phyir / /
rgyan gzhan dag gis brgyan par mi 'tshal yang / /
rin chen rgyan mchog phul bas 'gro kun gyis / /
mtshan dpes brgyan pa'i sku lus thob par shog /
oM badzra a lang+ga ra wa pu Sha ni AHhUM swAhA /
brtse ba'i khor yug snyan pa'i ba dan dang / /
ting 'dzin bla re spobs pa'i 'od gsal ba / /
mchog rkyen 'os pa'i nyer mkho 'di dag 'bul / /
skye bos rnam dag ye shes thob par shog /
oM badzra mahA bU dza me g+ha AHhUM swAhA /
rin chen mdzes pa'i bkra shis bum pa 'di / /
sna tshogs? bcud kyis bkang ste phul ba yis / /
las dang nyon mongs dri ma kun byang nas / /
byang chub sems kyi rlan gyis brlan par shog /
oM badzra ka la sha AHhUM swAhA /
zhes @# / /
mchod pa rnams 'bul /
gzhan yang dkyil 'khor gyi lha tshogs la sogs pa rgyal ba sras bcas thams cad kyi spyan sngar mchod pa'i bye brag sna tshogs pa'i sprin gyi phung po bsam gyis mi khyab pa byung bar bsams nas lag pa gnyis thal mo khod stong du sbyar ba spyi bor bzhag nas /
sangs rgyas dang byang chub sems dpa' thams cad kyi mthu dang /
chos kyi dbyings byin gyi mthu dang /
bdag gi bsod nams dang ye shes dang smon lam gyi mthu dang /
dam pa'i chos kyi dbyings kyiS khyab pa'i mchod pa chen po'i sprin chen po dang /
rgyan dam pa dang /
bstod pa sna tshogs pa rnams 'phags pa thams cad kyi 'khor gyi dkyil 'khor du 'byung zhing de bzhin gshegs pa thams cad kyis byin gyis rlob par gyur cig |ces pa dang /
na maHsaMn+ta bud+d+ha nAM /
a b+hi smar ye s+pha ra Na i maM ga ga na khaM d+harma d+hA tu A kA shA ya sa man+tA ya sarba ta thA ga ta pa ri shud+d+ha maN+Da le /
ma ma pra Ni d+hi pU dza na ma pa len d+harma d+hA tu a d+hiShTHa na pa tsa hUM phaT /
ces pa'i sngags lan gsum brjod /
'di ni slob dpon sangs rgyas gsang ba'i phyag rdor sgrub thabs las 'byung la /
phan yon yang de nyid las /
de ltar mchod pa'i sprin chen po 'phags pa thams cad kyi dkyil 'khor du de bzhin du gnas par 'gyur bar yid ches par bya'o zhes bcom ldan 'das kyis gsungs so / /
zhes mchod pa'i sprin 'byung bar byed pa'i sngags de bzlas pas sangs rgyas kyi zhing thams cad du mchod sprin nges par 'byung bar gsungs pa ltar yin la /
ma byas kyang chad pa'i skyon med do / /
de rjes /
rgyal ba bye ba bdun dang 'phags pa'i 'khor /
zhes pa nas /
bde mchog gdugs dkar can gyi bkra shis shog /
ces pa'i bar dang /
mgon po thugs rje che ldan pa /
zhes sogs sh+lau ka gsum dang /
gzhon nu'i cha lugs 'chang ba po / /
shes rab sgron mes rab tu brgyan / /
'jig rten gsum gyi mun sel ba / /
'jam pa'i dbyangs la phyag 'tshal lo / /
sangs rgyas kun gyis rab tu bsngags / /
yon tan ldan pa kun bsags pa / /
spyan ras gzigs zhes mtshan gsol ba'i / /
rtag par brtse la phyag 'tshal lo / /
stobs po che la drag shul che / /
rig sngags rgyal po dge ba can / /
gdul dka' po dag 'dul ba po / /
rdo rje 'dzin la phyag 'tshal lo / /
rgyal ba kun gyi mtshan mchog gtsug tor nas / /
legs par 'khrungs pa'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
sprul pa'i dbu dang phyag ni stong mnga' zhing / /
bye ba brgya stong spyan ldan dpal mo gang / /
phas rgol 'joms la thogs med mthu ldan pa / /
mi phyed 'bar ba'i rtags can de la 'dud / /
dug dang mtshon dang rgyal po'i gnod pa sogs / /
'di phyi'i gnod pa thams cad rab bsal nas / /
phun tshogs go 'phang thams cad stsol mdzad pa / /
bcom ldan 'das ma khyod la phyag 'tshal lo / /
gzhan gyis mi thub drag shul che / /
gtum pa chen mo stobs chen mo / /
'bar ba chen mo gzi brjid che / /
@# / /
dkar chen 'bar phreng gos dkar mo / /
'phags ma sgrol ma khro gnyer can / /
rgyal ba'i rdo rje phreng zhes grags / /
padma'i mngon mtshan rdo rje'i mtshan / /
gzhan gyis mi thub phreng ba can / /
rdo rje mchu can rnam sgeg mo / /
zhi ba lha rnams kyis mchod ma / /
zhi ba gser gyi phreng ba can / /
dkar chen 'bar ba gos dkar mo / /
'phags ma sgrol ma stobs mo che / /
rdo rje lu gu rgyud gzhan dang / /
rdo rje gzhon nu rig 'dzin ma| |lag na rdo rje rig gser phreng / /
le brgan rtsi dang rin chen ma / /
snang mdzad rdo rje gtsug tor grags / /
phyag rgya'i lha tshogs rnams la 'dud / /
gzi brjid ldan zhing stobs dang ldan / /
stobs po che la mthu che ba| |rang rang phyogs rnams legs skyong ba'i / /
phyogs skyong bcu la phyag 'tshal lo / /
'jig rten skyong ba'i mthu chen ldan / /
dri za grul bum klu dbang dang / /
gnod sbyin tshogs la mnga' bsgyur ba'i / /
rgyal chen bzhi la phyag 'tshal lo / /
zhes bstod rjes /
na maHsarba bud+d+ha bo d+hI satwA naM /
sarba tra saM ku ru mi ta a bi dz+nyAra shi ni na mo stu te swAhA /
zhes bstod pa 'byung ba'i sngags 'di lan brgya 'grub na bya zhing ma byas kyang chad ba'i skyon med do / /
de nas gtso mo'i sngags brgya rtsa brgyad bzlas pa'i mthar yig brgya brjod /
de nas gtor ma 'bul ba ni /
gtor ma tsaN+Da mahA ro Shas bsangs /
swa b+hA was sbyangs /
stong pa'i ngang las b+h+ruM las rin po che'i snod yangs shing rgya che ba'i nang du oM 'od du zhu ba las byung ba'i gtor ma dwangs shing thogs pa med pa zag pa med pa'i ye shes kyi bdud rtsi'i rgya mtsho chen por gyur /
oM AHhUM /
lan gsum gyis byin gyis brlabs la /
lha rnams kyi ljags 'od zer gyi sbu gus gtor ma'i bcud drangs te gsol bar gyur /
oM sarba ta thA ga toShTHa Sha si tA ta pa tres pA ri wA ra ba liM pra tI ts+tsha ? swAhA /
zhes lan gsum mam bdun la sogs pas 'bul /
ar+g+haM sogs kyis mchod /
'dod yon lnga ldan zag med kyi / /
bdud rtsi rgya mtsho'i mchod gtor 'di / /
bcom ldan 'phags ma gdugs dkar gyi / /
lha tshogs 'khor dang bcas la 'bul / /
bzhes nas bdag dang 'gro kun la / /
mchog dang thun mong dngos grub stsol /
de nas mgon po legs ldan gyi gtor ma bcom ldan 'das ma'i gtor ma ji lta ba bzhin byin gyis brlabs la /
rang gi thugs ka'i sa bon las 'od zer 'phros /
legs ldan mched gsum 'khor dang bcas pa spyan drangs pa'i ljags 'od zer gyi sbu gus gtor ma'i bcud drangs te gsol bar gyur /
oM shrI mahA kA la sa pA ri wA ra i daM ba liM ha kha kha khA hi khA hi /
zhes pa lan gsum gyis gtor ma 'bul /
oM shrI mahA kA la sa pA ri wA ra ar+g+haM nas shap+ta'i bar gyis mchod /
srin po'i gzugs kyis gdug pa can / /
tshar gcod byang chung sems dpa' che / /
grong khyer sum brtsegs 'jig byed pa'i / /
legs ldan 'khor dang bcas la bstod / /
'dod yon lnga ldan zag med kyi / /
bdud rtsi rgya mtsho'i mchod gtor 'di / /
mgon po 'khor dang bcas la 'bul / /
bzhes @# / /
nas zhi rgyas dbang drag gi /
'phrin las ma lus bsgrub tu gsol /
zhes 'phrin las bcol /
phyogs skyod bcu dang rgyal chen bzhi sogs chos srung spyi'i gtor ma rnams bsangs /
sbyangs /
byin gyis brlabs la /
a ka ro zhes sogs lan gsum gyis bsdos la /
'dod yon lnga ldan zag med kyi / /
bdud rtsi rgya mtsho'i gtor ma 'di / /
phyogs skyong rgyal chen bcas la 'bul / /
bzhes nas zhi rgyas dbang drag gi /
'phrin las ma lus bsgrub tu gsol /
zhes 'phrin las bcol de nas gzhi bdag gtor ma bsangs sbyangs byin gyis brlabs la /
saM b+ha ras bsngo /
de bzhin gshegs pa bzhi'i mtshan brjod /
'dod yon lnga ldan zag med kyi / /
bdud rtsi rgya mtsho'i gtor ma 'di / /
yul lha gzhi bdag rnams la 'bul / /
bzhes nas ru nga ma mdzad par / /
sdong grogs gnas po bzang po mdzod /
ces brjod la /
bdag gi bsam pa'i stobs dang ni /
zhes sogs bden stobs brjod /
de nas sgrub grogs la las sngags bzla zhing dkyil 'khor bsrung du bcug nas rang nyid phyi rol tu phyin /
gtor ma cha gsum yi dwags kyi gtor ma nyer spyod dang bcas pa bshams la /
mchod pa snga ma rnams ltar dang /
gtor ma sngags drug dang phyag rgya drug gi sgo nas byin gyis brlabs nas bden stobs brjod /
mgon po kun gshegs gdan la bzhugs / /
zhes pa nas /
oM ru dra ye /
zhes sogs kyi mthar /
sa pA ri wA pra wa ra ra sad kA raM ar+g+haM pra tI ts+tsha swAhA /
ga ts+tsha /
phyogs skyod 'khor bcas rang gnas su gshegs par gyur /
ces pa'i bar dang /
na maHsa man+ta bud+d+hA nAM sarba ta thA ga ta a wa lo ke he /
oM sam+b+ha ra sam+b+ha ra hUM /
zhes pa lan gsum gyis yi dwags la gtor ma byin /
gtor ma gtsang sar bskyal /
de nas nye reg bya ba ni rang nyid lag pa gnyis bkrus te tsog tsog pur 'dug cing smra ba bcad /
lag pa gnyis pus mo'i nang du 'ong bar bya /
lag pa g.yon pa'i mthil du chu gtsang ma blug pa las g.yas pa'i sor mos blangs te kha la lan mang du byabs /
lan gnyis gsum du rna bug gnyis dang /
mig gnyis /
sna /
kha /
lag pa gnyis /
lte ba /
mgo rnams la reg pa'i rjes su /
chu hub gsum 'thungs nas mchu la lan gnyis phyi bar bya'o / /
de nas las sngags brjod cing /
slob dpon gyis rting mnan nas /
nang du 'ongs te shar sgo'i thad nas dkyil 'khor la phyogs te /
rang nyid skad cig gis hUM mdzad sngon po zhal gcig phyag gnyis hUM mdzad kyi phyag rgya 'ching zhing /
g.yon brkyang ba'i stabs kyis bzhugs pa /
rdo rje shugs kyi 'jug pas dkyil 'khor gyi nang du thogs pa med par zhugs par gyur par bsam /
de nas rdo rje gsor dril bu gsil te dkyil 'khor la lan gsum bskor ba bya zhing de'i tshe hUM bzhi pa'i sngags bzla bar mkhas grub rje'i bde dgyes kyi dkyil chog gnyis las gsungs pa sngags rim sogs kyi dgongs par gnas so / /
de nas shar sgor phyogs pas 'grengs te /
oM mchog tu bde ba'i sems ni rol par ldan / /
sgeg pa'i phyag gis bcom ldan 'das la 'khril / /
dzaHhUM baM hoHhi hi hi hi hI /
mgon po snyim pa'i me tog bzhes su gsol /
zhes brjod nas me tog gi phreng ba gtso mo'i dbu la phul bar mos /
de nas g.yas skor gyis nub tu song ste /
rkang pa g.yon brkyang @# /
dang| lag pa gnyis hUM mdzad kyi phyag ? byas la /
oM badzrod g+ha Da sa ma ye pra pe sha ya hUM /
zhes brjod pas phyag rgya de bkrol nas /
shar sgo nang nas phye bar bsam /
de nas g.yas skor gyis yongs te byang nas lho sgo dang /
shar nas nub sgo dang lho nas byang sgo rnams sngar bzhin phye rjes shar sgo nas /
oM sa ma ye pra be sha yA mi /
zhes brjod nas sngar phul ba'i me tog gi phreng ba gar byed cing blangs la rang gi ma bor bcings te dkyil 'khor la phyag byas la /
sems can thams cad la dngos grub thams cad kyi bka' drin stsol cig /
ces gsol ba gdab po / /
gnyis pa dbang bskur ba la gsum /
bdag nyid zhugs shing dbang blangs te bden pa'i byin rlabs bya ba /
slob ma bcug cing dbang bskur ba /
dkyil 'khor gyi mjug gi bya ba'o / /
dang po la gnyis /
bdag nyid zhugs nas dbang blang ba dang /
bden pa'i byin rlabs bya ba'o / /
dang po la gnyis /
dkyil 'khor du 'jug pa dang /
zhugs nas dbang blang ba'o / /
dang po la gnyis /
dod? g.yogs dang bcas te 'jug pa dang /
dkyil 'khor mthong ba'i bdag nyid du 'jug pa'o / /
dang po la gnyis /
yol ba'i phyi 'jug dang /
nang 'jug go /
dang po ni /
bdag 'jug gi mchod pa rnams byin gyis brlab /
rang la dbang bskur ba'i bla ma dang /
dkyil 'khor gyi gtso mo ngo bo dbyer med du mos pas rang la dbang gi bya ba rnams mdzad pa dang /
rang dbang zhu ba po'i slob ma'i tshul du mos nas thog mar shar sgo'i phyi rol tu gnas pas dkyil 'khor du 'jug pa'i skor rnams zhu ba'i phyir maN+Dal rgyas la 'bul /
slob ma la dbang bskur ba'i thabs yin na las thams cad ba'i bum pa'i chus khrus dang /
me tog bkye bsdu maN+Dal kyi sngon du byas nas mdun du 'dug pa la sngon 'gro pha rol gyi byad kha sogs kyi gnod pa bzlog cing dri ma sbyong ba ni /
slob ma'i lus tshad kyi tshon skud sna lnga slob ma tsog pur bsdad pa'i mthin? pa nas skon la rkang lag gi phrin? lag la bcings /
dmigs pa ni /
bla ma dang dkyil 'khor gyi gtso mo tha mi dad pa'i thugs ka nas khro bo 'dod rgyal dmar po lcags kyu dang zhags pa thogs pas slob ma'i nyer 'tsho thams cad lus las phral nas tshon skud la thim par bsam zhing /
ngag tu sangs rgyas kyi bden pa dang /
chos kyi+ dge 'dun gyi+ yang dag par rdzogs pa'i sangs rgyas bye ba phrag bdun gyi+ byang chub sems dpa'i dge 'dun dang nyan thos kyi dge 'dun dang bcas pa rnams kyi+ byams pa la sogs pa'i byang chub sems dpa' chen po rnams kyi+ lha'i drang srong dmod pa grub pa dang /
rig sngags 'chang grub pa rnams+ legs ldan nag po mched gsum gyi+ tshangs pa dang dbang po la sogs pa 'jig rten pa'i lha mthu bo che rnams kyi /
khyad par du yang bcom ldan 'das ma 'phags ma gdugs dkar mo can rdo rje gtsug tor phyir bzlog pa chen mo phyag rgya'i tshogs dang bcas pa rnams kyi /
mthu ldan dam pa chos skyong ba'i bsrung ma ye shes kyi spyan dang ldan ba rnams kyi+ chos gyi dbyings rnam par dag cing bslu ba med pa'i bden pa dang /
bden pa chen po'i byin gyis brlabs kyis rdo rje slob ma 'di rnams kyi thog med nas bsags pa'i sdig sgrib thams cad dang /
rlung mkhris bad kan gyis @# / /
bskyed pa'i nad thams cad dang /
nyin gcig la sogs pa'i rims thams cad dang /
lha'i gdon dang klu'i gdon la sogs pa'i gdon la sogs pa'i gdon thams cad dang /
rgyal po'i chad pa'i 'jigs pa la sogs pa'i 'jigs pa chen po brgyad dang /
pha rol gyi byad dang phur kha la sogs pa'i gnod pa dang /
mdor na tshe 'di'i lus dang srog la bar du gcod pa'i gdon bgegs dang /
mtho ris dang thar pa la bar du gcod pa'i nyer 'tshe ci mchis pa thams cad slob ma 'di rnams kyi lus ngag yid gsum las grol nas /
tshon skud la thim par gyur cig /
ces lan gsum brjod /
de nas slob dpon phyag g.yas su ral gri g.yon du phur bu thogs /
ral gri ye shes kyi ral grir mos shing /
dag tu| rje btsun rtsa ba dang brgyud par bcas pa'i dpal ldan bla ma dam pa rnams dang /
bcom ldan 'das gdugs dkar mo can phyag rgya'i tshogs dang bcas pa rnams kyis /
ded 'dir bdag gi slob ma rnams la mi dang mi ma yin pas byas pa'i rig sngags bcad do / /
phur bus gdab po / /
zhes pa nas /
mi phan par 'dod pa'i bdag pos byas pa'i rig sngags bcad do / /
phur bus gdab bo / /
lha'i gdon dang klu'i gdon dang zhes pa nas /
tsher ma 'don pa'i gdon rnams kyis byas pa'i rig sngags bcad do / /
phur bus gdab po / /
bcom ldan 'phags ma gdugs dkar mo / /
nyer gcig phyag rgya'i tshogs rnams dang / /
rdzogs sangs rgyas dang rang rgyal dang / /
dgra bcom byang chub sems dpa' dang / /
'jig rten skyong ba'i gzi brjid dang / /
tshangs pa khyab 'jug mthu stobs kyis / /
rdo rje slob ma 'di rnams kyi / /
byad stems las rnams bcad par bgyi /
snying po'i mjug tu sarba karma ka khor+d+ha tshetsha d+ha ni hUM phaT /
ces brjod cing mgrin pa dang rkang lag gi bar gyi tshon skud rnams ral gris dum bu dum bur bcad do / /
de nas sbyin sreg gi thab rgyas pa 'am /
bsdu na padma 'dab brgyad kyi dbus su hUM bris la 'o ma can gyi shing sor brgyad dam bcu gnyis pa brtsegs pa'i mdun du mchod ba rnam pa lnga dang 'bru sna tshogs bsreg rdzas gang 'byor dang gtor chu bshams la /
thab bsangs sbyangs /
stong pa'i ngang las sna tshogs padma'i lte bar hUM las me thab zlum po'i dbus su pad ma dang nyi ma'i steng du hUM las rdo rje hUM gis mtshan pa yongs su gyur pa las /
'phags ma gzhan gyis mi thub ma nag mo zhal gcig phyag gnyis g.yas rdo rje nam mkha' la 'phyar zhing /
g.yon thugs kar sdigs mdzub mdzad pa /
dar dang rin po ches brgyan pa /
rdo rje'i skyil krung gis bzhugs pa'i spyi bor oM /
mgrin par AHthugs kar hUM /
de las 'od 'phros bsgoms pa dang 'dra ba'i ye shes pa dbang lha dang bcas pa spyan drangs /
dzaHhUM baM hoHgnyis su med par gyur| dbang gi lhas dbang bskur /
rnam snang gis dbu brgyan par gyur /
oM AHhUM gis mchod gtor rnams byin gyis brlabs te /
nyer spyod kyis mchod /
lha mo'i sku las me 'bar bas slob ma'i nyer 'tshe thams cad bsregs par @# / /
mos la /
bsreg rdzas dang tshon skud rnams thab du dor zhing /
rdo rje slob ma'i mi mthun pa'i phyogs thams cad pa tsa pa tsa di na mi ke na hUM phaT /
ces brjod pa nyer gcig gi bar bya'o / /
bcom ldan 'phags ma zhes pa nas /
'di rnams kyi / /
byad stems las rnams tshig gyur cig /
ces brjod /
de nas mchod pa phul la /
oM khyed kyis sems can don+ gsol /
lha ye shes pa rang bzhin gyi gnas su gshegs /
dam tshig pa me 'bar ba'i rnam par gyur /
ces brjod /
de nas dri ma 'khru ba ni /
las bum gyi chus dkyil 'khor pa'i lha rnams me long du shar ba la /
ji ltar bltams pa sogs brjod cing sku khrus gsol nas /
chu de slar las bum du blugs la /
des slob ma khrud cing snying po'i mjug tu| rdo rje slob ma'i lus ngag yid gsum la gnod pa'i gdon bgegs log 'dren thams cad shan+ti ku ru swAhA /
lha'i gdon zhes pa nas /
tsher ma 'don pa'i gdon thams cad shan+tiM ku ru swAhA /
zas su mdangs za ba nas /
sbyin sreg za ba'i gdon thams cad shan+tiM ku ru swAhA /
zhes bkru /
de nas byabs ba ni /
slob ma rnams kyi khar chu cung zad 'dzin du bcug la /
rma bya'i sgro'i chun bo'i steng du zla ba la gnas pa'i sngags phreng las 'od 'phros /
bkrus pas ma dag pa'i dri ma thams cad 'od zer gyi rtse mos bya bas shing ded pas kha nang gi chu la thim par gyur /
snying po'i mjug tu sngar gyi shan+tiM ku ru zhes par a pa na ye swAhA zhes 'don pa bsgyur la brjod /
de nas bden bdar ni /
na mo sangs rgyas kyi+ chos kyi+ dge 'dun gyi+ bcom ldan 'das 'phags ma gdugs dkar mo'i lha tshogs rnams kyi bden pa dang /
bden pa'i byin gyis brlabs kyis+ rdo rje slob ma 'di nyid la gnod par byed pa'i gdon bgegs thams cad dri chu 'di yis tshim par bgyis la /
rang rang gi gnas su song zhig /
sum+b+ha sogs brjod /
de nas rang gi shugs ka'i sa bon las 'od 'phros /
khyed rang rnams kyi lus kyi phyi nang bar gsum thams cad khyab sha skyi pags mtshams thams cad 'od zer las grub ba'i rdo rje'i rdul phra rab kyi rang bzhin du gyur te /
mi mthun pa'i phyogs gang gis kyang gnod bar mi nus pa'i bsrung ba chen por byin gyis brlabs par gyur /
snying po'i mjug tu sngar phyi shan+tiM ku ru'i tshab tu rak+Sha rak+Sha zhes brjod /
bcom ldan 'das ma de bzhin gshegs pa'i gtsug tor nas byung ba'i gdugs dkar mo can nyer gcig phyag rgya'i tshogs dang bcas pa rnams kyis rdo rje slob ma 'di rnams la rgyal po'i 'jigs pa nas /
gcan gzan khro bo'i 'jigs pa dang /
lha'i gdon zhes pa nas /
tsher ma 'don pa'i gdon rnams las bsrung du gsol /
gdon gang su dag zas su mdangs za ba nas /
gtor lung nas 'babs pa 'thung ba la sogs te gdon bgegs dang /
log 'dren thams cad las bsrung du gsol /
gzhan yang rims nyin gcig pa nas /
nyid khag na ba la sogs te rims mi zad pa rnams las bsrung du gsol /
gzhan gyis byas pa'i rig sngags ngan pa thams cad @# / /
dang /
kun tu rgyus byas pa'i rig sngags nas /
mi phan par 'dod pa'i bdag pos byas pa'i rig sngags ngan pa thams cad las srungs shig /
oM hUM d+h+rUM Sh+DoM b+han+d+ha b+han+d+ha rak+Sha rak+Sha swAhA /
zhes gnas gsum du rdo rje rgya gram du bzhag ste rdo rje'i go bskon nas /
bcom ldan gdugs dkar lha tshogs 'khor bcas dang / /
legs ldan mched gsum la sogs thugs rje yis / /
slob ma 'di rnams bdag gis bsrungs zin gyis / /
'di la sus kyang gnod pa ma byed cig /
badzra rak+Sha rak+Sha zhes brjod do / /
sbyang ba'i skor rnams slob ma la dbang bskur ba'i skabs min pa bdag 'jug la mi dgos so / /
de nas gsol 'debs kyi tshig don rnams dran bzhin par gdung shugs drag pos /
dga' chen khyod bdag ston pa bas / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid stsal tu gsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag ni bdag la stsol / /
thar pa chen po'i grong mchog tu / /
mgon pos bdag ni gzhug par bgyi /
zhes pa lan gsum gyis gsol ba gdab /
las bum gyi chu 'thor ba dang bcas /
oM tsaN+Da mahA ro Sha na hUM phaT /
ces brjod nas bdag dang dbang rdzas sogs kyi bgegs bsangs /
oM tsak+Shu ban+d+ha wa ra ma na ye swAhA /
zhes pas mig dar bcing /
A khaM bI ra hUM gis me tog gi phreng ba bzung /
chas 'jug bsdus pa la mos na mig dar dang me tog bzung ba de tsam gyis chog la /
yang rgyas par spro na phreng ba las 'byung ba bzhin /
las sngags bzlas pa'i gos dmar po'am ser po sogs kha dog gang phang rung ba'i smad g.yogs /
oM sarbA ta thA ga ta a nud+ta ra bo d+hi a laM kA ra wastra pU dza me g+ha? sa mu dra s+pha ra Na sa ma ye hUM /
zhes brjod nas bgo zhing /
oM badzra rak+Sha haM /
zhes pas stod g.yogs dang /
oM badzra u?NI ? Sha hUM phaT /
ces brjod la gtsug tor gyon /
de bzhin gshegs pa'i rigs kyi dam tshig gi phyag rgya rang gi snying gar bcings nas /
oM sarba ta thA ga ta ut+b+ha wa ye swAhA /
zhes brjod /
rang nyid gdugs dkar mo zhal gcig phyag gnyis par gsal ba'i snying gar rdo rje la gnas pa'i hUM sngon po /
mgrin par padma la gnas pa'i AHdmar bo| spyi bor 'khor lo la gnas pa'i oM dkar po /
yi ge gsum gyi 'od zer gyis lus 'od gsal bar byas par bsam /
sta gon gyi skabs su bshad pa bzhin gyi byang sdom len pa'i yul dang kun slong sogs tshul bzhin gsal legs par btab nas /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis bzung / /
sangs rgyas chos dang tshogs mchog la / /
byang chub bar du skyabs su mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gi @# / /
mgron du gnyer / /
byang chub spyod mchog yid 'od spyad par bgyi / /
'gro la phan phyir sangs rgyas 'grub par shog /
ces lan gsum gyis byang sdom gzung /
bla mas /
bla mas /
kyai khyod su yin ci la dga' /
zhes dris pa la /
skal bzang bdag bde ba chen po la'o / /
zhes lan gdab /
thams cad rnal 'byor gyi sems bskyed pa la /
sems can thams cad la snying rje chen po sngon du btang nas ched du bya ba'i yul de rnams kyai phyir du sangs rgyas kyi go 'phang thob par bya'o snyam pa'i kun rdzob byang chub kyi sems dang /
chos thams cad kyi gnas lugs stong pa nyid la dmigs pa'i don dam pa'i byang chub kyi sems gnyis legs par bskyed cing /
de gnyis kyang 'bras dus kyi sems gnyis kyi ngo bor mos nas /
sems can thams cad kyi don du sangs rgyas thob par bya'o snyam pa'i smon pa'i sems kun rdzob pa de nyid snying gar zla ba'i dkyil 'khor yongs su rdzogs pa'i rnam par gyur /
chos thams cad rang bzhin med pa'i stong pa nyid dang rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam pa can du gyur /
oM sarba yo ga tsit+taM ut+pA ta yA mi /
zhes brjod /
bla mas rdo rje me tog dang bcas pas snying gar reg cing /
oM su ra te sa ma ya stwaM hoH sid+d+h+ya badzra ya thA su khaM /
zhes brjod nas sems gnyis brtan par byas par mos /
de nas gsang bar gdams pa ni /
deng khyod la de bzhin gshegs pa thams cad kyis byin gyis rlob par 'gyur gyi /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di /
dkyil 'khor du ma zhugs pa rnams la smra bar mi bya zhing /
ma dad pa rnams la yang ma yin no / /
zhes brjod /
'di'i tshe sngags rim sogs kyi dgongs par rdo rje me tog dang bcas pa nying gar bzung nas byed pa yin la mkhas grub thams cad mkhyen pas bde mchog dkyil chog tu rdo rje mgo bor 'jog par gsungs /
gnyis pa yol ba'i nang 'jug la gnyis /
nang du 'jug cing phyag bya ba dang /
ye shes pas nas bden stobs brjod pa'o / /
dang po ni /
bla mas /
oM sarba ta thA ga ta sa ma ya a d+hi tiShTHA hUM /
zhes brjod pas dkyil 'khor phyi nang du bcug par mos la dngos su dkyil 'khor gyi yol ba bsal /
slo? na nang gi rtsig 'gram nas bskor ba lan gsum byas par ? nas /
mahA ra ta /
su dri D+ha su to Sho /
su su Sho /
badzra stwa a dya sid+d+h+ya mAM /
zhes brjod /
de nas shar sgo nas thal mo spyi mgrin snying ga rnams su rim bzhin sbyar nas gtso bo la lus ngag yid gsum byis phyag byas par mos la /
oM na ma te hUM /
na la mihUM /
na mo na mahE sAhA /
zhes brjod /
gnyis pa ni /
de bzhin gshegs pa thams cad kyi kha byin gyis ma rlob shig /
'phags ma gdugs dkar mo bdag la dbab par mdzad du gsol /
zhis lan gsum gyis ye shes dba' ba'i? don du gsol ba gdab /
rang nyid 'phags ma gdugs dkar mo zhal phyag yongs rdzogs su gyur /
bla ma dang gtso mo tha mi dad pa'i thugs ka'i @# / /
sa bon las 'od zer gyogs bcur 'phros /
sangs rgyas byang sems thams cad kyi thugs gnyis su med pa'i ye shes sa bon gyi rnam par spyan drangs /
rang gi lus la thim /
dkyil 'khor ba'i lha tshogs rnams kyi sku las kyang sku che chung dpag tu med pa kha ba bu yug 'tshub pa ltar byung /
rang gi lus la char babs pa bzhin du thim par gyur par bsams la /
oM a si ta a na la'+r+ka pra b+ha spu Da bi ka sitA ta pa tre /
oM dzwa la dzwa la /
khA da khA da /
ha na ha na /
da ha da ha /
d+ha ra d+ha ra /
bi d+ha ra bi d+ha ra /
tshin+d+ha tshin+d+ha /
b+hin+d+ha b+hin+d+ha /
hUM hUM phaT swAhA /
a be sha ya /
stwaM b+ha ya /
ra ra ra ra /
tsA la ya /
tsA la ya /
oM AHhUM /
zhes len bdun sogs brjod /
bla mas rdo rje mgo bor bzhag nas /
tiShTHaHbadzra /
zhes ye shes pa brtan par byas par bsam /
de nas slob ma la dbang bskur ba'i skabs yin na /
slob ma'i mig dar cung zad bsal nas dkyil 'khor gyi steng gi bar snang la har gyis bltar bcug nas /
khyod kyi mig la ji ltar snang zhes dris la dkar po sogs su snang zer na /
kha dog dang bstun nas zhi sogs kyi dngos grub 'grub pa'i skal ba dang ldan tshul go bar bya zhing /
'di bdag 'jug la mi dgos so / /
de nas rang gi mthe bod gnyi' bla ma'i phyag g.yas pa rdo rje dang bcas pas bzung ste /
rdo rje'i rkang stabs kyi gar gyi tshul gyis dkyil 'khor la bskor ba gsum byas par mos nas /
las sngags lan gsum brjod do / /
de nas bla ma dkyil 'khor gyi shar sgo nas gtso mo la mngon du phyogs par byas te rdor dril bzung bas yang dag pa yi dkyil 'khor 'dir / /
bdag gi slob ma bcug pa 'di'i / /
lha rnams rigs kyi rim pa ni / /
bsod nams ji lta de ltar shog /
'di yi dngos grub ji 'dra 'gyur / /
rigs ni gang gi snod du 'gyur / /
bsod nams mthu yang ji 'dra bar / /
de 'dra dkyil 'khor du gyur cig /
ces pa brjod nas bden pa'i byin rlabs bya /
gnyis pa dkyil 'khor ma 'ong ba'i bdag nyid can du 'jug ba ni /
sngar bzung ba'i me tog gi phreng ba dri'i gyis bsngags pa las yang zhing ma rnyings pa'i me tog gcig bton la lag pa thal mo sbyar ba'i brla du bzung ba rin po che'i phreng bar mos /
rang nyid dkyil 'khor gyi nang du zhugs /
gtso mo 'khor bcas kyi mdun na gnas par gyur yang? bsam /
de nas me tog gcig phreng bar mos pa de nyid gtso mo'i dbu sa phul bar bsams nas /
oM sarba ta thA ga ta ku la bi sho d+ha ne swAhA /
zhes brjod pas me tog dor /
slob ma la dbang bskur ba'i skabs yin na lha gang la me tog phog pa de'i rigs? yin pa dang /
lha gnyis kyi bar du song na /
gang la nye ba de'i rigs /
nye ring mnyam na gnyis ga'i dngos grub 'grub cing gang la dad pa de'i rigs /
lha'i mtshan sa las ring na dngos grub ring zhing /
nyen dngos grub myur ba dang /
lha'i sku bgod yod / /
de'i mdzod sku'am dbu'am gtsug tor la lhung na phyag chen dang /
spyan nam zhal la ni sngags kyi dngos grub 'grub /
sku'i stod dang bar dang smad la phog na rim bzhin byang chub dang dbang phyug dang nor gyi dngos grub 'grub /
rtsig pa'i phyir lhung na lan gsum ba skyar zhing gsum ga la de ltar lhung na dngos grub phra mo las mi 'grub /
phyi'i rdor @# / /
phreng gi nang du lhung na tshogs chen pos 'grub /
phyi rol gyi re la zlum po rnams dang rdo r+wa'i phyi rol du lhung na dngos grub med cing dkyil 'khor yang mi bstan /
sngags bzlas pa la sogs pas skal ba dang ldan par bsgrubs nas skabs gzhan du gzhug pa sogs kyi brda sprad par bya'o / /
de nas bla mas me tog phul ba re bzung nas /
oM pra ti gr-i h+Na stwaM i maM sa tA mahA bA la /
zhes brjod nas slob ma'i mgo bor bcings /
de ni sems ma stobs po che /
zhes me tog phog pa'i lha la pos nas /
slob ma 'di byang chub ma thob kyi bar du rjes su zung zhig /
ces lha la slob ma gtad pas des la byang chub bar du rjes su 'dzin pa'i thabs zab mo'o / /
de nas bla mas /
oM rdo rje sems dpa' deng khyod kyis| |mig 'byed par ni brtson par mdzad / /
phye bas thams cad mthong 'gyur pa / /
rdo rje'i mig ni bla na med /
ces brjod nas gdong g.yogs bsal bar bsam /
he badzra pA shA /
zhes pas dkyil 'khor la blta bar bskul rjes dkyil 'khor bstan pa'i rim pa bzhin du mthong bar mos la /
de yang phyi rol tu rdo rje'i r+wa ba me ri dang bcas pa'i nang du gzhal yas khang gru bzhi sgo bzhi pa rgyan thams cad yongs su rdzogs pa'i dbus su bcom ldan 'das ma gdugs dkar mo can /
shar gyi pad 'dab la gtum chen ma /
lho'i pad 'dab la 'bar ba chen mo /
nub kyi pad 'dab la gos dkar mo /
byang gi pad 'dab la sgrol ma /
byang shar gyi 'dab mar rgyal ba'i rdo rje ma| shar lho'i 'dab mar padma'i mngon mtshan can /
lho nub kyi 'dab mar gzhan gyis mi thub ma /
nub byang gi 'dab mar rdo rje mchu can ma /
byang shar gyi grwar zhi ba'i lha mo /
shar lho'i grwar gser phreng can ma /
lho nub kyi grwar dkar chen 'bar ma /
nub byang gi grwa ra 'phags ma sgrol ma /
shar sgor rdo rje lu gu rgyud ma /
lho sgor rdo rje gzhon nu ma /
nub sgor lag na rdo rje ma /
byang sgor rin chen rdo rje ma /
phyi'i khor yug la rgyal chen bzhi dang phyogs skyong bcu ste /
de ltar rten dang brten par bcas pa'i dkyil 'khor mngon sum du mthong bar gyur par bsam mo / /
gnyis pa zhugs nas dbang blang ba la bzhi /
chu'i dbang /
cod phan gyi dbang /
chos bshad kyi rjes gnang /
gzungs dang phyag mtshan sogs kyi rjes gnang ngo / /
dang po ni /
dbang gi don du maN+Dal phul nas /
bla ma gdugs dkar lha tshogs rnams / /
skal ldan bdag la dgongs su gsol / /
bdag ni 'khor ba las grol phyir / /
smin byed dbang gi rim pa rnams / /
bla ma lha yis stsal nas ni / /
rjes su gnang bar mdzad du gsol /
zhes pa lan gsum gyis gsol ba gdab /
de nas dkyil 'khor gyi shar du dbang stegs padma dang zla ba'i gdan la rang nyid gdugs dkar mo zhal phyag yongs rdzogs su gyur par bsam /
sbyang rdzas rnams bsham ste /
las sngags dang hUM bdun bzlas pa'i yungs kar lag pa gnyis kyi khu tshur gyis bzung nas re re nas @# / /
g.yon skor du lan gnyis su /
oM sarba pA paM da ha na badzrA ya badzra satwa sya sarba pA paM da ha swAhA /
zhes brjod cing byabs la yungs kar mer dor ro / /
de bzhin du g.yas su bskor ba gnyis kyang bya'o / /
khu tshur gyis chu bzung nas kyang de bzhin du bya'o / /
de nas kham phor dkar po bzhi dang /
rtswa dur ba'i myu gu dang bcas pa'i ba lci'i chad bu bzhi dang /
zan chang ? bzhi dang /
seng ras kyi tshal ba bzhis kyang g.yon dang g.yas su bskor ba sngar bzhin bya ste 'on kyang kham phor man chad mer mi 'dor ro / /
de nas slob ma rnams nye reg byas la /
slob dpon gyis gtso mo'i sngags brjod cing thugs kar dri /
dbu la me tog gi phreng ba /
mdun du mchod yon rnams dbul zhing /
mar me longs su bskor /
las sngags dang hUM lan bdun bzlas po'i mar dang bcas pa'i spos dkar gyis bdug par bya'o / /
dbang rdzas bum chu la tsaN+Da mahA ro shas bsangs /
swa b+hA was sbyangs /
bum chu stong pa nyid du gyur /
stong pa'i ngang las oM hUM hrAM hrIHAHrnams las byung ba'i ye shes lnga'i rang bzhin gyi bum chur gyur par bsam /
dbang lha gsar ba spyan 'dren pa ni /
bla ma dang gtso mo tha mi dad pa'i thugs ka'i sa bon gyi 'od zer gyis dbang lha spyan drangs pa rnams nam mkhar bzhugs /
bsgrub pa'i dkyil 'khor pa rnams kyis dbang bskur ba'i dgongs pa mdzad /
sems dpa' sems ma rnams kyis gdugs dang rgyal mtshan la sogs pa rang gi steng phyogs su 'dzin /
me tog dang gur gum la sogs pa'i char 'bebs /
lha mo rnams kyis bdud rtsi'i bum pas dbang bskur /
khro bo rnams kyis bgegs bskrad par gyur par bsam /
bla ma nam mkha'i dbang lha dang bcas pa thams cad kyis mgrin gcig tu rang la bkra shis brjod par mos nas /
phun sum tshogs pa mnga' ba gser gyi ri bo 'dra / /
'jig rten gsum gyi mgon po dri ma gsum spangs pa / /
sangs rgyas padma'i 'dab ma rgyas 'dra'i spyan mnga' ba / /
'di ni 'jig rten dge ba'i bkra shis dang po'o / /
de yis nye bar bstan pa'i mchog rab mi g.yo ba| |'jig rten gsum na grags shing lha dang mis mchod pa / /
chos kyi dam pa skye dgu kun la zhi byed pa / /
'di ni 'jig rten dge ba'i bkra shis gnyis pa'o / /
dge 'dun dam pa chos ldan thos pa'i nor gyis phyug /
mi dang lha dang lha ma yin gyi mchod pa'i gnas / /
tshogs kyi mchog rab ngo tsha shes dang dpal gyi gzhi / /
'di ni 'jig rten dge ba'i bkra shis gsum pa'o / /
zhes brjod /
de nas slob dpon gyis /
rin chen mdzes pa'i bkra shis bum ba'i chus / /
skal ldan skyes bu khyod la dbang bskur bas / /
las dang nyon mongs sgrib pa dag gyur te / /
byang chub sems kyi rlan gyis brlan par shog /
oM sarba ta thA ga toSh+NI Sha si tA ta pa tre sa pA ri wA ra de ba ka la sha a b+hi Shi ny+tsa mi /
oM sarba ta thA ga toSh+NI? Sha si tA ta pa tre sa pA ri wA ra pU dza ka la sha a b+hi Shi ny+tsa mi /
ji ltar bltams pa tsam kyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis @# / /
khrus bgyi'o / /
oM AHbadzra u dA ka a b+hi Shiny+tsa hUM /
su ra ta twe a haM /
zhes brjod nas bum pa'i chus dbang bskur bas sgo gsum gyi sdig sgrib thams cad sbyangs /
'bras dus kyi ye shes khyad par can thob pa'i mos pa byed cing /
slob ma la dbang bskur ba'i skabs bum pa mgor 'jog pa dang /
bum chu 'thung du bcug kyang rung ngo / /
de ltar dbang bskur bas lus thams cad gang /
bde ba chen po myong /
dri ma thams cad dag /
chu'i lhag ma spyi gtsug tu gnas pa yongs su gyur pa las /
de bzhin gshegs pa rigs lngas dbu brgyan par gyur par bsam /
bla ma dang gtso mo tha mi dad pa'i thugs ka'i sa bon gyi 'od zer gyis dbang gi lha rnams spyan drangs /
rang gi ba spu'i sgo nas thim par gyur par bsam /
oM sarba ta thA ga ta ar+g+haM nas /
shap+ta'i bar gyis mchod /
de ltar chu'i dbang thob /
nyon mongs pa lnga'i dri ma sbyangs /
rnam par shes pa lnga gnas bsgyur /
lam mtshan ma med pa'i rnal 'byor bsgom pa la dbang bar byas /
'bras bu chos kyi sku mngon du 'gyur ba'i nus pa khyad par can bzhag go /
zhes dbang gi dag pa brjod /
gnyis pa cod pan gyi dbang gi don du maN+Dal 'bul /
sngar ltar gsol ba lan gosum? gdab /
cod pan bsangs sbyangs /
stong pa'i ngang las oM hUM traM hrIHAHlas de bzhin gshegs pa rigs lnga'i rang bzhin gyi cod pan du gyur par bsam /
dbang lha gsar ba spyan 'dren pa ni /
bla ma dang gtso mo tha mi dad pa'i zhes pa nas /
bgegs bskrad par gyur gyi bar dang /
sngar ltar mchog gsum kyi bkra shis brjod /
de nas bla ma gdugs dkar mos rang gi mgor rin po che'i dbu rgyan bkon par bsams nas /
de bzhin gshegs pa'i dbu rgyan cod pan 'dis / /
skal ldan skyes bu khyod la dbang bskur bas / /
sku gsung thugs kyi yon tan rab rdzogs te / /
rigs lnga'i sangs rgyas myur du thob par shog /
oM rat+na mu ku Da badzra pat+t+raM a b+hi Shi ny+tsa mi /
zhes brjod cing dbang gi ngo bo zab gsal gnyis med kyi ye shes rgyud la skyes par bsam /
ji ltar bltams pa tsam gyis ni /
zhes pa nas /
khrus bgyi'o / /
oM sarba ta thA ga ta a b+hi She ka ta zhes sogs kyis mtha' rten chu dbang bskur /
de ltar dbang bskur bas /
lus thams cad gang /
zhes sogs nas /
bdag nyid la mchod pa'i bar sngar bzhin /
de ltar cod pan gyi dbang thob /
dri ma lnga sbyangs /
phung po lnga gnas bsgyur /
lam mtshan ma dang bcas pa'i rnal 'byor bsgom pa la dbang bar byas /
'bras bu gzugs kyi sku 'grub pa'i nus pa khyad par can bzhag go /
zhes dag pa brjod /
gsum pa chos bshad kyi rjes gnang ni /
b+h+ruM las byung ba'i 'khor lo /
oM badzra he tu maM /
zhes mdun nam stan du byin /
dbyangs tha ma AHlas byung ba'i dung /
oM badzra b+hA Sha raM /
zhes pas lag pa g.yas su byin /
dbyangs dang po a las byung ba'i bya rgyud rigs gsum gyi po ti| a zhes brjod pas lag ba g.yon du byin la /
deng nas brtsams te sems bskyed pa / /
tsam gyis chos dung bla med pa / /
kun nas yongs su bkang nas ni / /
chos kyi 'khor lo bskor bar gyis /
zhes brjod /
da ni dkyil 'khor @# / /
slob dpon gyur / /
sngags dang rgyud kyang 'dzin par gyur / /
sangs rgyas byang chub sems dpa' dang / /
lha rnams kyis kyang mthun par bsam / /
sems can rnams la snying brtse'i phyir / /
khyod kyis dkyil 'khor cho ga bzhin / /
nan tan bskyed de bri bar bya / /
sgrub pa po rnams rgyud la sbyor /
zhes brjod /
bzhi pa gzungs dang phyag mtshan gyi rjes gnang ni /
bcom ldan bdag gis bzung lags kyis / /
bdag la nye bar mdzad du gsol /
zhes lan gsum gyis gsol ba gdab /
rang gtso mor gsal ba dang /
bla ma dang gtso mo tha mi dad pa'i thugs kar zla gdan la oM yig gi mthar sngags kyis bskor ba las sngags phreng gnyis pa zhig mar me gcig las gnyis chad kyi tshul gyis zhal nas 'thon /
rang gi kha nas zhugs snying gar sa bon gyi mthar g.yas skor du 'khod pa'i 'od zer gyis sdig sgrib thams cad byang zhing dag par gyur par mos nas /
tadya thA /
oM a na le a na le /
kha sa me kha sa me| bai ra bai ra /
so me so me /
sarba bud+d+ha a d+hiShTHA na a d+hiShTHI te swAhA /
oM sarba ta thA ga to Sh+NI Sha si tA ta pa tre hUM phaT /
hUM ma ma hUM ni swAhA /
zhes lan gsum rjes zlos bya /
rgyas par na 'di nyid kyi mdo bla ma'i zhal nas byon /
rang gi rna ba nas zhugs te snying gar 'khod par bsams la mdo tshar gcig 'don /
de nas de bzhin gshegs pa'i rigs kyi phreng ba gtad la /
gzungs sngags 'dzin pa'i bu khyod ni / /
rig pa'i slob dpon nga la nyon / /
rig pa grangs su 'dzin byed pa'i / /
grangs 'dren pa yi bgrang phreng 'di / /
'gom zhing brnyas par ma byed cig /
sdig sdan? lag tu'ang ma gtod cig /
gsung gi rig pa 'di gtad do / /
oM wa k+ka bi dyA a b+hi Shi ny+tsa maM /
zhes brjod /
slob ma'i mgor me tog bzhag nas /
bcom ldan 'di la stsal lags kyi / /
'di la 'go bar mdzad du gsol /
zhes brjod /
phyag mtshan sogs la /
gtugs dang rgyal mtshan 'khor lo dang / /
seng+ge mda' gzhu ral gri dang / /
phur ba sku yi dbang yang bskur /
zhes pa ltar gdugs gtad la /
gdugs kyi dbang bskur ba la brten nas 'gro ba rnams phyi nang gi nyer 'tsho'i? tsha gdung las skyob pa'i nus pa phun sum tshogs pa'i dbang dang ldan par gyur cig /
bslab gsum nor bu'i tog gis rab mdzes pa'i / /
thugs rje byang chub sems kyi gdugs byin pas / /
nyon mongs tshad pas gdung ba'i 'gro ba rnams / /
yongs su skyob pa'i dbang dang ldan gyur cig /
oM tsha traM ga rat+na a b+hiShi ny+tsa maM /
g.yas su 'khor lo dang g.yon du rgyal mtshan gtad la /
rgyal mtshan dang 'khor lo'i dbang bskur ba la brten nas khams gsum chos kyi rgyal srid la dbang bsgyur ba dang /
'khor ba'i g.yul las rgyal ba'i mi nub pa'i rgyal mtshan 'dzin pa'i dbang dang ldan par gyur cig /
rgyal bas byin rlabs gser gyi 'khor lo dang| |chos kyi rgyal mtshan dam pas dbang bskur bas / /
chos kyi 'khor lo rab tu bskor ba dang / /
bstan pa'i rgyal mtshan legs par bzung bar gyis / /
oM tsakra rat+na a b+hi Shi ny+tsa maM /
oM d+h+wa ts+tsha rat+na a b+hi Shi ny+tsa maM /
seng+ge'i gzugs @# / /
lag tu gtad la /
seng+ge'i dbang bskur ba la brten nas mu stegs kyi ri dwags ngan ba mtha' dag skrag par byed pa'i chos kyi nga ro drag po sgrog pa'i seng+ge'i dbang dang ldan par gyur cig /
seng+ge'i 'jigs pa kun dang bral ba ltar / /
rgyal ba lha mos byin rlabs 'jigs dang bral / /
nag phyogs ri dwags mtha' dag zil mnan nas / /
mi yi seng+ger 'gyur ba'i dbang thob shog /
oM sid+ha rat+na a b+hi Shiny+tsa maM /
mda' gzhu gtad la /
mda' gzhu'i dbang bskur ba la brten nas /
thabs shes zung du 'brel ba'i mda' yis nyon mongs pa ma lus pa 'bigs ba'i dbang dang ldan par gyur cig /
thabs dang shes rab 'brel ba'i mda' dang gzhu / /
lha mo'i phyag na gnas pa 'di byin pas| |chos dbyings shin tu phra ba'i 'ben phugs nas / /
sangs rgyas kun gyi rjes chags thob par shog /
oM u pa pradz+nyA d+ha nu wa na a b+hi Shiny+tsa maM /
ral gri gtad la /
ral gri'i dbang bskur ba la brten nas nyon mongs pa bdud sde'i nags tshal rtsa ba nas 'byin pa'i dbang dang ldan par gyur cig /
srid pa'i 'ching ba thams cad gcod byed pa'i / /
las kyi ral gri dam pa 'di byin pas / /
nyon mongs rmongs pa'i dri ma drung phyung nas / /
bdud bzhi'i g.yul las rgyal ba'i dbang thob shog /
oM khaD+ga rat+na a b+hi Shiny+tsa maM /
phur bu gtad la /
phur bu'i dbang bskur ba la brten nas 'phrin las bzhi'i sgo nas 'gro ba sems can gyi don dpag med du byed pa'i dbang dang ldan par gyur cig /
'phrin las rnam bzhi'i phur bu 'di byin pas / /
bdag cag bde legs 'phrog pa'i rig sngags sogs / /
pha rol mthu dang rdzu 'phrul phun bcom nas / /
las bzhi'i dngos grub 'grub pa'i dbang thob shog /
oM karma kI la ya a b+hi Shiny+tsa maM /
lha mo'i sku spyi bor bzhag la /
rgyal ba kun gyi gtsug tor las byung ba'i / /
rgyal yum gdugs dkar lha mo'i sku gzugs 'di / /
rgyal ba kun gyi 'phrin las bsgrub pa'i phyir / /
rgyal sras khyod kyis rtag tu gzung bar gyis / /
de nas rgyal srid sna bdun gyi gzugs brnyan la las sngags kyis bsangs /
swa b+hA was stong par sbyangs /
stong ba'i ngang las oM las byung ba'i rgyal srid rin po che sna bdun dwangs shing thogs pa med pa ye shes kyi rang bzhin du gyur te sems can thams cad kyi tshe dang bsod nams dge legs thams cad rgyas par byed pa'i mthu dang ldan par gyur cig /
oM sarba bid pU ra pU ra su ra su ra A warta ya A warta ya ho /
badzra s+pha ra Na khaM /
lan gsum gyis byin gyis brlabs la /
dus gsum rgyal ba kun gyis bsngags pa yi / /
theg mchog chos kyi srid la mnga' bsgyur ba'i / /
rgyal srid rin chen bdun gyi dbang bskur bas / /
bdud bzhi'i g.yul las rnam par rgyal gyur cig /
oM sap+ta rat+na a b+hi Shi ny+tsa maM /
zhes brjod /
bkra shis rdzas brgyad /
las sngags kyis bsangs /
swa b+hA was stong par sbyangs /
stong pa'i ngang las maM las byung ba'i bkra shis pa'i rdzas brgyad mthong ba tsam gyis kyang mi shis pa mtha' dag sel bar byed pa'i yon tan dang @# / /
ldan par gyur cig /
oM sarba bid pU ra sogs lan gsum gyis gyid gyis? bzlabs? la? / /
gang zhig reg cing mthong thos dran mas kyang / /
mi shis kun sel phun tshogs mchog stsol bar / /
rgyal bas byin gyis brlabs pa'i bkra shis rdzas / /
dam pas dbang bskur dge legs 'bar byur cig /
oM a D+Da pra dra se mang+ga la a b+hi? Shiny+tsa? maM? / /
zhes pas bkra shis rdzas brgyad byin /
de ltar rigs gsum spyi dang bye brag gi chos ston pa sogs kyi slob dpon du bya ba'i ched du rjes su gnang ba sbyin pas rigs gsum spyi dang bye brag gi dkyil 'khor bri bsgrub dbang bskur pa sogs la dbang bar byas /
'phrin las bzhi'i sgo nas 'gro ba'i don 'grub pa'i nus pa bzhag /
'bras bu rigs gsum gyi chos kyi 'khor los bsgyur ba'i go 'phang myur du thob pa'i skal ba can du byas so / / / /
de nas slong ma? la? dbang bskur ba'i tshe legs ldan gyi gtor dbang ni /
dkyil 'khor gyi phyogs gcig tu dur khrod mtshan nyid tshang ba'i dbus su chos 'byung mthing nag me ri dang bcas pa'i steng du prany+dzi'i? khan? gtor ma zur gsum ? gsum khrag gis sngags? pa? mda' dar tsa ka li dang bcas bsam? rkyan? pa? bzhag? pa'i mdun du mchod gtor rnams bshams pa bya rgyud ltar byin gyis brlab /
mdun gyi gtor ma chos 'byung dang bcas pa bsangs sbyangs? / /
stong pa'i ngang las sna tshogs padma dang nyi ma'i steng du hUM las gri gug hUM gis mtshan pa de la sa 'od zer 'phros / /
gdon? bgegs thams cad tshar bcad tshur 'dus yongs su gyur pa las /
mgon po legs ldan mched gsum zhal gcig phyag gnyis zhal gdangs shing mche ba gtsigs pa smin ma sma ra dmar ser 'bar zhing dbu skra ser po gyen du brdzes pa phyag g.yas gri gug nam mkhar 'phyar zhing /
g.yon thod khrag thugs kar 'dzin pa'i mchan khung na tsan+d+wan? gyi beng bsnams pa /
sku la dar nag gi 'jol ber? dang /
zhabs la? sag? lham nag khra gsol ba /
mi mgo skam po lnga'i dbu rgyan dang /
khrag 'dzag ba'i mgo rlon lnga bcu'i do shal 'phyar ba /
ye shes kyi me 'bar ba'i dbus na g.yas bskum g.yon brkyangs pa'i stabs kyis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od 'phros /
'og min rnam par snang mdzad kyi thugs ka nas mgon po ye shes pa spyan drangs /
hUM dad pa dang ni dam tshig gis / /
tshud gshegs dpal ldan mgon po rnams / /
dam can rgya mtsho 'khor dang bcas / /
dkyil 'khor gnas 'dir gshegs su gsol /
badzra beng du dza a kar+Sha ya dzaHdzaH dzaHhUM baM hoH dam tshig pa dang gnyis su med par gyur /
slar yang thugs ka'i hUM las 'od 'phros /
dbang gi lha rnams spyan drangs /
de rnams kyis dbang bskur bas rnam snang gis dbu brgyan par gyur /
oM badzre mahA kA la sa pA ri wA ra ar+g+haM nas shap+ta'i bar gyis mchod cing /
srin po'i gzugs kyis gdug pa can / /
tshar gcod byang chub sems dpa' ste / /
grong khyer sum brtsegs 'jig byed pa / /
legs ldan rnams la bdag bstod do / /
ces pas bstod /
thugs kar @# / /
nyi ma'i steng du hUM gi mthar sngags kyis bskor bar dmigs nas /
oM mahA kA la beng du dza b+h+yo hUM phaT /
oM mahA kA la ro Shi ga na b+h+yo hUM phaT /
oM mahA kA la du Sh+DaM b+h+yo hUM phaT /
ces ci mang bzla /
lha rnams kyi ljags hUM las skyes pa'i rdo rje spu gus gtor ma'i bcud thams cad drangs te gsol bar gyur /
oM shrI mahA kA la sa pA ri wA ra i daM ba liM ta kha kha khA hi khA hi /
bdun gyis 'bul /
ar+g+haM nas shap+ta'i bar gyis mchod cing /
'dod don la gsol ba gdab /
de nas rjes gnang bskur ba ya /
sngon 'gro spyi dang bye brag gi chos bshad /
dus gsum sangs rgyas thams cad kyi / /
sku gsung thugs kyi slob dpon gyis / /
bdag la legs ldan mched gsum gyi / /
sku gsung thugs kyi rjes gnang stsol /
lan gsum gsol ba gdab /
mngon rtogs dang mthun par lha ngo sprad /
byang sdom bzung /
slob ma rnams bsangs sbyangs /
legs ldan mched gsum du bskyed /
gnas gsum du 'bru gsum 'god /
rang gtso mor gsal ba'i thugs ka'i sa bon las 'od 'phros rang bzhin gyi gnas nas mgon po'i sku'i byin rlabs thams cad mgon po'i sku che chung dpag tu med pa'i rnam par spyan drangs /
slob ma rnams kyi lus la thim pas lus kyi sgrib pa dag /
mgon po'i sku'i byin rlabs thob pa'i mos pa gyis /
sngar gyi spyan 'dren gyi tshigs bcad brjod /
phyag mtshan gyi rjes gnang la gri gug slob mar gtad la /
skal ldan rigs kyi bu khyod la / /
gri gug 'bar ba'i dbang bskur bas / /
dgra bgegs lus ni kha? 'byed cing / /
bsad pa'i las rnams thogs med shog /
thod ba gtad la /
skal ldan+ phyag mtshan thod pa'i dbang bskur pas / /
dgra bgegs snying khrag rol? byed cing / /
rengs pa'i las la thogs med shog /
beng gtad la /
skal ldan+ tsan dan beng chen dbang bskur bas / /
nyon mongs dgra sde'i g.yul bcom nas / /
dgra bgegs myos pa'i las 'grub shog /
ces brjod /
gsung gi rjes gnang la /
mgon po'i thugs ka'i sngags phreng mar me gcig las gnyis chad kyi tshul du byung ba zhal nas thon /
slob ma'i khar zhugs snying gar 'khod pa'i 'od zer gyis gdon bgegs thams cad bsregs pa'i mos pa gyis /
sngags kyi rjes zlos lan gsum bya /
me tog spyi bor bzhag la /
bcom ldan 'di la sogs brjod /
thugs kyi rjes gnang la /
rang gi thugs ka'i sa bon gyi 'od zer gyis mgon po'i thugs kyi byin rlabs thams cad phyag mtshan gyi rnam par spyan drangs /
slob ma'i lus la thim /
yid kyi sgrib pa dag /
thugs kyi byin rlabs thob pa'i mos pa mdzod /
snying po brjod cing rol? mo bya /
dbang lha bstim ba ni /
rang gi thugs ka'i sa bon gyi 'od zer gyis mdun gyi mgon po slob ma rnams kyi spyi bor spyan drangs shing thugs rgyud bskul bas thugs ka'i hUM las 'od 'phros /
mtha' skor na bzhugs pa'i zhi? khro rab 'byams la sog pas 'od du zhu mgon po la thim /
mgon po'i sku 'od du zhu slob ma la thim pa'i @# / /
mos pa mdzod /
ces brjod cing gtor ma mgo bor bzhag la /
na mo rtsa brgyud kyi dpal ldan bla ma dam pa rnams dang /
'phags ma gdugs dkar mo phyag rgya'i tshogs rnams kyi bka' dang dam las mi 'da' pa'i mgon po legs ldan dpal 'bar /
rnal 'byor dgra lha 'khor dang bcas pa khyad rnams kyis phyag na rdo rje la sogs pa'i bla ma gong ma rnams kyi bka' dang dam las mi 'da' bar rdo rje slob ma 'di rnams kyi byang chub ma thob kyi bar du bka' sdod dang bstan srung mdzod la bsrung skyabs bde legs su 'gyur bar mdzod cig /
dzaHhUM baM hoH zhes brjod /
de nas gang la ser sna sogs bkra shis brgyad pa'am /
mchog gsum gyi bkra shis brjod /
de ltar gdugs dkar mo'i dbang thob nas rigs gsum spyi dang bye brag gi dam tshig rnams tshul bzhin du srungs shig /
ces brjod /
slob mas gtso thos ji ltar bka' stsal ba / /
de dag thams cad bdag gis bgyi /
zhes pa dang /
rang gi lus bran du dbul bas byang chub ma thob bar du 'bangs su gzung du gsol snyam? pas /
deng nas brtsams te bdag bran du / /
khyod kyi 'bangs su mchi par bgyi / /
khyed kyis slob mar bzung ba dang / /
cha yis kyang ni spyad du gsol /
zhes rjes zlos bya /
de nas dbang rdzogs par thob? pa'i bka' drin gtang? rag gi yon du bla ma dang dkyil? 'khon gyi gtso mo ba min? da? du sol bal? maN+Dal rgyas ba dbang po? /
?? ?? /
de ltar bdag ?? zin? nas slob ma la dbang bskur ba'i skabs yin na /
bden pa'i stobs brjod nas byin gyis brlab bar bya dgos pas rdor dril bzung ste /
bden pa gang gis ye shes mchog /
shes rab thabs bdag dkyil 'khor gyi / /
bden pa de yis mgon po khyod / /
'dod pa bdag la yongs rdzogs mdzod / /
chos rnams gzugs brnyan lta bu ste / /
gsal zhing dag la rnyog pa med / /
gzung du med cing brjod du med / /
rgyu dang las las yang dag 'byung / /
de nyid de bzhin nyid nges 'byung / /
bden pa de yis dkyil 'khor ni / /
gzugs brnyan gsal bar slob ma rnams / /
kun gyis sgrib med mthong bar shog /
ces lan gsum brjod nas slob ma la dbang bskur ba'i rim pa la 'jug par bya'o / /
gnyis pa slob ma bcug cing dbang bskur ba ni /
gong du bkod pa de rnams bdag 'jug gi dbang du byas pa yin pas gzhal la dbang bskur ba'i tshe rang nyid ces ba dang rang la zhes sogs rnams /
slob ma rnams zhes pa lta bur bsgyur zhing /
tshigs bcad dang /
sngags rnams kyi don dang /
dbang gi ngo bo ji lta bu zhig rgyud la skye tshul sogs slob ma'i dbang po dang 'tsham par brda legs par sprad nas /
med du mi rung ba'i dbang gi skor rnams ma chad cing mtha' rten sogs la long skabs dang mos pa dang bstun pa'i rgyas bsdus kyi dbye ba shes bar byas brgyud ldan dam pa'i phyag len mthong ba brgyud pas kyang brgyan te legs par dbang bskur bar bya'o / /
gsum pa dkyil 'khor gyi mjug gi bya ba ni /
gtang rag gi mchod pa byin gyis brlab ste /
rgyas par na tshigs bcad sngags dang bcas pa'am /
bsdu na /
oM sarba ta thA ga ta ar+g+haM pra tAM ts+tsha swAhA nas /
shap+ta'i bar gyis mchod cing /
bstod @# / /
ba rgyas bsdus gang rung gis bstod /
slob ma rnams la'ang rang rang gi nus pa dang bstun nas dkyil 'khor mchod du bcug la /
bza' ba la sogs pas tshim par bya /
dkyil 'khor bsgrub cing mchod pa dang /
dbang bskur tshul bzhin du byas pa sogs kyi dge ba'i rtsa ba rnams byang chub kyi rgyur 'gyur ba'i smon lam dang /
bsngo ba shugs drag po bya zhing /
phyag bzhes kyi rgyun la gtang rag gi maN+Dal phul ba'i mjug tu dpon slob lhan cig tu smon lam dang bstan pa rgyas par 'gyur ba'i bden tshig /
shis brjod bcas mdzad pa'i srol yod de nas bla mas dkyil 'khor la lan gsum bskor ba 'am /
de ltar mos nas shar sgo nas gtso mo la phyogs par 'dug ste chad lhag gi nyes pa zhi bar bya ba'i phyir yi ge brgya pa lan gsum brjod /
me tog dang bcas pa'i thal mo snying gar sbyar nas /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis ba / /
de kun gtso mos bzod mdzad rigs /
zhes pas ma tshang ba la sogs pa nyes pa zhi bar bya ba'i phyir bzod gsol bya zhing /
rang gzhan gyi chos sgrub pa'i 'gal rkyen thams cad zhi zhing gnas skabs mthar thug gi 'dod don rnams 'grub pa dang /
bshad sgrub kyi bstan pa rgyas pa sogs kyi gsol ba gdab /
'dir ni rten dang lhan cig tu / /
'gro ba'i don du bzhugs nas kyang / /
nad med tshe dang dbang phyug dang / /
mchog rnams legs par stsal du gsol /
oM su pra tiShTHa badzra ye swAhA /
zhes brjod nas ye shes pa dang dam tshig pa ras bris la brtan bzhugs bya /
legs ldan gyi gtor ma'i ye shes pa gshegs /
dam tshig pa rang la bsdu ba bkra shis sogs bya /
yang rang gzhan gyi don du dkyil 'khor sgrub mchod tsam dang /
der bdag 'jug len pa sogs bya bar 'dod na /
bdag bskyed rgyas pa btang zin pa'i mjug tu mdun gyi ras bris kyi dkyil 'khor bsgrub pa dang bdag 'jug gi ngag 'don sngar ltar dang /
mjug chog slob ma dbang bskur ba'i skabs bzhin byed pa yin pas /
de dag ji lta bu zhig bya bar 'dod kyang 'ol tshod tsam ma yin par /
tshad mar gyur ba'i gzhung gi dgongs pa dang /
dam pa bar ma chad pa las brgyud ba'i phyag len bzhin byas nas rang gzhan la gnas skabs kun tu phan pa'i thabs mchog tu gyur pa la brtson bar bya'o / /
smras pa /
gang gi mtshan snyan thos 'dzin rgyan thob pa'ang / /
rlabs chen bsod nams zong gis bsgrub dgos pa / /
bde gshegs kun yum gzhan gyis mi thub mas / /
da dung byang chub bar du brtse bas skyongs / /
dpal ldan thub pa rnams kyi gtsug tor las / /
legs 'khrungs dus min 'chi sogs 'jigs kun las / /
bde blag skyob mdzad rje btsun gdugs dkar mo'i / /
dkyil 'khor dbang gi chog bsgrigs 'di bkod dges / /
ring nas drin gyis bskyangs pa'i 'gro ba kun / /
brgyud mar bla ma lha yis rjes bzung nas / /
bar gcod bdud sde'i g.yul las rgyal gyur te / /
don gnyis lhun grub go 'phang myur thob shog /
ces bcom ldan 'das ma 'phags ma gdugs dkar mo can gyi dkyil 'khor chen por 'jug cing dbang @# / /
bskur ba'i cho ga dngos grub gang+gI'i chu rgyun zhes bya ba 'di ni /
rang nyid kyi dran pa gso ba'i ched du dbang dngos gzhi'i cho ga skyid shod sprul sku rin po ches mdzad pa la gzhi byas /
bla ma dam pa'i phyag len mthong ba brgyud pa dang zhal las thos pa'i man ngag gis kyang brgyan te /
! khyab bdag rdo rje sems dpa'i ngo bo yongs 'dzin thams cad mkhyen pa ! rje btsun ye shes rgyal mtshan dpal bzang po'i zhabs drung nas lha 'di'i dbang lung rjes gnang legs par thob pa'i ! btsun ba ngag dbang blo bzang bstan pa'i rgyal mtshan gyis sbyar ba dge /
~? 'phags ma gdugs dkar can gyi dkyil 'khor la lha mang dang bcu bdun ma gnyis su gsungs pa las /
sngar bshad pa de ni bcu bdun ma'i dbang du byas pa yin la /
lha mang gi dkyil 'khor bsgrub par 'dod na /
bdag bskyed yongs 'dzin rje'i sgrub thabs ltar byas la /
bum bskyed dang mdun bskyed kyi lha bskyed pa'i skabs su khyad par 'di ltar /
bum bskyed la /
rnam rgyal bum pa'i dbus su sna tshogs padma 'dab ma brgyad pa /
de'i phyi rol tu 'khor lo rtsibs bcu drug pa /
de'i phyi rol gyi steng 'og dang phyi nang gi grwa bzhi dang phyogs bzhir sna tshogs padma'i gdan zhes ba dang /
mdun bskyed la /
dbus dkar ba'i nang du 'khor lo rtsibs bcu drug pa lte ba mu khyud dang bcas pa'i lte ba'i nang du sna tshogs padma 'dab ma brgyad pa'i lte bar seng ges btegs pa'i rin po che'i khri /
phyogs bzhi'i shar du glang chen /
lhor rta mchog /
nub tu rma bya /
byang du mkha' lding rnams kyis btegs pa'i rin po che'i khri /
'khor lo'i rtsibs bcu drug dang /
steng 'og dang phyi nang gi grwa bzhi dang sgo bzhir sna tshogs padma dang zla nyi'i gdan /
na maHsarba ta thA ga ta ga tA naM sarbab thA kha ung+ga te s+pha ra Na hi maM ga gan? ? swAhA /
steng du bla bre yang skad cig gis byung bar gyur /
oM sarba ta thA ga to? si? Sha si tA ta pa tre hUM phaT swAhA /
zhes ba'i sngags kyi gdangs kyi rnam pa nam mkha' la grag par gyur /
ces pa nas /
'jigs pa ma lus pa las skyob pa'i bdag snying? cad ? gyur /
ces pa'i bar bcu bdun ma'i skabs su bshad? star yin zhing /
de nas /
padma'i 'dab ma la shar du drag shul chen mo dkar mo /
lhor gtum pa chen mo ser mo? /
nub tu 'bar ba chen mo dmar mo /
byang du ltobs chen ma ljang gu rnams g.yas rdo rje dkun brten cing /
g.yon rin po che'i bum pa 'dzin pa /
mtshams bzhir bdud rtsis gang ba'i bum pa bzhi /
'khor lo'i rtsibs bcu drug pa'i shar gyi rtsibs dang gol gos dkar ma /
gnyis pa la ? gnyer can sngo bsangs /
gsum pa la rgyal ba'i rdo rje phreng ba ma ljang gra? /
bzhi pa la padma'i mngon mtshan can dmar mo rnams g.yas bgrang phreng dang g.yon ut+pal 'dzin pa /
lho'i rtsibs dang bo la gzhan gyis mi thub ma dkar mo /
gnyis pa la rdo rje mchu? can ma sed lo /
gsum pa la zhi ba lha rnams kyis mchod ma nag mo /
bzhi pa la gzi brjid chen mo ljang gu rnams g.yas rin po che dang g.yon dbyug pa la brten pa /
nub @# / /
kyi rtsibs dang po la stobs chen ma dmar mo /
gnyis pa la rdo rje lu gu rgyud ma ser mo /
gsum ba la rdo rje rig 'dzin ma dkar mo /
bzhi pa la rdo rje rigs gser phreng ba ljang gu rnams g.yas rdo rje dang g.yon bgrang phreng 'dzin pa /
byang gi rtsibs dang po la rdo rje rin chen ma dmar mo /
gnyis pa la rdo rje gtsug tor can dkar mo /
gsum pa la rnam par 'gying ba'i rdo rje ma ljang gu /
bzhi pa la gser 'od lta bu'i spyan mnga' ma ser mo rnams g.yas rdo rje dang g.yon bgrang phreng 'dzin pa /
steng du rdo rje sgrol ma dang 'og tu padma'i spyan gnyis dkar mo g.yas skyabs sbyin dang g.yon mnyam bzhag mdzad pa /
nang gi shar lhor sgeg mo dkar mo phyag gnyis rdo rje dkur brten nas 'gying ba'i tshul can /
lho nub tu phreng ba ma ser mo phyag gnyis rin po che'i phreng ba 'dzin pa /
nub byang du glu ma dmar mo phyag gnyis pa wang 'dzin pa /
byang shar du gar ma ljang gu phyag gnyis rdo rje bsnams nas gar byid pa /
phyi'i shar lhor bdug spos ma dkar mo spos snod 'dzin pa /
lho nub tu me tog ma ser mo me tog gi snod 'dzin pa /
nub byang du mar me ma dmar mo mar me 'dzin pa /
byang shar du byug pa ma ljang gu dri'i dung chos 'dzin pa /
shar sgor lcags kyu ma dkar mo lcags kyu 'dzin pa /
lho sgor zhags pa ma ser mo zhags pa 'dzin pa /
nub sgor lcags sgrog ma dmar mo lcags sgrog 'dzin pa /
byang sgor dril bu ma ljang gu dril bu 'dzin pa /
lha mo thams cad kyang rin po che'i rgyan gyis brgyan cing dar gyi stod g.yogs dang smad g.yogs can rdo rje'i skyil krung gis bzhugs pa /
phyi rol gyi khor yug la rgyal po chen po bzhi dang /
phyogs skyong bcu 'khor dang bcas par gyur /
lha thams cad kyi spyi bor oM las 'khor lo dkar po'i lte bar oM gyis mtshan pa /
zhes pa nas /
spyan 'dren dbang bskur rgyas gdab mchod pa rnams bcu bdun ma'i skabs su bshad pa bzhin yin la /
bstod pa dkon mchog gsum dang /
rigs gsum mgon po dang /
gtso mo la bstod pa dang /
'khor gyi lha la bstod pa mdo nyid las byung ba ltar /
gzhan gyis mi thub drag shul che /
zhes pa nas /
snang mdzad rdo rje gtsug tor grags /
zhes pa'i bar sngar bcu bdun ma'i skabs su bshad pa ltar la /
bcu phrag gnyis dang gnyis lha mo / /
phyag rgya'i tshogs la phyag 'tshal lo / /
phyi nang mtshams bzhir legs gnas shing / /
rab mdzes 'khril bag 'gying dang ldan / /
rang rang mchod rdzas thogs pa yi / /
sgeg sogs brgyad la phyag 'tshal lo / /
sgo bzhi bsrung ba'i lha mo ni / /
'dzum zhing yid tsam khros pa'i zhal / /
lcags kyu zhags pa lcags sgrog dril / /
sgo skyong bzhi la phyag 'tshal lo / /
gzi brjid ldan zhing stobs dang ldan / /
stobs po che la mthu che ba / /
rang rang @# / /
phyogs rnams legs skyong ba'i / /
phyogs skyong bcu la phyag 'tshal lo / /
'jig rten skyong ba'i mthu chen ldan / /
dri za grul bum klu dbang dang / /
gnod sbyin tshogs la mnga' bsgyur ba'i / /
rgyal chen bzhi la phyag 'tshal lo / /
zhes bstod /
gzhan ma bzlas pa dang /
gtor 'bul dang dkyil 'khor du 'jug cing dbang blang ba mtha' rten gyi rjes gnang dar bcas pa dang /
mjug gi mchod bstod smon lam shis brjod dang bcas pa rnams sngar bcu bdun ma'i cho gar bshad pa ? bya'o / /
~? gtugs dkar lha bcu bdun ma'i dbang legs ldan mched gsum ??? gnang bcas thob pa'i brgyun pa ni? /
thub dbang /
gzugs dkar po /
phyan na rdo rje /
slob dpon bsam gtan bcu pa /
tsan+d+ra gau mi /
slob dpon g+hi ra pa ti /
slob dpon rdo rje non po /
slob dpon padma lcags kyu /
bram zed? ni chen rdo rje /
slob dpon rdo rje? ?? /
rdo rje gdan ? chung /
ba ni? lo tsAb? /
ldan ma sgyur? a skyabs /
brtse chen zhabs /
rje btsun grags rgyan /
de la ltor khung gad ser pa dang /
mdo lde mgon gnyis kyis gsan /
de gnyis ? nas rgan mo lhas pa byang chub dpal /
'jam dbyangs bzhi thog ba /
rong pa a ka ra /
slob dpon dkon mchog tshul khrims /
bag ston gzhon nu tshul khrims /
bla ma tshul rgyal ba /
bla ma ngag dbang pa /
sems dpa' chen po yon tan 'od /
chos rje'i ? rgyal mtshan /
chos rje? bsod bzang /
chos rje nam rgyan /
mkhyen rab rje /
rje shAkya don grub /
rje kun dga' legs grub /
rje kun dga' chos grags /
rje mchog segs? rdo rje /
rje mkhyen nab bstan 'dzin bzang po /
rje ngag dbang byams pa lhun grub /
slob dpon dam tshig rdo rje /
paN chen bla bzang ye shes /
rdo rje 'dzin pa ye shes dpal 'byor /
rdo rje 'chang yongs 'dzin paN+Di ta chen po rje btsun ye shes rgyal mtshan dpal bzang po thugs rje can de'i drung du po ta la'i gzims chung dga'? ldan yang rtser paN chen blo bzang dpal ldan bstan pa'i nyi ma phyogs las rnam rgyal dpal bzang po dang lhan du bdag lcang lung sprul ming ngag dbang blo bzang bstan pa'i rgyal mtshan gyis rang lo nyer gsum pa rab byung bcu gsum pa'i chu byi lo legs par thob pa'o / /
