! na mo gu ru many+dzu g+ho ShA ya /
bka' drin gsum ldan rtsa ba'i bla ma dang| |dbyer med mkhyen pa'i gter la gus btud nas / /
sdom pa gsum ldan dge slong mai tri'i mtshan / /
gang gi yang lan mdor bsdus brjod la gson / /
de yang dge slong lags nyid nas /
gung tshigs yol min thur ma'i grib ma la brtags nas byed tshul ji ltar yin zhe na /
'dul ba nas nyi ma'i dkyil 'khor nam mkha'i dbus su slebs pa dang nyi ma phyed par gsungs pa las /
thur grib la brten nas phyed min brtag par bshad pa ma mthong zhing /
byang bdag rnam rgyal grags bzang gi dri lan mkhas grub thams cad mkhyen pas mdzad pa las 'byung ba'i don tshigs bcad du smras pa /
nyi ma phyed min brtag tshul ni / /
sor bdun ldan pa'i shing btsugs nas / /
rang grib ma lus zad pa'i tshe / /
hor zla lnga pa'i nyi ma phyed / /
sor gang drug pa bzhi pa dang / /
sor da bdun pa gsum pa dang / /
sor gsum brgyad pa gnyis pa dang / /
sor bzhi dgu pa dang po dang / /
sor lnga bcu pa bcu gnyis pa / /
sor drug lus tshe bcu gcig pa'i / /
nyi ma phyed pa'i tshad du gsungs / /
'on kyang zla stod zla smad kyi / /
zhib cha rigs pas dpyad par mdzod / /
ces pa ltar ro / /
