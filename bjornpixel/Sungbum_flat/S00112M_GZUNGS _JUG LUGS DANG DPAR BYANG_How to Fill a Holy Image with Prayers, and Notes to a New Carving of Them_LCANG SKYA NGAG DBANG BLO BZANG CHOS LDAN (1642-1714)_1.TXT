@# / /
gzungs 'jug phug ? dang dpar byang bzhugs ? / /
@# / /
na mo gu ru bud d+ha bo d+hi sa twa ya /
gzungs dpar 'di nang gi gzungs rnams rten gyi nang gzhug tu 'bul tshul ni /
rten chen po la gzungs rgyas 'bring bsdus gsum ka 'bul /
rgyas pa mi shod zhing 'bring po shod pa la 'bring bu 'bul /
'bring bo mi shong zhing bsdus pa shong pa la bsdus pa 'bul /
de yang dbu gzungs rnams /
sku gzugs kyi dbu dang /
mchod rten gyi dri'i nang du /
mgrin gzungs sku'i mgrin pa dang /
mchod rten gyi bre stan la rgyas 'bring bsdus gsum ka'i mgrin @# / /
gzungs ni /
dbyangs gsal la byed cing /
dbyangs gsal gnyis ka mi shong na dbyangs yig 'jog /
stod gzungs mgrin gzungs kyi 'og sku'i thugs ka yan chad dang /
mchod rten gyi bum stod la /
rked gzungs stod gzungs kyi 'og sku'i lte ba yan chad dang /
mchod rten gyi bum rked la /
gzungs chen sde lnga /
rked gzungs kyi 'og tu /
smad gzungs /
sde lnga'i 'og /
gsangs gnas yan chad la /
pad gzungs padma'i nang la 'jog cing /
shog gcig ma'i gral nas /
he ru ka'i yig brgya /
stod gzungs dang mnyam du 'jog /
rdo rje sems dpa'i yig brgya /
rked gzugs dang mnyam du 'jog /
de bzhing shegs pa'i yig brgya /
de'i 'og tu 'jog /
phyag bya ba'i sngags sogs smad gzungs dang mnyam du 'jog /
mchod rten la dgos pa'i sngags sogs sde lnga'i 'og tu 'jog cing /
gtso bor mchod rten la mang du 'jog /
gzhan rnams sde lnga'i 'og tu 'jog cing /
de yang sdig sbyong gi sngags /
tshe 'das kyi don du bzhengs pa'i rten la mang du 'jog /
tshe 'phel kyi gzungs /
tshe ring ba'i don du bzhengs pa la mang du 'jog /
nad dang rim zhi bar byed pa'i sngags /
nad zhi ba'i don du bzhengs pa la mang du 'jog /
bu mang po ston pa'i sngags /
rigs rgyud 'phel ba'i don du bzhengs pa la mang du 'jog /
gos brgya thob pa dang don 'grub pa'i sngags /
longs spyod 'phel ba sogs kyi don du bzhengs pa la mang du 'jog /
nyes pa kun bsel gyi sngags /
spyi la 'jog /
rten shin du chung ba la gzhan mi shong na gzugs chen sde lnga 'jog /
de yang lnga kham shong na re re tsam bzhag na legs /
'jog lugs sogs zhib bar gzungs 'bul ltar bya /
de yang sku brnyan dang mchod rten gyi nang gzhugs du /
rings bsrel 'bul bar rgyud sde las gsungs shing /
rings bsrel la /
gzungs sngags zab mo lta bu chos sku'i rings bsrel /
sangs rgyas byang sems kyi gdung rus lta bu sku gdung gi rings bsrel /
sangs rgyas byang sems kyi dbu skra dang phyag sen lta bu sku bal gyi rings bsrel /
da lta 'phel gdung du grags pa yungs 'bru lta bu'i rings bsrel bzhi gsungs shing /
de'i nang nas chos sku'i rings bsrel /
gzungs sngags mchog du gsungs te /
gsang ba rings bsrel gyi za ma tog zhes bya ba'i mdo las /
bcom ldan 'das kyis bka' stsal ba /
lag na rdo rje gang zhig chos kyi rnam grangs 'di bris te mchod rten gyi nang du bzhag pa de de bzhin gshegs pa thams cad kyi rdo rje'i snying po rings bsrel gyi mchod rten du 'gyur ro / /
de bzhin gshegs pa thams cad kyi gzungs kyi snying po gsang ba'i byin gyis brlabs pa'i mchod rten du 'gyur ro / /
de bzhin gshegs pa til gyi gang bu snyed dgu bcu rtsa dgu'i mchod rten du 'gyur ro / /
de bzhin gshegs pa thams cad kyi gtsug tor dang spyan gyi mchod rten du byin gyis brlab par 'gyur ro / /
gang zhig sangs rgyas kyi gzugs brnyan rnams mchod rten gyi nang du 'jog par byed pa de de bzhin gshegs pa'i gzugs brnyan rin po che sna bdun gyi rang bzhin @# / /
du byin gyis rlab par 'gyur ro / / / /
sems can gang dag mchod rten de la phu dud dang sti stang byed pa de dag nges par phyir mi ldog par 'gyur zhing bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro / /
phyag 'tshal ba gcig dang skor ba byed pa gcig gis mnar med pa la thug pa la sogs pa la rnams las yongs su thar bar 'gyur zhing /
bla na med pa yang dag par rdzogs pa'i byang chub las phyir mi ldog par 'gyur ro / /
gnas gang na mchod rten nam gzugs brnyan rnams 'di lta bu gnas pa'i sa phyogs de yang de bzhin gshegs pa thams cad kyi byin gyis rlab par 'gyur ro / /
zhes gsungs shing /
gzhan yang gzungs sngags bcug pa'i phan yon che bar gsungs pa med bas /
gzungs gzhug 'di shin tu gal che /
des na gzungs gzhug gi dbang bod yul na shin tu mang yang /
deng sangs po ta la na bzhugs pa'i rkyang rtse 'gro don mar grags pa ni shin tu dag pa'i khungs btsun yin nges dang /
gzhan ma dag ma dag sna tshogs yod pa las /
ka rma phyogs nas brgyud pa'i gzugs gzhug dpar ma zhig 'di phyogs su 'khyar ba lam phyi byas nas dpar la bkod pa'i gzungs dpar 'di phyogs su 'ang 'ga' zhig 'dug kyang /
pho brang shar sgo'i bsod nams chos rje'i lha khang gi grwa ba dge slong bkra shis nyi ma chos sbyin rgya cher sbel 'dod kyi lhag bsam dkar pos gzungs dpar zhig gsar du bzhengs par rtsam pa'i tshe /
pho brang shar sgo'i ja sag phun tshogs bla ma /
khrung ko'i zi'i bla ma bstan pa dge slong /
ku shri bla ma bstan pa gsal rgyas /
dbang tshang gi bla ma rab 'byams pa tshul khrims bzang po rnams kyis gzungs dpar snga ma tshor dge lugs rang gi bla ma rgyud pa'i mtshan sngags mi 'dug cing rten chen po la gzhug pa'i tshe yang /
gzungs dpar gyi yig 'phreng 'ga' zhig re re nas dra dgos pa'i stabs mi bde ba 'dug pas /
gzungs kyi ma tshangs pa kha bskangs ste /
rten che 'bring chung gsum la 'ang 'jog par stabs bde ba zhig bsgrigs rogs kyis zhes bskul ba ltar /
yul byang phyogs kyi mthar skyes pa'i ban chung snyoms las pa ngag dbang blo bzang chos ldan dpal bzang po zhes bgyis bas /
gzungs 'bul gyi yig cha du ma mthong pa las gtso bor dpan chen thams cad khyen pa dang rgyal dbang mchog gi yig cha gnyis dang mthun par gzungs dpar gyi ma phyid bar byang dang bcas pa /
ta'i ching khang zhig dan sa zhe gnyis pas thog /
shing lug los ga zla ba'i yar ngos tshe bco lnga la bong chos lha khang du bsgrigs pa'o / /
'di ltar bskrun pa'i dge bas rgyal bstan spyi dang khyad par rgyal ba tsong kha pa'i bstan pa rin po che phyogs thams cad du dar zhing r+g+y+gi bla ma rab 'byams pa tshul khrims bzang po rnams kyis gzungs dpar snga ma tshor dge lugs rang gi bla ma rgyud pa'i mtshan sngags mi 'dug cing rten chen po la gzhug pa'i tshe yang /
gzungs dpar gyi yig 'phreng 'ga' zhig re re nas dra dgos pa'i stabs mi bde ba 'dug pas /
gzungs kyi ma tshangs pa kha bskangs ste /
rten che 'bring chung gsum la 'ang 'jog par stabs bde ba zhig bsgrigs rogs kyis zhes bskul ba ltar /
yul byang phyogs kyi mthar skyes pa'i ban chung snyoms las pa ngag dbang blo bzang chos ldan dpal bzang po zhes bgyis bas /
gzungs 'bul gyi yig cha du ma mthong pa las gtso bor pan chen thams cad khyen pa dang rgyal dbang mchog gi yig cha gnyis dang mthun par gzungs dpar gyi ma phyi dbar byang dang bcas pa /
ta'i ching khang zhig dan sa zhe gnyis pas thog /
shing lug los ga zla ba'i yar ngos tshe bco lnga la bong chos lha khang du bsgrigs pa'o / /
'di ltar bskrun pa'i dge bas rgyal bstan spyi dang khyad par rgyal ba tsong kha pa'i bstan pa rin po che phyogs thams cad du dar zhing rgyas pa dang /
'jig rten gyi khams thams cad du bde legs rgya chen po 'byung zhing /
khyad par gzungs gzhug 'di gang la bzhag pa'i rten gang du bzhugs pa'i gnas su bkra shis dang dge mtshan rgya chen po rgyun mi 'chad du 'byung ba dang /
gzungs dbang 'di sgrub pa bo sbyin pa'i bdag po'i gnas skabs 'gal rkyen thams cad zhi zhing /
bsam don thams cad yid bzhin du 'grub pa dang /
mthar thug sems can thams cad kyi don du rdzogs pa'i sangs rgyas kyi go 'phang myur du 'thob par gyur cig /
'gro don 'phel bar shog / / /
mang+galaM / / / /
