@# / /
kun mkhyen 'jam dbyangs dbyang pa'i rdo rje'i gsungs 'bum khrigs chags su bsdebs pa las bsngo ba smon lam gyi skor bzhugs so / /
@## / /
bla ma rnams dang rgyal ba sras dang bcas pa la phyag 'tshal lo / /
dge 'dun yon na mthu 'gyur snyan gsan phab la /
dge 'dun dang 'brel ma 'brel gang yin kyang /
phyogs bcu'i zhing rab 'byams na bzhugs pa'i rgyal ba sras dang slob mar bcas pa thams cad sbyin pa'i bdag po che ge mos thog drangs nam mkha' dang mnyam pa'i sems can thams cad la gzigs shing dgongs su gsol /
bdag cag rnams kyis 'di ltar zhing bsam pa dngos po rnam par dag pa gsum gyi sgo nas dge ba'i rtsa ba 'di ltar du bskrun pa dang /
rang gzhan rnams kyis dus gsum du bsags pa'i dge ba'i rtsa ba rnams gcig tu bsdom @# / /
pa'i mthu la brten nas /
kun mkhyen rgyal ba'i bstan pa spyi dang /
khams gsum chos kyi rgyal po tsong kha pa yab sras brgyud pa dang bcas pa'i lung rtogs kyi bstan pa 'di nyid phyogs dus gnas skabs thams cad du dar zhing rgyas la yun ring du gnas par gyur cig /
rdo rje'i sku brnyes kyang rtag 'dzin can rnams chos la bskul pa'i ched du zhi bar gshegs pa'i tshul bstan pa /
ston pa zas gtsang gi sras po de nyid nas nye bar bzung ste 'dzam gling mdzes par byed pa'i rgyan drug mchog gnyis /
bstan pa'i dpal gyur padma sam b+ha wa dang dpal ldan zhib 'tshol bsras /
ljongs 'dir bka' drin zla med pa rgyal blon gong rnams dang /
lnga brgya'i gtsug rgyan mnyam med jo bo chen po dpal ldan a ti sha'i zhal snga nas dang /
'phags pa 'jig rten dbang phyug mi'i gar gyi rnam par rol gangs can rgyal ba yongs kyi 'byung gnas 'brom ston rgyal ba'i 'byung gnas /
bstan pa'i sal byed rdog legs pa'i shes rab sogs lha gcig jo bo yab sras rnams dang /
mtsho las skyes pa'i dge slong dri ma med pa'i rnam 'phrul rje btsun 'jam pa'i dbyangs ngur smig gar gyi rnam par rol pa dus gsum rgyal ba kun gyi rang gzugs snyigs dus kyi rgyal ba gnyis pa shar tsong kha ba blo bzang grags pa'i zhal snga nas yab sras rnams dang /
khyad par mkhas shing grub pa'i dbang phyug chen po shes rab seng ge /
zhwa ser ring lugs dri med pa sa thams cad du khyab par mdzad pa gangs can rgyal ba bdun gyi thog ma thams cad mkhyen dngos dge 'dun grub pa dpal bzang po yab sras rnams dang /
mgrin mtshor dbyangs can byed pa'i rnam par rol bskye dgu'i re ba skong ba'i yid bzhin nor bu 'phags pa 'jig rten dbang phyug gangs ri'i mgon po rgyal ba dge 'dun rgya mtsho /
rgyal ba kun gyi gsang gsum gcig tu 'dus pa'i ngo bo mthong thos dran reg gis 'gro ba ma lus pa srid zhi'i bde la 'god pa'i rnam 'dren dam pa sangs rgyas gzhan gyis gdul bar dka' ba'i mtha' 'khob mun pa'i gling du legs byas kyi snang ba mi zad pa 'byin pa'i bstan pa'i nyi ma chen po 'phags pa 'jig rten dbang phyug @# / /
dur smig gar gyis rnam par rol pa gang can mgon po rgyal ba bsod nams rgya mtsho /
mkhyen brtse nus bas nag phyogs bdud sde ming gi lhag mar mdzad nas zhwa ser ring lugs kyis sa kun khyab mdzad bde chen chos kyi rgyal po zhes sa gsum na grags pa /
mthong thos dran reg gis skye dgu'i don gnyis grub mdzad 'phags mchog 'jig rten dbang phyug ngur smrig gar gyis rnam par rol ba gangs can mgon po rgyal pa yon tan rgya mtsho /
skye dgu ma lus bsrid zhi'i bde la 'god pa la srid zhi'i khams na 'gran zla thams cad dang bral ba mkhyen pa brtse nus pa mtha' dag gi gter chen lung rtogs kyi bstan pa ma lus pa gsal bar byed pa'i bstan pa'i bdag po rigs dang dkyil 'khor ma lus pa spro bar mdzad pa'i khyab bdag don gyi slad du mtshan nas smos te bdag gi mkhan rin po che 'jig rten dbang phyug ngur smig gar gyis rnam par rol pa gangs can mgon po rgyal ba thams cad kyi bdag po ngag gi dbang phyug blo bzang rgya mtsho 'jigs med go cha thub bstan lang tsho'i sde'i zhal snga nas dang /
bstan pa'i mnga' bdag chen po rigs ldan grags pa'i rnam 'phrul paN chen blo bzang chos kyi rgyal mtshan dpal bzang po dang /
rigs dang dkyil 'khor kun gyi khyab bdag bla ma dam pa che ge mo'i zhal snga nas la sogs pa'i dpal ldan bla ma dam pa dgongs pa chos dbyings su zhi bar gshegs pa'i tshul bstan pa de dag gi thugs zag med kyi dgongs pa khyad par can dang mdzad phrin bzang po rnams mi nyams shing gong nas gong du 'phel zhing rgyas par gyur cig /
nga lta yang bstan pa rin po che'i dpal du bzhugs pa spyi dang khyad par rgyal ba ma lus pa gcig tu bsdus pa'i ngo bo phan pa dang bde ba ma lus pa'i 'byung gnas rigs dang dkyil 'khor thams cad kyi khyab bdag rdo rje 'chang chen po lha dang mi rnams kyi gtsug rgyan gcig pu pa mthong ba dang /
thos pa dang /
zhabs san yad bzhin nor bu'i 'od zer dran pa dang /
reg pas kyang gnas skabs dang mthar thug gi 'gro don ma lus pa 'grub par byed pa'i mchog gi sprul ba'i sku rin po che blo bzang ye shes ba'i zhal sngan sal sogs pa'i rang cag rnams la dam pa chos kyi bka' drin mdzad pa'i dpal ldan bla ma dam pa bstan pa'i dpal du zhabs sen rdo rje'i rang bzhin du brtan par bzhugs pa rnams kyi sku tshe thugs dam mdzad 'phrin rnams kyang zla ba yar gyi ngo bo bzhin du du gong nas gong du 'phel zhing rgyas par gyur cig /
dge 'dun gyi sde 'dis mtshon pa'i phyogs bcu'i dge 'dun gyi sde rnams thugs mthun zhing khrims gtsang ba'i sgo nas lam bslab pa gsum gyi nyams len /
lung sde snod gsum dang rgyud sde bzhi'i 'chad nyan la sogs pa'i bshad sgrub bstan pa'i bya ba rgya chen po rnams mi nyams shing gong nas gong du 'phel zhing rgyas par gyur cig /
sbyin bdag chen ge la sogs pa'i sbyin bdag zhi bar gshegs pa spyi dang /
khyad par du @# / /
yangs pa'i sa chen po la gnas pa rnams bde bar 'god pa'i phyag mdzod bsod nams rab brtan /
bstan 'dzin chos kyi rgyal po sogs bstan pa'i sbyin bdag zhing ra gshegs pa rnams kyis thog med nas bsags pa'i sdig sgrib bag chags dang bcas pa thams cad byang zhing dag ste myur du mngon par rdzogs par 'tshang rgya bar gyur cig /
sangs ma rgyas pa'i skye ba dang tshe rabs thams cad du yang dag par rdzogs pa'i sangs rgyas mngon sum du mthong zhing /
de'i gsung gi bdud rtsi la thos bsam sgom gsum gyi sgo nas longs spyod pa'i skal ba dang ldan par gyur cig /
gzhan yang skye ba dang tshe rabs thams cad du dal 'byor gyi chos bco brgyad dang rnam smin gyi yon tan brgyad dang ldan pa'i rten khyad par can thob ste theg pa chen po'i dge ba'i bshes gnyen mtshan nyid bcu ldan skra dbyangs sras po dang /
rgyal sras nor bzang lta bur tshal bzhin du bsten nus pa'i skal ba dang ldan par gyur cig /
dge ba'i bshes gnyen gyi gdams ngag la brten nas dal 'byor rnyed bka' /
'chi ba mi rtag pa /
skyabs 'gro las 'bras sogs kyi lag len dri ma med pa rnam pa bde blag tu rgyud la skye ba'i skal ba dang ldan par gyur cig /
sdug bden gyi nyes dmigs mthong snye khams gsum 'khor ba mi'i'o bas lta bu la thar 'dod kyi bla bcos ma ma yin pa skye /
kun 'byung la spong 'dod nad kyis nyen pas sman 'dod pa lta bu bskyed de lam bslab pa gsum gyi nyams len la brtson pa shugs drag pos zhugs te lam gyi rim pa rnams nyams 'og tu chud pa'i skal ba dang ldan par gyur cig /
rgyu 'bras man ngag bdun dang /
bdag pas gzhan gces pa'i byang chub kyi sems la blo sbyang bas byams pa dang snying rjes drangs pa'i byang chub kyi sems khyad par bzhi dang ldan pa rgyud la bskyed nas theg chen gyi lam gyi gzhung zhing byang chub kyi sems kyi sgo nas rang gzhan gyi don gshis? 'grub pa'i phan yon khyad par can sgrub nus pa'i skal ba dang ldan par gyur cig /
de nas rang rgyud smin byed phar phyin drug /
gzhan rgyud smin byed bsdu ba'i dngos po bzhi'i sgo nas /
'phags pa kun tu bzang po'i mdzad pa ltar rgyas sras kyi spyod pa rlabs po che la tshul bzhin du slob nus pa'i skal ba dang ldan par gyur cig /
de ltar lam thun mong bas rgyud spyangs te /
dge ba'i bshes gnyen de nyid bcu shes shing zhi dul la sogs pa mtshan nyid pa ldan pa zhig bsam sbyor gnyis kyi sgo nas mnyes par byas te /
rgyud sde nas bshad pa'i sku bzhi'i sa bon thebs nges kyi dbang rnam par dag par bskur /
dbang dus su khas blangs pa'i dam tshig dang sdom pa tshul bzhin du bsrung bas smin byed lam gyi rim pa mtha' dag rgyud la skye ba'i skal ba dang ldan par gyur cig /
smin byed tha mal gyi skye 'chi bar do gsum sku gsum du bsgyur ba'i lam bskyed rim zab mo la sbyangs te /
tha mal gyi snang zhen dbyings su dag ste snos? @# / /
bcud dag pa'i rten dang brten par 'char pa'i nga rgyal dang gsal snang 'gro 'dug sogs dang bsre nus bas phra rags thams cad mthar phyin te /
zhi rgyas dbang drag gi 'phrin las bzhi dang /
grub chen brgyad la sogs pa 'bad med lhun grub tu sgrub nus pa'i skal pa dang ldan par gyur cig /
grol byed rdzogs pa'i rim pa lus dpen gyis sku rdo rje sbyangs /
ngag dben srog rtsol gyis snying ka'i rtsa mdud rdzogs par grol te gsung rdo rje sbyang /
sems dben phyi nang gi thabs mkhas gnyis la brten nas thun mong ma yin pa'i thugs rdo rje sbyang /
snang gsum rnam par dag ba mngon du byas te /
kha sbyor yan lag bdun ldan ?? nyer len dag ba dang mdag ba'i rdo rje'i sku thob ste rdzogs pa'i rim pa ma lus brgyad la skye ba'i skal ba dang ldan par gyur cig /
de ltar lam bskyed rdzogs kyi rtogs pa ma lus pa rgyud la skyes te kha sbyor yan lag bdun ldan gyi sku mngon du byas /
'khor ba ji srid ma stongs kyi bar du gdul bya gang yod kyis ra gang la gang 'dul gyi sbrul pa'i sku'i rnam pa bstan nas mkha' khyab kyi mar gyur sems ca thams cad zung 'jug rdo rje 'chang gi go 'phang la bde blag tu 'god nus pa'i skal ba dang ldan par gyur cig /
sbyin pa'i bdag po zhal dngos su bzhugs pa sbyo deng /
khyad par du mchod yon nyi zla zung 'brel 'khor dang cas pa rnams dang /
gzhan yang sbyin pa'i bdag po che ge mo la sogs bas bsam sbyor gnyis kyi sgo nas bstan ba bstan 'dzin dang bcas pa la gus mchod lhur len pa rnams kyi sku tshe bsod nams 'khor dpal 'byor snyan grags la sogs ba mang bkur cha bsrid bzhin du gong nas gong du 'phel zhing rgyas par gyur cig /
de dag la nyer 'tshe'i pha rol gyi bsam ngan sbyor rtsub min dang mi ma yin pas byas pa thams cad nye bar zhi bar gyur cig /
gzhan yang ye shes kyi mgon po phyag drug pa /
dpal ldan dam zor gyi rgyal mor me ti /
dam can chos kyi rgyal po phyi nang gsang gsum /
rgyal po chen po rnam bros sras /
sprul ba'i chos rgyal la sogs pa'i srung mkhyad par can rnams kyis de dag la skad cig kyang g.yel ba med par lus dang grib ma bzhin du 'grogs nas 'gal rkyen thams cad sel zhing mthun rkyen yin bzhin du 'grub pa'i grogs mdzad par gyur cig /
klu'i rgyal po dga' bo dang nye dga' po la sogs pa'i dgon gnas gtsug lag khang yul phyogs 'di dag bsrung zhing skyong bar byed pa'i chos skyong srung ma yul lha gzhi bdag dang bcas pa dkar phyogs la mngon par dga' ba rnams kyis dkar phyogs skyong ba'i mthu stobs gzi brjid rnams mi nyams shing gong nas gong du 'phel zhis? rgyas par gyur cig /
mdor na sems can thams cad chags gnyis rdzogs /
sgrib gnyis sbyangs nas mngon par rdzogs par 'tshad rgya bar gyur cig /
'jam dpal dpa' bos sogs dang /
phan bde'i 'byung gnas sog ma?@# / /
gangs ri'i r+wa ba sogs /
rmad byung sras bcas sogs bya /
bsdo ba rgyas pa'o / /
dgongs gsol 'dra /
'di ltar du bskrun pa'i dge tshogs rnams gcig tu bsdoms pa'i mthu la brten nas rgyal ba'i bstan pa rin po che phyogs dus gnas skabs thams cad du dar zhing rgyas la yul ring du gnas par gyur cig /
rdo rje'i sku brnyes kyang rtag 'dzin can rnams chos la bskul ba'i don du zhi bar gshegs pa'i tshul bstan pa bstan pa'i bdag po mnyam med zas gtsang gi sras po de nyid nas nye bar bzung ste 'dzam gling mdzes par byed pa'i rgyan rnams dang /
bstan pa'i rtsa lag mkhan chen zhi ba 'tsho /
lnga brgya'i gtsug rgyan mnyam med jo bo yab sras /
bstan pa'i bdag po khams gsum chos kyi rgyal po rgyal ba gnyis pa yab sras rnams dang /
'jam dbyangs chos kyi rje bkra shis dpal ldan pa /
mthong thos dran reg gis 'gro ba sni? grel lam la 'god pa'i gangs can mgon po 'phags pa spyan ras gzigs nyid dur smrig gar gyis rnam par rol ba rgyal ba'id bang po thams cad mkhyen pa gong ma rnams pa lnga dang /
paN chen thams cad mkhyen pa /
drin can rna? ba'i bla ma che ge mo la sogs pa'i dpal ldan bla ma sku zag pa med pa'i dbyings su bsdus pa'i tshul bstan pa thams cad kyi thugs kyi bzhed pa'i mdzad pa rgya chen po rnams mi nyams shing gong nas gong du 'phel zhing rgyas par gyur cig /
da ltar yang bstan pa'i dpal du zhal bzhugs pa spyi dang /
khyad par yang khams gsum gyi bla ma /
srid pa gsum gyi rnam 'dren /
dus gsum rgyal ba thams cad kyi rang gzhugs /
'phags pa 'jig rten dbang phyug ngur smig gar gyis rnam par rol pa thams cad mkhyen dngos mchog gi sprul pa'i sku rgyal pa'i dbang bo gong sa rin po che'i zhal snga nas dang /
mchog gi sprul ba'i sku bla bzang ye shes zhal snga nas dang /
rigs dang dkyil 'khor thams cad kyi khyab bdag dpal ldan b+ma dam pa che ge mo'i zhal snga nas la sogs pa'i dpal ldan bla ma dam bstan pa'i dpal du zhal bzhugs pa rnams kyi sku tshe thugs dam mdzad 'phrin rnams mi nyams shing bod nas gong du 'phel zhing rgyas par gyur cig /
bstan pa rin po cher bkur sti bla lhag tu bgyid pa'i bstan pa'i sbyin bdag zhi bar gshegs pa rnams dang /
che ge dang che mo la sogs pa'i sbyin bdag tshe las 'das pa ji snyed? cig yod pa de dag gi tshe thog med nas bsags pa'i las ngan sdig sgrib bag chags dang bcas pa byang zhing dag nas myur du mngon par rdzogs par 'tshang rgya bar gyur cig /
'di ltar du bskrun pa'i dge tshogs rnams de dag gi phyi bzhin du rjes su zhugs te 'khro ba spyi dang /
rigs drug so so'i sdug bsngal dang kun 'byung gi nyes dmigs ci yod pa las grol nas myur du mngon par rdzogs bar 'tshang rgya bar gyur cig /
sangs rgyas pa'i skye ba dang tshe rabs thams cad @# / /
du yang dag par rdzogs pa'i sangs rgyas dang /
de dang mthun pa'i rgyal ba'i sras pos chen po la bzhugs pa la sogs pa'i skyes bu dam pa rnams kyis dus rtag tu dgyes bzhin du rjes su 'dzin par byung cig /
de dag gis dgyes bzhin du rjes su bzung ste sgra dbyangs sras po dang /
nor bzang bzhin du bshes gnyen dam pa'i gdams ngag zab mo la bslab nas skyes su gsum gyi lam gyi rim par rgyud sbyangs /
rdo rje theg pa'i smin byed dbang gi sgrar zhugs /
lam rim pa gnyis cha lag dang bcas pa mthar phyin te tshe 'di nyid la mthong thos dran reg gis skye 'gro rnams smin grol lam la 'god nus pa'i kha sbyor yan lag bdun ldan zung 'jug rdo? rje 'chang gi go 'phang mngon du byed nus pa'i skal ba dang ldan par gyur cig /
bstan pa bstan 'dzin dang bcas pa bkur sti rim gro sri zhu'i sgo nas bla nas blar 'degs pa'i bstan pa'i sbyin bdag spyi dang /
khyad par dU? ma rod? yon nyi zla zung blon 'bangs 'khor dang bcas pa rnams dang /
sbyin pa'i bdag po che ge mo la sogs pa rnams kyi stobs 'byor mnga' thang phun sum tshogs pa rnams gong nas gong du 'phel zhing rgyas par gyur cig /
de dag la gnod cing 'tshe bar byed pa'i mi dang mi ma yin pa rnams kyi bsam pa ngan pa dang sbyor ba rtsub pa thams cad nye bar zhi bar gyur cig /
ye shes kyi mgon po phyag drug pa la sogs pa'i chos skyong srung ma rnams kyis skad cig kyang g.yel ba med par rtag tu grogs mdzad par gyur cig /
klu'i rgyal po dga' bo dang nye dga' po la sogs pa'i gzhi bdag dkar phyogs la mngon par dga' ba rnams kyi dkar phyogs skyong ba'i mthu nus thams cad mi nyams shing gong nas gong du 'phel zhing rgyas par 'gyur cig /
mdor na sems can thams cad tshogs gnyis rdzogs sgrib gnyis sbyangs nas myur du mngon par rdzogs par 'tshang rgya bar gyur cig /
rmad byung sras bcas sogs byas /
'bring po'o / /
shin tu bsdus pa ni dgo pas gsol sngar dang 'dra /
'di ltar du bskrun pa'i rang gzhan rnams kyis dus gsum na bsags shing gzhi gsum dang 'brel ba'i dge tshogs rnams gcig tu bsdom pa'i mthu la brten nas sbyin pa'i bdag po tshe las 'das pa ci snyed cig po dang spyi dang /
khyad par du che ge sol sogs pa las ngan pa'i sdig sgrib bag chags kyi dbang gis ngan song ngan 'gro log par ltung ba dang /
de'i dbang gis sdug bsngal myong 'gyur thams cad byang zhing dag ste myur du mngon par rdzogs par 'tshad rgya bar gyur cig /
gzhan yang dge ba'i bshes gnyen mtshan nyid dang ldan pa bsam sbyor gnyis kyi sgo nas mnyes par byas te lam thun mong bas rgyud sbyangs /
thun mong ma yin pa gsang sngags rdo rje thag pa'i sgor smin par byas /
dam tshig dang sdom pa mig gi 'bras bu ltar bsrung nas grol byed kyi lam mtshan bcas mtshan med dang rim gnyis sogs la brten nas lam lngas bcu rim gyis bgrong nas kha sbyor yan lag bdun ldan zung 'jug rdo rje 'chang gi skur myur @# / /
du mngon par rdzogs par 'tshang rgya bar gyur cig /
sbyin pa'i bdag po tshe dang ldan pa rnams kyi gnas skabs su nad gnod pa phyi nang gi rkyen bar chad nye bar zhi bar gyur cig /
tshe bsod nams dpal 'byor mnga' brang la sogs pa legs tshogs thams cad dbyar dus kyi chu bo bzhin du gong nas gong du 'phel zhing rgyas par gyur cig /
chos skyong ba'i srung ma rnams kyis kyang de dag la skad cig kyang g.yel ba med par grogs mdzad par gyur cig /
klu'i rgyal po dga' bo dang nye dga' po la sogs pa'i sa phyogs dgon gnas yul 'khor 'di dag bsrung zhing skyong ba'i dkar phyogs la mngon par dga' ba rnams kyi dkar phyogs skyong ba'i mthu stobs nus pa rnams gong nas gong du 'phel zhing rgyas par gyur cig /
sems can thams cad tshogs gnyis rdzogs sgrib gnyis sbyangs te myur du mngon par rdzogs par 'tshang rgya bar gyur cig /
lhag bsam rnam par dag pa'i sogs dang /
legs bshad ri mo bkra ba'i lung gi gos / /
sogs dang /
sangs sku gsum brnyes pa'i byin rlabs dang / /
sogs bu /
zhes bsngo ba'i yi ge thar bar bgrod pa'i them skas zhes bya ba 'di ni mthu stobs nus pa'i dbang phyug bdag nub lta bu'i 'dus grwa chen po sku phyogs grwa tshang gi rdo rje slob dpon pa r+wa lo gnyis pa lta bu'i mthu stobs nus pa'i mnga' bdag phyag rdor dbang phyug gis bka' stsal pa ltar /
mang thos spong ba pa 'jam dbyangs bzhad pa'i rdo rjes myur bar sug bris su byas pa kun la phan thogs par gyur cig / / / /

