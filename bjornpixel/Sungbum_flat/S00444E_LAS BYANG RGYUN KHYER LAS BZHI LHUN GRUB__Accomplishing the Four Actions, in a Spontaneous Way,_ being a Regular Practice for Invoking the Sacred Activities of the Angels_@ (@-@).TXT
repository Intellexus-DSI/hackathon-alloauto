@# / /
las byang rgyun khyer las bzhi lhun grub ces bya ba bzhugs so / /
@## / /
na mo gu ru ha ya g+h+ri wa ye /
gtum drag nyams brgyas bdud dpung bye ba'i snying / /
dum bur 'gas mdzad dbang chen yang gsang lha / /
bla ma gu ru bde ba chen po'i dpal / /
dbyer med zhabs kyi chu skyes la btud nas / /
dbang chen khros pa'i las byang rgyun khyer gyi / /
ngag 'don snga 'gyur zab mo'i lugs bzhin spel / /
de la 'dir bka' gter zung nas brgyud pa'i yang gsang lha dgu'i las byang rgyun khyer zab mo nyams su blang ba la /
thog mar rtsa brgyud kyi bla ma rnams mtho brtsegs su bzhugs par mos la /
chos sku snang mtha' longs sku padma dbang / /
sprul sku pad 'byung gter ston 'dar 'phyar @## / /
sogs / /
brgyud gsum rig 'dzin bla ma la gsol ba 'debs / /
mkha' la rig 'dzin brgyud pa'i char sprin 'thibs / /
bar la rnal 'byor gsang sngags 'brug stong sgrogs / /
mchog dang thun mong dngos grub char chen gyis / /
sgrub mchog phun tshogs 'bras bu 'grub par shog /
ces brjod pas rtsa brgyud kyi bla ma rnams rim bzhin rang gi spyi bor thim pas rgyud byin gyis rlabs par bsam /
skyabs sems ni /
rtsa gsum lha la skyabs su mchi / /
ma rnams don du byang chub sems / /
mi 'bral tshad med bzhi ldan ngos / /
zab mo'i 'phrin las bsgom par bya / /
zhes lan gsum /
bdun rnam dag 'bul ba ni /
bla ma rta mgrin lha tshogs rnams / /
mkha' dbyings bzhugs la phyag 'tshal lo / /
gnyis med yid kyis skyabs su mchi / /
dag pa'i mchod pa bzhes su gsol / /
nyes tshogs gang mchis bshags shing bsdom / /
kun bzang spyod la rjes yi rangs / /
rdzogs pa'i byang chub sems bskyed pa'i / /
sras bcas rgyal bar bdag lus 'bul / /
dge kun bla med byang chub bsngo / /
bgegs bskrad pa ni /
rang nyid skad gcig gis dpal khrag 'thung zhal gcig phyag gnyis par gsal ba'i thugs ka nas me mtshon khro bo'i tshogs dpag tu med pa spros pa'i gnod byed gdon thams cad phyir bskrad par gyur bar bsam la /
oM sum+b+ha ni drag tu brjod la bgegs bskrad /
oM raM kro d+ha rak+Sha badzra dzwa la raM tik+Sha naM bi shwa dzwa la raM phaT raM raM /
zhes sngags tsam gyis bsrung 'khor bsgom /
bshags pa ni /
rang gi thugs ka'i sa bon las / /
'od 'phros rtsa gsum lha tshogs rnams / /
mdun du badzra sa ma dzaH nongs par gang gyur bshags par bya / /
padma he ru ka'i yig brgya gang mang brjod /
byin 'bebs pa ni /
a la la ho /
b+ha ga wan /
sa ma ya ho /
sa ma ya staM /
badzra aM ku sha dzaH mchod rdzas byin rlabs ni /
raM yaM khaM /
a d+hu pu a ga na sha /
sa ma ya stwaM /
s+pha ra Na phaT /
saM ha ra na hUM /
oM badzra a ha ra a ha ra hUM /
oM badzra d+hu pe hUM /
oM @# / /
oM badzra buSh+pe hUM /
nas /
shap+ta'i bar gyis mchod /
oM AH hUM /
mahA pany+tsa a mr-i ta hUM hrIH THa /
oM ba ling ta /
mahA ba ling ta te dzwa ba ling ta /
ba la ba ti gu h+ye /
sa ma ya hUM hrI /
oM AH hUM /
mahA rak+ta dzwa la maN+Dal hUM /
hUM /
chos dbyings nam mkha'i klongs yangs las / /
chos rnams sna tshogs rang shar ba / /
rang bzhin med pa'i chu zla 'dra / /
thugs rjes chen pos kun la khyab / /
snying po ye shes hUM gi dbyibs / /
e yaM raM khaM suM yig las / /
byung ba'i 'byung lnga'i dkyil 'khor steng / /
kaM las ri rab gru bzhi dkar / /
de steng b+h+ruM las gzhal yas khang / /
phyi ni rin chen lnga las grub / /
nang ni drag po'i gzhal yas khang / /
gru bzhi sgo bzhi rgyan rta babs / /
mtshan nyid yongs tshang rngam brjid chags / /
phyi rol pad ra dur khrod dang| |rdo ra me ra 'bar zhing 'khyil / /
nang du 'khor lo rtsibs bzhi'i steng / /
thod ra zlum pos bskor ba'i dbus / /
dmar nag gru gsum dkyil 'khor steng / /
paM a ma dang baM yig las / /
padma nyi zla'i ru tra'i gdan / /
rtsibs bzhir padma nyi zla'i steng / /
rim bzhin dri za grul bum dang / /
klu dang gnod sbyin zung re gdan / /
sgo bzhir padma zla gdan re / /
dbus su hUM las hrIH yig dmar| |maM sngon 'od zer 'phro 'du las / /
bdag nyid padma dbang chen sku / /
dmar nag zhal gsum phyag drug pa / /
dbus dmar g.yas dkar g.yon zhal ljang / /
dbu gtsug rta zhal rta skad 'tshar / /
zhal rnams spyan gsum dmar zlum g.yo / /
kham nag dbu skra sma ra 'bar / /
phyag gnyis dang pos padma dang / /
ban+d+ha bzung nas yum la 'khyud / /
lhag ma lcags kyu be con g.yas / /
g.yon gnyis zhags pa ral gri 'dzin / /
thod skam rtse phran dbu la brgyan / /
khams gsum rnam rgyal khyud gshog can / /
dpal dang dur khrod chas brgyad brgyan / /
zhabs bzhi brkyang skum tshul gyis bzhugs / /
gsang yum gar dbang tsi t+ta dang / /
thod khrag 'dzin pas yab la 'khril / /
gnyis ka'i gnas gsum yi ge mtshan / /
khrag 'thung rigs lnga dbu la brgyan / /
yab kyi gsang gnas hUM yig las / /
rdo rje rtse lnga'i rnam pa can / /
yum gyi mkha' gsang baM yig las / /
padma 'dab brgyad rnam par gyur / /
snyoms 'jug bde ba'i sgras bskul te / /
rgyal kun spyan drangs yab la thim / /
'od zhu rdo rje lam nas thon| |yum gyi khar bab thig le brgyad / /
oM swa hrI ha'i rnam pa can / /
shar sogs rim bzhin rtsibs bzhir 'khod / /
dzaH hUM baM hoH'i rnam pa can / /
sgo bzhi'i gdan du 'khod pa las / /
shar du @# / /
rdo rje dbang chen dkar / /
phyag gnyis rdo rje dbyug tho 'dzin / /
lho ru rin chen dbang chen sngo / /
phyag gnyis rin chen lcags kyu 'dzin / /
nub tu padma dbang chen dmar / /
phyag gnyis padma zhags pa 'dzin / /
byang du las rab dbang chen ljang / /
phyag gnyis ral gri rtse gsum 'dzin / /
sgo bzhir sgom lcags kyu zhags / /
lcags sgrogs dril 'dzin g.yon glo snying| |'khor tshogs kun kyang dur khrod chas / /
ye shes me dpung klong na bzhugs / /
oM badzra sa ma ya dzaH oM e h+ya hi b+ha ga wan ma hA ka ru ni ka tri shya ho /
sa ma ya stwaM /
dzaH hUM baM hoH sa ma ya stwaM /
zhes snyan gsan sngon du 'gro bas spyan drangs dam ye dbyer med du bsre /
a ti pu ho /
pra ti ts+tsha ho /
zhes phyag bya /
oM sarba ta thA ga ta mahA madme shwa ri sa pA ri wa ra ar+g+haM nas shap+ta'i bar dang /
rU pa nas spar+sha'i bar dang /
d+harma d+ha d+hu'i bar /
oM sarba pany+tsa a mr-i ta kha raM khA hi /
ka ya sid+d+hi oM /
wak+ka sid+d+hi AH tsit+ta sid+d+hi hUM /
mahA maM sa khA hi /
mahA rak+ta khA hi /
mahA ki ni ri ti khA hi /
mahA ba su ta khA hi /
mahA ko ro tsa na khA hi /
mahA rak+ta kha raM khA hi /
mahA su kha bo d+hi tsit+ta swA hA /
a mu ka mA ra ya phaT /
mahA ma sa /
mahA rak+ta /
mahA ki ni ri ti /
mahA pany+tsa a mr-i ta kha raM khA hi /
zhes phye mchod /
sman gtor rak+ta bde chen sbyor sgrol bcas kyi mchod pa rnams 'bul /
'od gsal dbyings las ma g.yos kyang / /
zung 'jug bde chen rnam rol pa / /
sna tshogs sprul ba'i skur ston pa'i / /
rta mchog tshogs la phyag 'tshal bstod / /
bdag snying padma 'dab brgyad steng / /
snying po hrI la sngags kyis bskor / /
de las 'od 'phros don gnyis byas / /
dngos grub kun bsdus bdag la thim / /
hrIH badzra kro d+ha ha ya g+h+ri wa hu lu hu lu hUM phaT /
oM mahA kro d+hi shwa ri hUM phaT /
oM badzra shwa ra kro d+ha hUM phaT /
oM rat+na shwa ra kro d+ha hUM phaT /
oM padma shwa ra kro d+ha hUM phaT /
oM karma shwa ra kro d+ha hUM phaT /
oM badzra aM ku sha dzaH oM badzra pA sha hUM /
oM badzra s+pho Ta baM /
oM badzra gan+Ta hoH zhes gtso 'khor gyi sngags ci 'grub bzla| yig brgya brjod /
rnam thar zhal gsum rigs lnga thod pa'i rgyan / /
yan lag phyag drug dngos grub mtshon cha 'dzin / /
bde chen rnam rol rta mgo ma? thon pos brjid / /
dam pa dbang gi lha la phyag 'tshal bstod /
badzra kro d+ha sa ma ya stwaM ho /
zhes 'dzab bzlas dang 'dzab bstod /
bka' srung mchod pa ni /
bka' bsdod ging chen sde lnga gza' gdong dang / /
chos skyong beg tse lcam sring 'khor bcas rnams / /
skad cig 'dir gshegs dgyes pa'i gdan la bzhugs / /
sman rak gtor tshogs 'bul lo bzhes su gsol / /
oM pany+tsa king ka ra /
rA hu la /
rak+mo pra Na at+ma sa pA ri wa ra ar+g+haM nas /
shap+ta'i bar dang /
gong sngags la /
@# / /
mahA pany+tsa a mr-i ta kha raM khA hi /
mahA ba ling ta kha raM khA hi /
mahA rak+ta kha raM khA hi /
dbang drag dkyil 'khor spyi yi bka' bsdod ni / /
srog la dbang bsgyur ging chen sde lnga dang / /
gza' gdong dregs pa lcam sring 'khor dang bcas / /
las su sangs rgyas bstan pa bsrung byed cing / /
zas su dgra bo'i sha phrag tshogs rnams rol / /
dam nyams dgra bgegs rtsang nas gcod mdzad pa'i / /
dregs pa mthu rtsal can la phyag 'tshal bstod / /
phyi nang gsang ba'i mchod pa 'di bzhes la / /
rmad byung rol ba'i dngos grub stsal du gsol / /
bzong gsol nyer bsdus bya ba ni /
padma he ru ka'i yig brgya brjod la /
bla ma dkyil 'khor lha tshogs kyi / /
thugs dang 'gal ba'i las gang mchis / /
nongs pa'i sems kyis bzod par gsol / /
grub mchog dngos grub myur du stsol| |oM mahA shu n+ya ta dz+nyA na badzra swa b+hA wa at+ma kony+haM /
zhes nyer bsdus dang /
hrIH badzra kro d+ha ha ya g+h+ri wa hu lu hu lu hUM phaT /
zhes lhar gsal /
'tshams sngags brjod de srung 'khor bsgom /
ha ya g+h+ri wa hrIH gab /
padmo d+ha ra hrIH gab /
padma d+ha ra hrIH gab /
tsan+Ta rak+Sha hrIH gab /
ru lu ru lu hUM b+h+yo hUM /
zhes lus bsrung /
dri med smon lam gyis 'tshams sbyor ba ni /
dge ba 'di yis 'gro kun sems can rnams / /
padma rgyal po'i go 'phang mchog thob nas / /
ma rig ldongs pa'i skye tshogs thams cad la / /
rol ba'i rta skad phyogs bcur sgrogs par shog /
sku gsung thugs yon 'phrin las za ma tog /
dngos grub 'chi med bdud rtsis legs gtams nas / /
mchog thun don kun 'grub pa rdo rje'i srog /
sgrub mdzad rta mgrin lha tshogs bkra shis shog /
ces dbang chen yang gsang khros pa'i las byang rgyun 'khyer mdor bsdus 'khrigs chags su sdebs pa 'di yang /
ts+tsan ho chid e rte ni cun wang gzung 'dzin dbang phyug gis /
\u0f38mgon kyA khri zur rin po che brgyud nas ngag bskul byas pa'i ngo ma bzlog tsam du /
dam pa'i gsung las btus te 'khrigs chags su 'god pa po /
sha gzugs pa padma rgyal po rtsal du 'bod pas s+cag las su bgyis pa'i dge bas dbang chen lha yis rjes su 'dzin pa'i rgyur gyur cig / / /
@# / /
padma yang gsang khros pa'i rgyun 'khyer mdor bsdus bzhugs so / /
@# / /
na mo gu ru de ba su kha ye /
'dir padma yang gsang gi rnal 'byor mdor bsdus nyams su blangs par 'dod pas /
skyabs sems ni /
padma dbang chen lha tshogs la / /
sgo gsum gus pas skyabs su mchi / /
padma dbang chen bsgom bzlas ni / /
bdag gi sems can don du bgyid / /
lan gsum /
mchod rdzas rnams byin gyis rlabs pa ni /
rang nyid lhar gsal thugs ka nas / /
'od 'phros phyi nang gsang mchod dang / /
sman rag gtor ma'i skyon sbyangs te / /
kun bzang mchod pa'i @# / /
rdzas su gyur / /
dngos gzhi ni /
hUM chos dbyings ngang las khrag zhag gi /
rgya mtsho'i rba rlabs rab 'khrug par / /
gzhom bral srung 'khor rgyas pa'i dbus / /
padma nyi zla ru tra'i steng / /
hrIH dmar maM sngon 'od zer gyi / /
'phro 'dus 'phags mchod 'gro don byas / /
bde gshegs byin rlabs tshur bsdus nas / /
sa bon la thim padma dmar / /
ban+d+ha khrag gang rnam par gyur / /
padma yongs su gyur pa las / /
rang nyid dbang chen rta mchog dpal / /
dmar nag gzhal gsum phyag drug pa / /
dbus dmar g.yas dkar g.yon zhal ljang / /
zhal gdangs mche gtsigs ljags dmar g.yo / /
spyan gsum me 'bar khro gnyer bsdus / /
kham nag ral bar rta mgos mdzes / /
skam rlon thod pa sbrul gdug brgyan / /
dang po'i phyag gnyis padma dang / /
ban+d+ha bzung nas yum la 'khyud / /
lhag ma lcags kyu be con g.yas / /
g.yon gnyis zhags pa ral gri 'dzin / /
thod skam rtse phran dbu la brgyan / /
khams gsum rnam rgyal khyung gshog can / /
dpal dang dur khrod chas kyis brgyan / /
zhabs bzhi brkyang bskum tshul gyis bzhugs / /
ban+d+ha khrag gang yongs gyur las / /
gsang yum mthing nag tsi t+ta dang / /
thod khrag 'dzin pas yab la 'khyud / /
gnyis ka'i gnas gsum yi ge'i mtshan / /
khrag 'thung rigs lnga'i dbu brgyan can / /
me dpung 'bar ba'i klong na bzhugs / /
thugs ka'i sa bon 'od zer gyis / /
ye shes spyan drangs dbyer med bstim / /
mchog thun dngos grub kun stsol ba'i / /
rta mchog yab yum la phyag 'tshal / /
oM sarba ta tha ga ta mahA padme shwa ra sa pA ri wa ra ar+g+haM nas shap+ta'i bar dang /
mahA su kha bo d+hi tsi t+ta swAhA /
gong sngags la /
mahA pany+tsa a mr-i ta kha raM khA hi /
mahA rak+ta kha raM khA hi /
mahA pa li taM khA hi /
'od gsal dbyings las ma g.yos kyang / /
zhes sogs kyis bstod /
dbang chen thugs ka'i hrIH yig la / /
sngags 'phreng 'od zer 'bar bas bskor / /
de las 'od 'phros don gnyis byas / /
dngos grub kun bsdus bdag la thim / /
hrIH badzra kro d+ha ha ya g+h+ri wa hu lu hu lu hUM phaT /
oM mahA kro d+he shwa ri hUM phaT /
zhes yab yum snying po ci nus bzlas mthar /
padma bzhi sbyor gyi yig brgya brjod /
ka dag ma'i gtor 'bul mthar /
dge ba 'di yi 'gro kun zhes sogs dri med smon lam gyis 'tshams sbyar /
sku gsung thugs yon ma'i shis pa brjod pas mtha' brgyan par bya'o / /
smra pa /
rnam mang bya spyod mang ba 'gar / /
phan 'dod bsam pas tshig bsdus shing / /
don gyi snying po tshang bar bkod / /
byed po chos kyi rdo rjes so / /
dza yan+tu / /
@# /
na mo @# / /
gu ru su kha de ba ye /
'dir dpal rta mgrin gyi rnal 'byor nyams su blang bar 'dod pas /
skyabs sems ni /
rtsa ba gsum gyi lha tshogs la / /
sgo gsum gus pas skyabs su mchi / /
padma dbang chen bsgom bzlas ni / /
bdag gis sems can don du bgyid / /
ces pa lan gsum /
mchod rdzas rnams byin gyis rlabs pa ni /
rang nyid lhar gsal thugs ka nas / /
'od 'phros phyi nang gsang mchod dang / /
sman rag gtor ma'i skyon sbyangs te / /
kun bzang mchod pa'i rdzas su gyur / /
dngos gzhi ni /
chos dbyings ngang las khrag zhag gi /
rgya mtsho'i rba klong rab 'khrugs par / /
gzhom bral bsrung 'khor rgyas pa'i dbus / /
padma nyi zla'i ru tra'i steng / /
rang sems hrIH dmar maM sngon po / /
'od 'phros 'phags mchod 'gro don byas / /
bde gshegs byin rlabs tshur bsdus nas / /
yig 'brur thim pas padma dmar / /
ban+d+ha khrag gang rnam par gyur / /
padma yongs gyur bdag nyid ni / /
dbang chen zhal gsum phyag drug pa / /
dbus dmar g.yas dkar g.yon zhal ljang / /
zhal gdangs mche gtsigs ljags dmar g.yo / /
spyan gsum me 'bar khro gnyer bsdus / /
kham ser ral bar rta mgos mdzes / /
skam rlon thod ba sbrul nag brgyan / /
phyag drug padma b+han dmar can / /
yum chen gar dbang ma la 'khyud / /
bar ba zung gis lcags kyu zhags / /
tha ma be con ral gri bsnams / /
zhing lbags ko rlon stag sham sbrul / /
byug ba'i rdzas gsum sku la bkod / /
khams gsum rnam rgyal khyung gshog gdengs / /
zhabs bzhi g.yas bskum g.yon brkyang bzhugs / /
ban+d+ha khrag gang yongs gyur las / /
gsang yum mthing nag tsit+ta dang / /
thod khrag 'dzin pas yab la 'khyud / /
snyoms 'jug me dpung 'bar ba'i dbus / /
bzhugs pa'i gnas gsum yi ge las / /
'od 'phros ye shes spyan drangs te / /
dam tshig pa dang dbyer med gyur / /
mchog thun dngos grub kun stsol ba'i / /
dbang chen yab yum la phyag 'tshal / /
oM sarba ta thA ga ta mahA padme shwa ra sa pA ri wa ra ar+g+haM nas shap+ta'i bar /
gong sngags la mahA su kha bo d+hi tsi t+ta swAhA /
mahA pany+tsa a mr-i ta kha raM khA hi /
mahA rak+ta kha raM khA hi /
mahA ba lingaM ta kha raM khA hi /
'od gsal dbyings las sho lo ka gcig gis bstod /
dbang chen thugs ka'i sngags 'phreng las / /
'od 'phros 'gro kun sdig sgrib sbyangs / /
rgyal ba'i sku gsung thugs byin rlabs / /
rang la thim pas dbang chen gyur / /
bar mos la /
hrIH badzra kro d+ha zhes sogs yab yum gyi bzlas pa ci @# / /
nus su bzlas mthar /
padma bzhi sbyor gyi yig brgya brjod /
ka dag ma'i gtor bsngos mthar /
dge ba 'di yis 'gro kun zhes sogs sgrogs par shog /
sku gsung thugs yon ma'i shis brjod sogs bya'o / /
zhes pa 'di yang don gnyer can 'ga'i ched du /
\u0f38chos kyi rdo rjes 'phral lang bris pa'o / /
