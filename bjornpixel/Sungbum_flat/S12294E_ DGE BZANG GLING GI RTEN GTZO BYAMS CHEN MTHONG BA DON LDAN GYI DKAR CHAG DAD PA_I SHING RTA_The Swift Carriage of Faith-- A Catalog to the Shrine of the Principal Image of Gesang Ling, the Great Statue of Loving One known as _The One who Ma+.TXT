@# / /
dge bzang gling gi rten gtso byams chen mthong ba don ldan gyi dkar chag dad pa'i shing rta zhes bya ba bzhugs so / /
@## / /
na mo gu ru mai tri ye /
dge bzang gling gi rten gtso rje btsun byams mgon mthong ba don ldan gyi sku brnyan rin po che 'di nyid kyi nang gzhug la /
yungs 'bru lta bu'i ring bsrel /
sku gdung gi ring bsrel /
sku bal gyi ring bsrel /
chos sku'i ring bsrel bzhis nang 'phyur bur bltams pa las /
dang po yungs 'bru lta bu'i ring bsrel la /
sangs rgyas gser thub kyi 'phel gdung /
de bzhin gshegs pa 'od srung gi 'phel gdung /
bdag cag di ston pa shAkya'i rgyal po'i 'phel gdung /
sku gdung dang sku bal gyi ring bsrel la /
sangs rgyas glang po'i gdung rdo'i khams su byin gyis brlabs ba'i cha shas /
byang chub sems dpa' chos 'phags kyi tshems kyi cha shas /
sangs rgyas kyi tshems shing tshal bu /
@## / /
'phags pa'i gnas brtan bcu drug gi na bza' zhabs phyag gi tshal bu /
grub chen ri lo pa'i bzhugs gdan khri snyan sa le'i pags pa'i tshal bu /
mai tri pa'i gdung rus kyi cha shas /
dge slong ma dpal mo'i lhung bzed shub kyi tshal bu /
jo bo d+hi baM ka ra'i gdung nag dang dbu lo'i rten 'dam /
'brom ston pa'i dbu skra'i rten 'dam /
lo chen chos skyod bzang po'i dbu lo nyag ma nyer gcig /
rje mar pa'i zhun thig las phebs pa'i kyai rdor lha dgu'i rten 'dam /
mi la'i na bza'i tshal bu /
de'i bzhes spyad dngul thum phra can gyi dum bu| rgyal sras thogs med kyi gdung thal /
bla ma dam pa bsod nams rgyal mtshan gyi gdung thal /
sa paN gyi dbu zhwa'i tshal bu /
rnal 'byor dbang phyug a mi rgya nag pa'i sbra gur kyi cha shas /
r+wa lo chen po'i na bza'i tshal bu /
'gro mgon phag mo gru pa'i rgyan drug rten 'dam /
rje bla ma btsong kha pa chen po'i tshems kyi cha shas /
sku chos /
sku snam sbyar /
sku 'gags /
sku ber /
bzhugs gdan /
zhabs phyag /
sku sham bcas kyi tshal bu /
'jam dbyangs chos rje'i dbu lo nyag ma bcu /
rje btsun kun dga' grol mchog gi dbu lo nyag ma nyer gcig / /
theg chen chos rgyal gyi gdung rus na bza'i tshal bu /
paN chen byams pa gling pa'i dbu lo nyag ma bdun /
karma mi bskyod rdo rje'i dbu lo nyag ma lnga /
dpal khang sdings pa'i dbu lo nyag ma gsum /
nyan ston zhig bo'i dbu skyes nyag ma brgyad /
dpal mkha' spyod dbang po'i dbu lo nyag ma gsum /
mkhas grub nor bzang rgya mtsho'i snam sbyar gyi tshal bu /
rgyal ba dge 'dun rgya mtsho'i dbu zhwa'i tshal bu /
kun mkhyen legs pa don grub pa'i sku sha skye bdun ma /
yongs 'dzin dkon mchog chos 'phel ba'i sku sham tshal bu /
kun mkhyen lnga pa'i shangs mtshal /
dbu lo nyag ma bcu gcig /
na bza' /
sku gzan gyi tshal bu /
paN chen blo bzang chos kyi rgyal mtshan gyi zhabs bcags kyi tshal bu /
rgyal ba bskal bzang rgya mtshos yun ring bzhes pa'i sku chos byin can sbubs tshang /
de'i dbu lo nyag ma sum cu /
spur tshwa /
paN chen blo bzang dpal ldan ye shes kyi sku chos sbubs tshang /
de'i paN zhwa /
de'i phyag phyis /
gsang chab /
rgyal ba 'jam dpal rgya mtsho'i dbu@# / /
lo nyag ma bdun /
dbu paN cha tshang /
mthang gos sbubs tshang /
byang chub shing gi phyag phreng brgya dang bcu gnyis /
khri chen ngag dbang mchog ldan pa'i na bza'i tshal bu /
lcang skya rdo rje 'chang rol pa'i rdo rje ye shes bstan pa'i sgron me'i dbu zhwa cha tshang /
dbu lo nyag ma bdun /
yongs 'dzin thams cad mkhyen pa ye shes rgyal mtshan pa'i sku 'gags sbubs /
dbu lo nyag ma sum cu /
gdung nag gi cha shas /
spur dar /
spur tshwa /
ras kyi gzims gur cha tshang /
chos 'phags rnam 'phrul klong rdol grub chen gyi na bza'i tshal bu /
dbu lo nyag ma bdun /
dga' ldan khri rin po che shI la'i mtshan can gyi sku chos sbubs /
dbu paN cha tshang /
dbu skyes tshang ma /
spur tshwa /
kun mkhyen 'jam dbyangs bzhad pa'i rdo rjes sgo mang bla ma gnad dus kyi sku ber sbubs tshang /
rje dkon mchog 'jigs med dbang po'i na bza'i tshal bu /
de'i phyag phyis /
sku gzan gyi tshal bu /
'khyar dge dpon slob pa'i na bza'i tshal bu /
kha skya dge ba'i bshes gnyen gyi bla gos sbubs /
rdo rje 'chang blo gros kun dga' bstan 'dzin pa'i sku gzan sbubs /
smin grol chos rgyal gyi spur tshwa /
paN+Di ta shrI b+hu ti pa'i sku chos snam sbyar sbubs re /
lcang skya mchog sprul rin po che'i dbu lo sbubs gcig /
rdo rje 'chang pha bong kha pa rgya mtsho mtha' yas pa'i gdung rus kyi cha shas /
spur tshwa /
ser rtse dge bshes thogs med pa'i sgom zhwa cha tshang /
'jam mgon bla ma dA na'i mtshan can gyi tshems rdog gcig sogs 'phags bod kyi mkhas grub du ma'i byin rlabs rten gyi rigs mang ba dang /
ring bsrel bzhi'i gtso bo chos sku'i ring bsrel la /
bde gsang 'jigs gsum gyi rgyud dang /
yum rgyas pa gser bris ma gcig gis gtsos co ne'i par ma bka' 'gyur ro cog glegs bam brgya dang brgyad /
rgyud sde bzhi'i gzungs sngags kyi rigs mang ba dang /
rje bla ma btsong kha pa chen po'i gsung 'bum yongs rdzogs /
paN chen blo bzang chos rgyan /
rgyal ba bskal bzang rgya mtsho /
paN chen blo bzang dpal ldan ye shes /
rje ngag dbang blo bzang chos ldan /
lcang skya rdo rje 'chang rol pa'i rdo rje /
rje bla ma ngag dbang byams pa'i gsung 'bum rnams cha tshang /
de ma gtogs rje yab sras kyi gsung thor sogs po ti brgya lhag tsam dang /
paN chen dpal ldan ye shes rang gi gsung le tshan phyag bris ngo ma /
jo bo chen po'i phyag tshwa rten 'brel snying po /
smr-i ti phyag tshwa /
'gro mgon g.yu brag pa'i phyag tshwa /
rje'i phyag tshwa a rtags ma /
rgyal tshab dang mkhas grub rje'i phyag tshwa /
'jigs byed r+wa par ma /
bdud rtsi las bsgrubs ba'i tshe dpag med kyi snang brnyan byin can sa skya paN chen rang gi phyag btab ma /
rje btsun mi la bzhad pa rdo rje'i sku brnyan li ma phag mo gru pa'i dngos slob gling chen ras pa'i phyag bzo mar grags pa gcig /
lcang skya rdo rje 'chang gi thugs dam rten gras 'jam dbyangs phyag bzhi ba'i sku brnyan /
kun spangs chen po kha skya dge bshes gter nas bzhes pa'i sku 'dra lnga'i ya gyal rdo rje @# / /
'chang gi snang brnyan rnam can gyi gser sku khru tshad ma byin can /
thub pa'i snang brnyan rgya gar li ma che chung gsum /
byang sems chos 'phags kyi tshems rjes /
sman 'dam las bsgrubs pa'i jo bo chen po dang rje bla ma'i snang brnyan /
rje'i snang brnyan li ma khru gang tsam rgya nag ma /
rje bla ma dA na'i zhabs kyi thugs dam rten gras byang chub mchod rten gcig /
yang rnam rgyal mchod rten /
jo bo rin po che'i phyag rjes /
rgyal ba bskal bzang rgya mtshos bcad rgya gnang dus kyi phyag bris ma sgrol dkar gyi nyin thang /
kha skya dge bshes kyi thugs dam chos rgyal gyi sku thang /
rdo rje 'chang pha bong kha pa rgya mtsho mtha' yas pa'i thugs dam rten mgon po phyag drug pa'i sku thang /
de'i spur dar la bris pa'i phyag drug pa dang /
tshe bdag mgon po /
khro las grub pa'i d+hi baM ka ra /
sman 'dam las bsgrubs pa'i chos skyong mang po'i snang brnyan khru tshad ma re /
hal ha rje btsun dam pa blo bzang bstan pa'i rgyal mtshan gyi phyag dril rdor bcas tsha gser ma 'khrul med /
rin chen ril bu rnam grangs mang ba dang /
sa skya'i bdud rtsi /
yongs 'dzin thams cad mkhyen pa'i rnam 'joms khrus ril /
gdugs dkar rang srung 'khor lo sogs dang /
rgya gar rdo rje gdan /
wa ra Na si /
gnyan yod /
rtswa mchog grong /
gangs ti se /
mchod rten bya rung kha shor /
gnas mchog tsa ri /
ri bo rtse lnga /
rgya mtsho'i po ta la /
zi chwan? zhes chos 'phags dang rtag tu ngu'i bsti gnas /
dga' ldan /
yer pa lha ri /
rje'i sgrub khang /
chu bar lung /
u dum wa ra'i tshal gyi sa sna rdo sna /
sku 'bum tsan+dan sdong po'i cha shas d+hiHyig rang byon can sogs kyang yod do / /
de lta bu'i rten khyad par can gtsug lag khang dang bcas pa ji ltar bzhengs tshul dang| de la mchod pa 'bul ba dang phyag dang bskor ba sogs bgyis pa'i phan yon re zhig 'dir brjod par mi spobs shing rgyas par gzhan du 'chad par 'dod do / /
mchod 'bul sogs kyi phan yon mdo tsam brjod na /
ji skad du /
gsal rgyal gyis zhus pa'i mdo las /
su dag de bzhin gshegs pa'i mchod rten la / /
mchod pa'i khyad par ci 'dod ci 'byor pa / /
'tsham par 'bul byed de dag dri med cing / /
mya ngan med pa'i bla med byang chub thob / /
ces dang /
phyag 'tshal ba'i phan yon mdo sde las /
dge slong dag dge slong gis 'di ltar yan lag thams cad kyis phyag btsal te /
sems dangs par byed pa la ltos /
dge slong dag 'dis ji snyed gnon pa'i 'og dpag tshad brgyad khri bzhi stong na dbang chen gser gyis gzhi la thug pa'i par /
bye ma ji snyed yod pa de snyed du 'khor los sgyur ba'i rgyal srid stong 'gyur du longs spyod par 'gyur ro / /
zhes dang /
bskor ba'i phan yon /
sngon shing lo la brten pa'i srin bu bdun rlung gis bdas nas rgya mtsho chen po'i nang na rnam par snang mdzad kyi sku chen po yod pa la bskor ba lan gsum byas pas /
rigs ngan gyi bu mo bdun du skyes /
de rnams rang gi rigs dang longs spyod la skyo ba skyes nas rtswa @# / /
shing btus /
khol mo byas te bsod nams bsags pas rgyal po kri kri'i sras mo bdun du gyur nas sangs rgyas 'od srungs mnyes par byas pas /
phyis 'tshang rgya bar lung bstan to / /
de bzhin du khyis bdas pa'i phag gis mchod rten la lan gsum bskor ba byas pas /
phyis dgra bcom pa'i go 'phang thob par gsungs so / /
des na bdag legs su 'dod pa dag gis tshegs chung dus dal ba'i rten la snying po len pa'i thabs khyad par can 'di lta bu la dus rnam pa thams cad du brtson par rigs zhes rang gzhan kun la gsol ba 'debs so / /
zhes pa 'di yang /
shAkya'i rjes su skyes pa'i btsun pa ngag dbang blo bzang bstan pa'i rgyal mtshan gyis rang lo nyer brgyad pa me sbrul lo byams chen lha khang gi yang thog gzims chung yid dga' chos 'dzin nas bris pa dge /
! oM swa sti /
bde gshegs gtso bo 'od snang mtha' yas dang / /
khro rgyal gtso bo rta skad 'tsher ba'i lha / /
grub mchog gtso bo mtsho skyes rdo rje yis / /
mchog thun dngos grub ma lus bde blag stsol / /
rdo rje 'chang dbang gang 'dul thabs mkhas kyi| |rnam sprul gsang chen lam zab la brten nas / /
go 'phang mchog brnyes mkhas grub tshogs rnams kyi / /
rmad byung yon tan dran nas thal mo sbyar / /
rnam 'dren rgyal ba zhi khro ma lus pa'i / /
bdag nyid skal bzang blo yi chu skyes kha / /
legs bshad 'od brgyas rtag tu skyong mdzad pa / /
khyab bdag nam mkha'i nor bu snying dbus bzhugs / /
dkon mchog gsum dngos rtsa brgyud bla ma yi / /
ye shes bris sku 'di la rtag bzhugs la / /
mchog gsum bla mar 'dzin pa sa skyong dbang / /
ja sag mi 'gyur rdo rje yum sras kyi / /
tshe dang bsod nams lhun po ltar brtan cing / /
dpal 'byor mnga' thang chu gter ltar 'phel mdzod / /
rten 'di gang du gnas pa'i sa phyogs su / /
'thab rtsod brku 'phrog la sogs rna nag ma'i / /
ming yang mi grag skye dgu ma lus pa / /
rtag tu ya rab spyod pa lhur len shog /
dzam+bu prik+Shas mtshan pa'i rgyal khams spyi / /
bye brag ljongs 'dir char chu dus 'bebs shing / /
lo phyugs 'phel dar lus can yod do cog? /
rdzogs ldan gsar ba'i dga' ston la spyod shog /
ces pa 'di yang jing kir lha'i rigs su 'khrungs shing /
dkon mchog bla mar 'dzin pa mi rje ja sag mi 'gyur rdo rje rang gi dang rten du rta mgrin yang gsang khros pa'i dbang gi brgyud ba'i bla ma'i thang ga gsar bzhengs kyi rgyab yig smon tshig tu btsun pa ngag dbang blo bzang bstan pa'i rgyal mtshan nam padma dgyes pa rtsal gyis bris pa dge /
