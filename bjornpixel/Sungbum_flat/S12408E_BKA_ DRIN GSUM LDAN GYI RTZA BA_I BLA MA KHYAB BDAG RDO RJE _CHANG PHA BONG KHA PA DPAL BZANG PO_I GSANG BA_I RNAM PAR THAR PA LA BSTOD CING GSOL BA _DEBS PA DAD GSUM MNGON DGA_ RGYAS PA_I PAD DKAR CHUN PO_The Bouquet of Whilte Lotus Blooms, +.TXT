@## / /
bka' drin gsum ldan gyi rtsa ba'i bla ma khyab bdag rdo rje 'chang pha bong kha pa dpal bzang po'i gsang ba'i rnam par thar pa la bstod cing gsol ba 'debs pa dad gsum mngon dga' rgyas pa'i pad dkar chun po zhes bya ba bzhugs so / / / /
@## / /
oM swa sti /
mnyam nyid mi g.yo rten 'byung sgyu ma'i dngos / /
srid pas srid pa gcod pa rgyal ba'i phrul / /
gnyis med rdo rje'i thig ler bzlums pa'i gar / /
rigs brgya'i khyab bdag bde chen snying por... bsngags / /
dpal stug 'og min zhing du dbang bsgyur bas / /
kun khyab rigs kyi 'khor lor che ba'i mthu / /
spros pa'i re kha nam mkha'i khyon gang ba'i / /
sgyu 'phrul dra brtag pa'i khams su snang / /
gang 'dul mos pa'i rjes 'gror mi... zad pa'i / /
zag bral rgyan gyi 'khor lo gsang ba'i mdzod / /
rdo rje'i lce rtses phyi ma med pa'i mthar / /
brjod kyang brjod pas phongs pa shas ma mchis / /
'on tang bsod nams phung po ring bsrel ba'i / /
skal bzang skal bar re ba'i bdun mos dang / /
don ldan dbyangs kyis bsngags 'os bsngags pa'i tshul / /
yig gzhung mdzangs pa'i las su cig bsnyungs / /
dmar phyogs stong pa gsum pa'i srod kyi smag /
nyin mo'i snang bar bsgyur ba'i 'od gsal @## / /
gyis / /
mgon khyod skye bar phyogs pa'i lugs 'byung gi /
stong bzhi'i dngos kun yum la gsal bar mtshon / /
gnyug ma'i 'od gsal gshis las ma g.yos kyang / /
thob mched snang ba'i rim gyis srid bzung ba'i / /
bkod pa dbyings kyi thig le 'od rnon can / /
thim pa'i snang ba yum gyi mnal du 'dzin / /
dbyings rig 'khor lo gcig tu sdom pa'i dpyid / /
gzhon nur rol yang gnyis med gnyis nyid du / /
dur gyi bdag po khyim gyi yang thog tu / /
mel tsher brel ba'i sgyu 'phrul mtshar du che / /
dag gtsang ganga+gI chab rgyun spel ba'i rigs / /
cho 'brang rus kyis che ba'i gdung rabs su /
khyod sku'i zla snang yum gyi sprin rum las / /
shar ba'i dus nas phal gyi tshul las brgal / /
gsang chen brtul zhugs grub pa'i dpa' bo'i brdar / /
rdo rje'i sku la rang byung rgyan drug chas / /
stag sham re kha rdzogs pa'i he ru kaH /
ya mtshan 'phrul gyis kun dga'i mig yangs 'byed / /
rgyal kun mnyam pa nyid du ches gsal ba'i / /
mthong grol ngo mtshar 'phel ba'i gtsug tor la / /
sna tshogs skye bo'i nom reg ches mang bas / /
rim gyis mtshan ma med pa'i phyag rgyas 'ching / /
che ba'i che mchog sngon rabs dan rtags su / /
ches phra'i lang tshor rgan po'i blo 'chang zhing / /
pad rag phyag rgya'i re khar dgyes pa'i 'dzum / /
'jigs bral gdong lnga snyems pa'i brtul zhugs blangs / /
blo bzang rgyal ba'i zhal skyin zla med pa / /
ngag gi dbang phyug nor bu'i mtshan can gyis / /
mtshan snyan gser gyi prog zhus spub dang... lhan / /
tshangs spyod 'os su che ba'i dbugs dbyung stsal / /
'on te yab yum rjes brtses mi gtong bas / /
gnang ba'i go skabs bsnyil bar nye ba na / /
na tshod phra yang khyim du sred pa dag /
'du 'dzes g.yel ba'i mtshang chen ston la dpa' / /
dgung grangs gsuM par grub dbang chos rdor gyis / /
dam pa khyod la bran bzhin snying nye ba / /
sngon rabs skye bar bsten pa 'di'o zhes / /
gdong bzhi'i srog snying snang brnyan zol gyis gtad / /
grub mchog shar chen blo bzang dar rgyas mdun / /
'dud cing bsti stangs ri mor mdzad... pa'i srol / /
tsi na rgan po'i lam gyi gzhung srong zhing / /
dbang phyogs skad du ngag gi 'dab rgya'ang grol / /
de tshe ya mtshan rgyas pa'i shar chen gyis / /
'khrul bral rol ba'i rdo rjer nges rnyed kyang / /
mkhan chen bstan 'dzin bzang po'i yang sprul tshul / /
gzhan ngor... 'tshams pa'i mngA gsol rdzu bag bsten / /
rgyal rnams gzung 'dzin spros dang bral ba rdzun / /
bden na mgon khyod rgyal gyi dga' tshal du / /
mtshungs bral rol pa'i rdo rje'i bla gos la / /
rang gir bdag tu 'dzin pa 'di ko ci / /
snag gi gnyen bcas gnas... @# / /
mchog tsa ri trar / /
byon tshe 'jigs dang ngas 'phel pa'i 'brog dgon du / /
'phyan par dwogs kyang gzhon nu'i lung bzhin du / /
bgrod pas bde ba'i khyim du yi ga sos / /
yab yum nags khrod stug por skyi g.yA ba'i / /
lam du gol ba yul gyis bskal na yang / /
mkhyen pas gzigs nas mdun g.yog la bsgos te / /
'jigs bral srong po'i lam du dbugs 'byin mdzad / /
gnam bskos tshangs chen ral klung la chags pa'i / /
rol pa'i rdo rje'i rnam thar rjes dran gyis / /
gser 'od 'bar ba'i phebs byams gser tog can /
kho bor yod ces bden pa'i lung gis bsgrags / /
yab yum gsung bzhin ches myur sprin dkrigs te / /
bdud rtsi'i char chen 'bebs la ches dpa' zhing / /
mdun 'khor yongs la rten 'byung bkra shis dar / /
bskul ba'i phud kyis re ti'i dgyes pa bskyed / /
gnyid kyi 'od gsal dag pa'i gzigs mor yang / /
grub pa'i mes po dpal ldan sa ra has / /
yi dam rgyud sde rgya mtsho'i dkyil 'khor du / /
dbang dang rjes su gnang ba'i byin rlabs stsal / /
mchog gi sa mkhan bshes gnyen dam pa la / /
gru dang sa gzhi rdo rje ri 'dra'i blos / /
bsti stangs ri mor mdzad pa'i snying stobs kyis / /
nor bzang gzhon nu'i rnam thar bdag gir bzung / /
lha sku rnams kyang spyod lam sna tshogs dang / /
sna tshogs gsung gis phebs par smra ba rnams / /
dman la goms pa'i skye bo nyer lhags tshe / /
'dra brnyan zol du spas pa'i brtul zhugs 'dzin / /
bka' gdams sprul pa'i glegs bam gzigs tsam gyis / /
rgya chen tshig don thugs su lam mer bkra / /
dbu skyes lan bu bregs pa'i ring bsrel... gyi| |thigs phreng 'jo ba ngo mtshar mig gi gsos / /
mya ngam 'brog dgon bye ma'i thang chen du / /
'jag mas shugs glu 'byin pa'i skyo nyams la / /
rgyangs nas tA re'i rnam 'phrul mdzes ma'i glu / /
gsan tshe yi ga sos pa'i dngos nyams gsal / /
mkha' spyod bstan dar snang brnyan mjal ba dang / /
rgyal sras zla ba'i rtogs brjod bklags pa'i tshe / /
sdon rabs gsal bar dran pa'i sbrin phreng gis / /
thugs kyi mkha' la skyo snang chu ris 'dzin / /
byang chub sems kyi mnga' bdag gser gling pa'i / /
rnam rol 'jam... dpal lhun grub phyag g.yas kyis /
khyod gtsug byin gyis brlabs pa'i mod nyid la / /
lhan skyes bde chen bzod med nyams su 'bar / /
yab sras zung gis rdzing phyi'i byams mgon la / /
kun bzang mchod sprin gtibs pa'i mnal ltas su / /
brgyad gnyis TA ki'i do r+war bcu pa ni / /
mgon khyod TA dril 'dzin pa'i gar gyis rol / /
grub dbang padma rdo rjer bde mchog gi /
zab rgyas gdams ngag nod tshe nor bu dang / /
gter mdzod sgo dang dbyig gi gter rnyed pa'i / /
gzim ltas brgyud mar shis pa'i ya mtshan... 'phel / /
gnam sa e dbyings chos 'byung gsal ba'i phug /
'ja' 'od thig le dga' ba 'khyil pa sogs / /
ngo mtshar 'bum phrag grol ba'i mkha' spyod zhing / /
bkod pa bye ba'i gzigs mo 'byams su klas / /
gnas der mkha' 'gro'i tshogs rjes brda thabs kyis / /
rdo rje'i rnal 'byor phyi nang gsang ba'i tshul / /
legs gdams gsang ba'i mtshan gyis byin brlabs tshe / /
rim gnyis nyams brgya'i mgur dbyangs lhugs par grol /
khyed gsung zab rgyas chos kyi rnga bo ches / /
'gro kun ma rig gnyid las slong ba'i brda @# / /
bde chen phug par bde mchog mchod pa'i tshe / /
ma bskul mkha' 'gro'i rnga sgra gsang mthor ldir / /
dag gtsang snying stobs brtas pa'i lhag bsam gyis / /
rang sha sman du dbul la mi zhum zhing / /
gser thun rin du bcal ba'i... sman bzang gis / /
bshes la sri zhu bsgrubs pa gtam du che / /
rigs kyi cod pan 'jam dpal lhun grub kyis / /
zag bral chos skur gshegs pa'i mdzad pa'i mtha' / /
chu bzang dben pa'i gnas su mgon khyod la / /
ched du bstan te gdung 'tshob nyid du gsol / /
sku gdung rin bral nor bu snying po skyes / /
nyin zhag du mar mchod pa'i bsod nams la / /
'dun pa'i snang ba dag pa'i sgyu 'phrul du / /
zla bral ngo mtshar stong gi rtse dga' 'phel / /
gang dag dpung par nad kyis mnar ba la / /
snying rje'i mdud rgya bdun gyis bsrung dang lhan / /
gtong len dmigs rnam 'phrul gyis gdung ba kun / /
rang gi dngos su bzhes pa'i rnam thar 'dzin / /
sa dge'i skyes mchog du ma'i gos bzang zung / /
gcig tu drub na mngon dge'i brda thabs kyis / /
snying rje'i mdud pa'i nye lam thabs / /
brtsams pa'i gnang ba lha dang mkha' 'gros byin / /
rtag brtan mi shigs dpal gyi phug pa na / /
'jam dpal gshin rje gshed kyi zhal gzigs shing / /
zhag bdun bar du mnyam bzhag mi g.yo bas / /
'jigs mdzad rdo rjer grub pa'i ting 'dzin brtan / /
nags shod dzam lhas bsu ba'i 'du 'god kyis / /
'chi med ro brgya'i bdud rtsis bsnyen bkur zhing / /
dkar mdzes cang shes mgyogs 'gro'i khog pa nas / /
rin bral nor gyi phung pos mchod la brtson / /
phyogs der gang du gshegs kyang dbang gzhu'i gur / /
lhan skyes bzhin du mchog gi rtse dgar 'dzin / /
dbus 'gyur skad du chos sgra sgrog...pa'i dbyangs / /
sna tshogs skye bor rang rang skad du 'jebs / /
'od snang mtha' yas bde ldan grong khyer du / /
skye bo'i yid kyi thig le 'dren mkhas pas / /
'khrul snang sdig las rgyal ba'i dpa' rtags su / /
gson pa'i mi la'ang phyi ma'i grol lam mtshon / /
phas rgol bsam sbyor gdug pa'i byad stems kyis / /
sku la srog chags du ma dngos rgyu'i 'phrul / /
phyir bzlog ting 'dzin zab... mo thun gcig gis / /
dmigs med phyag rgyas 'debs 'di mtshar du che / /
bde chen phug tu tshogs kyi 'khor lo'i tshe / /
'bum phrag mkha' 'gro rjes chags rtse dga'i mdangs / /
rab dmar sin+d+hu ra yi char chen ni / /
skye bo du ma'i mthun snang nyid du 'jo / /
rten... la dam ye bsre ba'i rab gnas tshe / /
snang brnyan sna tshogs mkha' la sprin bzhin du / /
rang gar mdun du chags pa'i dga' ston gyis / /
mi zad gsang ba'i mdzod kyi sgo brgya dbye / /
brgya phrag 'od 'bar rin chen khri steng nas / /
rdo rje 'dzin mchog dga' ldan gser... khang rjes / /
rab mdzes gser gyi rdor dril legs stsal te / /
byin gyis brlabs pa'i dge mtshan thugs la sim /
khrag 'dzag srin po ri yi bde mchog drung / /
mchod bstod sgrub pas bsnyen tshe sku de nyid / /
je cher song ste 'od 'bar gzi brjid can / /
gar mdzad ye shes sku mchog dngos su gzigs / /
de tshe nag po spyod pa'i sngon gyi gnas / /
rjes dran bstod pas bstod tshe he ru ka'i / /
zhal nas dmar ser bdud rtsi chad med rgyun / /
rang gzhan gnyis ka tshims pa'i bcud du smin / /
rtsi sman stong sbyar bdud rtsi ril bu 'di / /
@# / /
mtha' yas gdul byar sbyin zhes dkyil 'khor gtsos / /
rnal 'byor gsang mtha'i snying po yongs spel ba'i / /
rjes bstan tshangs pa'i dril chen lhang lhang 'khrol / /
bde chen mgon po khyod las bde mchog gi /
smin grol skal... bzang nod pa'i bdun brgyud tshun /
khrag 'thung dpa' bos rjes bzung byin rlob pa'i / /
dbugs dbyung sbrang rtsi'i thigs phreng slar yang lhung / /
rig 'dzin chen po khyab bdag stag phu bas / /
brtan bzhugs cho ga bstar tshe bsu bzlog skabs / /
rta mchog khro bo'i sprin gyis bgegs bskrad cing / /
gzhom med rdo rje'i srung 'khor mngon sum gsal / /
rnal 'byor dbang phyug mi tra dzwa ki nyid / /
tshe sbyin he ru kaH yi cha byad kyis / /
bdud rtsis gang ba'i bum bzang kA pa las / /
tshe la dbang ba'i byin rlabs lhug par stsal / /
rab dkar bdud rtsis sku gang lud pa'i rgyun / /
a wa d+hu tIr gtams pa'i srog shing gi /
sna rtse zung du rdo rje phyed pa'i rgyas / /
bcings pas mi shigs lang tsho'i dpal yon bzung / /
thugs kar bdud rtsi snying por 'dril ba'i dpyid / /
ye shes sems dpa' mi tra tshe dpag med / /
tshon gang tsaM... gyi thugs kar tshe yi gzungs / /
byu ru'i 'od 'bar sngags phreng gsal bar gzigs / /
tshe yi sgrub par dgongs pa gtad tsam gyis / /
ma bcos rang nyid tshe mtha' yas pa'i sku / /
pad rag lhun por brjid pa'i nyams brgya yis / /
mthar byed g.yul ngo bcom pa'i rgyal rnga brdungs / /
nag tshos lam rim 'chad 'di gnad 'dril zhing / /
'gro la phan pa che zhes a ti shas / /
mgon khyod bsngags pa'i ut+pal chun po yis / /
stag phu'i zhabs kyi snyan gong kun dger mdzad / /
spros kun bde ba'i 'khor lor ro mnyam pa'i / /
grub pa'i spyod 'chang nag po'i sgyu 'phrul 'di'i / /
gsang gsum pha mtha' kho bos rtogs dka' zhes / /
dril bu pa yang zhum tshig dbyangs su zlo / /
dzam lar chu sbyin mdzad pa'i chu yi rgyun / /
gyen ldog bai DUr zhun ma'i ka ba ltar / /
g.yo med cho 'phrul mi zad gsang ba'i mdzod / /
mdun 'khor tshogs kyi lta byed lam du rgyu / /
sos than sel bar rgyal ba'i bkas bskul tshe / /
'ja' tshon chab tu 'khyil 'dra'i rdzing bu'i 'gram / /
ting 'dzin mdzad pa'i mod la char chen ni / /
ya mtshan snye ma dud pa'i bcud du smin / /
bshes gnyen... chen po ngag dbang skal bzang gis / /
mi pham snang brnyan bskrun pa'i rab gnas tshe /
khyod gsung bka' glegs sgrom bu son dang lhan / /
phyogs bzhir sgra brgya sgrog pa'i ngo mtshar 'phel / /
kun rtog yon por 'phyan pa'i mgyogs 'gro'i dpung / /
gnyis spang+s... lam du bcings pa'i rtsed 'jo yis / /
sna tshogs spros pa'i rdzun phug dbyings su brdibs / /
kun bzang sgyu ma'i rol sgeg mkha' mthar 'grims / /
mi srun gdug pas gshe zhing mtho btsams kyang / /
gdon gyis smyos pa'i bu la ma yis bzhin / /
rnyog med... lhag par brtse ba'i 'o mtsho'i rlabs / /
ches cher bskyod pa'i 'dzum dkar ci yang ston / /
'gran dang sdang sems dmu rgod dregs ldan kun /
khyod zhal mthong zhing gsung dbyangs thos pa'i mod / /
tha ba skyon ldan rgyud rengs rang sar zhi / /
dad gsum mngon dga' rgyas pa'i skal bzang 'dzin / /
smin mtshams d+hU tI'i 'dzum dkar bzhad pa'i ltor / /
dri bral gzigs pa dag pa'i 'phur lding can / /
zag med spyan gyi bung ba'i mtshar sdug ni / /
yid 'phrog yid kyi bdud rtsir ched du g.yo / /
ma 'ongs gser 'od rab snang zhing gi gtso / /
rdo rje... @# / /
mi 'gyur dpal gyi bde gshegs su / /
'tshang rgya'i mdzad bzang ston par lung bstan pa'i / /
gsang tshig grub mchog dril bu'i zhabs kyis bsgrags / /
gang 'dul mos pa'i skal bar dus gcig tu / /
sna tshogs gzugs su 'phrul yang rtog med dang / /
phyogs kun rnam gnon sgyu ma chen po'i rtsal / /
dge legs snang ba 'bum gyi rtse dga' dgod / /
skye ba'i rgya las yongs grol bdud rtsi'i gter / /
kun dga'i sa mos 'dab stong bzhad pa'i dpyid / /
dri med zla ba srid min srid pa'i dpal /
khams gsum mun... sel smra ba'i sgron mer snyems / /
gsung gi bkod pa rer yang ches brling ba'i / /
brjod don 'khrul bral 'byed pa'i rigs rtsal gyis / /
tshig gi 'bru phreng gsal ba'i legs bshad gter / /
gdung sel bdud rtsi'i zegs ma mkha' ltar spel / /
rmongs chen 'khrul... 'khor stong gi mtshor brjid cing / /
bstan la 'tshe ba'i smra ngan sngon gyi lha / /
tshad thub lung rigs gser gyi 'khor los ches / /
gzhom pa'i padmo'i lto can khyod min su / /
dbyangs ldan rig pas myos pa'i tam bu ra / /
rmad byung gtam gyi sbyor ba gsar pa'i gdangs / /
spro mkhas daN+Di'i lang tsho ches bdo ba'i / /
snyan pa'i springs yig srid zhi'i rtse mor bklags / /
bcu phrag rig pa yangs pa'i kun gsal mthar / /
dpal stug shes rab ral gri gdengs pa'i rtses / /
nying 'khrul 'ching rgya gcod la dpa' ba'i nyams / /
thub chen 'jam dpal snying po'i rjes su snyegs / /
'dod 'byung yid bzhin 'khyil ba'i chos 'dul mtsher / /
mchog rab dri ma med pa'i tshul khrims kyi / /
'khor gsum yongs dag bsam 'phel nor bu'i phreng / /
dus ring yid 'ong mngon dga'i rgyan du mdzes / /
gtan bde'i snang ba 'bar ba'i glog 'od can / /
byams brtsi'i rlabs phreng rgya cher brtsegs pa'i sprin / /
zhi bsil bdud rtsi'i dga' char 'bum g.yo bas / /
byang grol rin chen snye ma phyogs su dud / /
ji lta ji snyed shes bya'i chu klung 'bum / /
ma 'dres gcig tu yongs 'khyil bdud rtsi'i mtsho / /
shes dang shes bya gnyis med gnyis 'char ba'i / /
mkhyen pa'i pha mtha' kun gsal tshad du ring / /
phyogs mthar bri gang med pa'i 'gro 'di yi / /
bzod dka'i gdung ba yongs sel tshangs pa'i srid / /
brtse chen dgung zla'i 'od dkar 'dzum pa'i gzis / /
gzhan phan ga bur zegs ma cir yang 'grems / /
srid pa dug can shing gi nags tshal du / /
kun nyon gdengs ka mtho ba'i lto 'gro'i khyu / /
skyes mchog mkha' lding dar ma'i gshog rtsal gyi / /
stobs bcu'i ral kha bkye ba'i g.yul ngor pham /
khyod gsung 'od rnon gser gyi rdul za ba'i / /
chos kyi rigs sras gur kum dar ba'i gzis / /
sa gsum li khri'i tshal du bsgyur ba yis / /
yangs pa'i nor 'dzin pha mthar yongs su 'ching / /
de ltar rje btsun bla ma thugs rje'i gter / /
dkon mchog nor bu'i mdzod du bsngags pa'i glu / /
dad gsum sor rtses bskul ba'i gling bu'i gdangs / /
kun bzang tshangs pa'i rol mo 'di 'khrol na / /
lnga bdo'i mun par rgyu ba'i 'khyor 'gros kyis / /
bzod med duH kha'i g.yang sar lhung nye ba'i / /
kun rmongs byis pa'i rtsed 'jo 'di dgongs la / /
rjes chags thugs rje'i nyi snang spro bar gsol /
khyod yon sgyu 'phrul dra bar yid phyogs pas / /
mchog gi bshul lam myul ba'i bu slob rnams / /
don ldan srog gis 'tsho ba'i khams brtas shing / /
gtan bde'i srid la 'dod rgur dbang gyur cig /
phyogs bral thos pa skabs gsum... @# / /
rdzing bu'i klong / /
bsam byung 'od dkar bdud rtsi'i zegs ma can / /
dpyad 'jog 'phrul gyi zla ba stong gi gzi / /
kun rmongs mun sel snang bar grol gyur cig /
bsnyengs bral 'phrog byed dar ma'i brtul zhugs kyis / /
thub bstan bsil ri'i khrod du rtsal rdzogs shing / /
smra ngan gnyis 'thung srog la dbang bsgyur ba'i / /
grub rigs mkhas pa'i rnam thar 'dzin gyur cig /
rmongs chen mun pa'i go 'phang 'jig pa la / /
dam pa'i bya ba gser 'od 'khyug pa'i rlabs / /
grangs med... bskal pa'i srid du 'gro rgyud mkhar / /
kun dga'i snang ba rgya chen 'dzin gyur cig /
phyogs re'i mig can bye bas mtshon min pa'i / /
yongs rdzogs thub bstan gsal ba'i legs bshad kyis / /
bstan la ston pa'i rnam thar yongs sgrub pa'i / /
zla med dpa' bo'i khri 'phang non gyur cig /
rgyud lnga'i 'gro la rigs pa'i lam mtshon pas / /
gser ldan phan bder sbyor ba'i thub tshul gyis / /
phyogs kyi mu khyud srid du srid mtha'i bar / /
srid gdung mi bzad brgya phrag gzhom gyur cig /
mdor na byang chub bar du khyod zhabs rdul /
gtsug na mchod pa'i skal bzang mi 'bral zhing / /
gsang gsum byin rlabs rdo rje snying po'i gzis / /
zla med khams gsum bla ma 'grub gyur cig /
ces rab 'byams rgyal ba kun gyi mkhyen brtse nus gsum ma lus pa gcig tu bsdus pa'i rang gzugs /
bdag cag la dus gsum gyi sangs rgyas thams cad las kyang ches cher lhag pa'i bka' drin can /
khams gsum chos kyi rgyal po zung 'jug rdo rje 'chang rje btsun byams pa bstan 'dzin 'phrin las rgya mtsho dpal bzang po'i zhal snga nas kyi gsang ba bsam gyis mi khyab pa'i rnam par thar pa rgya mtsho lta bu las skra rtses blangs pa'i chu thigs tsam zhig la bstan cing gsol ba 'debs pa'i tshigs su bcad pa 'di ni /
rje btsun bla ma yab sras kyis dgyes brtses lhag par bskyangs pa'i chos kyi sras mchog /
rmad byung lung rtogs kyi mdzod 'dzin chab mdo rgya ra mchog sprul rin po ches bskul ma mdzad pa ltar /
yab rje rtsa ba'i bla ma bka' drin mtshungs med chen po'i gsung skyes slob bu'i gral mthar gtogs pa yongs 'dzin khri byang sprul ming pa blo bzang ye shes bstan 'dzin rgya mtshos gus pa chen pos rtse gcig tu gsol ba btab pa tshe rabs kun tu drin can bla ma mchog gis 'bral med mnyes bzhin rjes su 'dzin pa'i rgyur gyur cig / / /
