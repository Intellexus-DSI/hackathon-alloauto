@# / /
dpal dus kyi 'khor lo'i smon lam shis brjod bzhugs so / /
@## / /
na mo gu ru shrI kA la tsa kra ye /
za ba gsal bde stong mchog gi rnam rol las / /
dpal ldan dus kyi 'khor lo'i dkyil 'khor pa / /
bsgrub cing mchod bstod bzlas pas mnyes byas pa'i / /
rnam dkar dge tshogs rgya mtsho bsdoms pa'i mthus / /
tshe rabs kun tu dang po'i sangs rgyas dang / /
dbyer med bshes gnyen dam pas rjes bzung ste / /
nyun mong lam gyi rim pa'i bdud rtsi yis / /
yid kyi bum bzang yongs su gang bar shog /
byis pa lta bur 'jug dang 'jig rten dang / /
de las 'das pa'i dbang gis dri ma rnams / /
rnam dag sku bzhi'i sa bon legs bzhag nas / /
dam tshig sdom pa tshul bzhin bsrung bar shog /
tha mal rdo rje bzhi dag go cha bgos / /
rab 'jigs khro @# / /
bo'i dbang po rdo rje shugs / /
bsrung ma drug cus bskor ba'i rnal 'byor gyis / /
bdud dang bgegs rnams ma lus tshar gcod shog /
rnam thar sgo bzhi'i stong nyid bde ba che / /
dbyer med goms pas 'chi 'pho'i srid sbyong zhing / /
mkha' dbyings 'byung bzhi ri rab sogs bsgoms pas / /
rdo rje'i lus kyi gnas lugs rtogs par shog /
dag pa'i pho brang dbus su ye shes lnga'i / /
mngon byang las 'khrungs dpa' bo rnam bcas dang / /
rnam med phyag rgyas 'khyud pa'i ting 'dzin gyis / /
ma dag mtshams sbyor zhing bcas dag par shog /
snyoms 'jug sgra yis bskul ba'i dkyil 'khor pa / /
padmar zhu ba las 'ongs lha rnams spros / /
bsnyen pa'i yan lag dkyil 'khor rgyal po mchog /
bsgoms pas phung sogs sgrib kun dag par shog /
yab yum gtum ma'i mes bzhu bskul cing bzhengs / /
'khor lo'i tshogs spros ro mnyam dbang bskur sogs / /
rnam pa nyi shus mngon par byad chub pa'i / /
nyer bsgrub las kyi rgyal mchog 'grub par shog /
tsaN+Da lis bzhus yas babs dga' ba bzhi / /
bsgrub pa'i yan lag thig le'i rnal 'byor dang / /
slar yang mas brtan dga' bzhi bsgrub pa che / /
phra mo'i rnal 'byor myur du 'grub par shog /
gzugs bsgrub so sor sdud dang bsam gtan dang / /
srog bsgrub srog rtsol 'dzin pa'i rnal 'byor gyis / /
bsgrubs pas lte ba'i chu skyes dga' tshal du / /
stong gzugs 'khor lo'i mgon po yab yum gyi / /
ye shes lha skur dngos su ldang bar shog /
rjes dran phyag rgyar rol pa'i rtse dga' yis / /
d+hU tIr zla nyi'i rdul brtsegs brtan pa las / /
'gyur med bde ba nyi khri chig stong gi /
ting 'dzin yan lag yongs su rdzogs par shog ! /
rab 'byams phyogs bcu'i zhing kun yongs gang ba'i / /
dpal ldan dus kyi 'khor lo'i dkyil 'khor pa / /
zhi rgyas dbang dang drag po'i 'phrin las kyis / /
khyod la phun tshogs 'dod dgur stsol ba 'di / /
shes par gyis la rab dga' skyed cig dang / /
shis brjod gdangs snyan bdag gis bsgrag par bya / /
mchog tu mi 'gyur stong nyid snying rje'i bdag /
yid 'phrog mkha' la 'ja' tshon ri mo bzhin / /
mtshan dpe'i dpal 'bar gzi brjid phung po'i sku / /
dpal ldan dus 'khor yab yum la phyag 'tshal / /
rgyud rgyal sdud mdzad zla bzang grags pa'i zhabs / /
rgyas 'grel mdzad pa @# / /
padma dkar po sogs / /
sprul pa'i chos rgyal bdun dang rigs ldan tshogs /
rtsa ba brgyud pa'i bla ma mchog rnams la / /
legs tshogs ji snyed mchis pa'i bkra shis des / /
khyod kyi mi mthun rgud pa kun zad cing / /
bde legs yar ngo'i zla ltar 'phel gyur nas / /
phun tshogs dpal la rol pa'i bkra shis shog /
bdud dang dbang phyug mgo po g.yas brkyangs kyis / /
brdzis pa'i zhabs sen snying la dran pas kyang / /
rdo rje nor bu'i khyim du 'jug mdzad pa'i / /
khyab bdag dkyil 'khor bdag po yab yum la / /
legs X khyed X bde X phun tshogs X khyab bdag 'khor lo'i mgon pos rgyud sde'i tshogs / /
ji snyed gsungs pa rnams kyi rab dang phul / /
gnyis med rgyud rnams kun gyi gtso bo mchog /
dpal ldan dus kyi 'khor lo'i rgyud rnams la / /
legs X khyed X bde X phun tshogs X phyogs bcu'i zhing na dang po'i sangs rgyas kyi / /
lam 'dis mchog brnyes dpa' bo rnal 'byor ma / /
ji snyed mchis dang rgyud 'di'i lung rtogs kyi / /
phyogs gcig yan chad 'dzin pa thams cad la / /
legs X khyed X bde X phun tshogs X nam mkha'i khyon ltar yangs pa'i pho brang mchog /
ces sogs brjod cing me tog gi char 'bebs so / /
'di yang dad pa dang /
tshul khrims dang /
rnam dpyod phul du byung ba'i /
dge slong ngag dbang blo bzang gis /
dus 'khor yongs rdzogs cho ga bzhugs tshogs shin tu che bas /
smon lam shis brjod rgyas pa mi lcogs pa 'dug pas /
don 'dus la tshig nyung ba zhig cis kyang zhu zhes nan gyis bskul pa la brten nas /
dus kyi 'khor lo'i rnal 'byor pa btsun pa blo bzang chos kyi rgyal mtshan gyis /
chos gra chen po bkra shis lhun po'i gtsug lag khang du thogs med sbyar ba'i yi ge pa ni /
dka' bcu tshogs sog pa legs pa chos 'byor ro / / / /
mang+ga laM / /
! oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / / / /
