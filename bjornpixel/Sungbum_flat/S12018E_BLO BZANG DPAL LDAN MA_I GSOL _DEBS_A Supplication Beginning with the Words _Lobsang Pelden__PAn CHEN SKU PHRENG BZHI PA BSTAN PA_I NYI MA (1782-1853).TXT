! / /
oM swa sti /
blo bzang dpal ldan dkyil 'khor rgya mtsho'i mgon / /
bstan pa'i nyi ma thub bstan padmo'i gnyen / /
'gro ba'i skyabs gcig phyogs las rnam rgyal la / /
sgo gsum gus pa'i yid kyis gsol ba 'debs / / /
mgon khyod bskal mang 'das pa'i sngon rol du / /
'khor bsgyur rtsibs kyi mu khyud du gyur tshe / /
bde gshegs rin chen snying po'i spyan snga ru / /
byang chub thugs bskyed mdzad la gsol ba 'debs / /
de'i tshe dag pa'i zhing gi bkod pa'i tshogs / /
yod yul bzung ste de nyid 'grub pa'i ched / /
mos spyod ma dag sa yi dri ma kun / /
yongs su sbyod mdzad zhabs la gsol ba 'debs / /
mi g.yo'i sar gnas chos kyi 'byung gnas kyi / /
'jig rten dbang phyug rgyal sogs dbang @# / /
bzhag ste / /
smon lam mthus bskrun bde ldan zhing mchog tu / /
tshe snang dpag med gyur la gsol ba 'debs / /
de ltar go 'phang mchog brnyes chos sku'i ngang / /
gang 'dul sprul pa'i zlos gar grangs med dang / /
'phags bod mdo sngags bstan pa'i srog shing du / /
sku 'phreng rim par byon la gsol ba 'debs / /
khyad par blo chen bskal bzang rgyal kun las / /
ches cher lhag pa'i thugs rje'i dpal ldan pa / /
snyigs dus bstan ba'i nyi ma phan bde'i gzhi / /
phyogs las rnam rgyal mgon por gsol ba 'debs / /
mgon khyod nges pa don gyi rdo rje'i skur / /
'pho 'gyur skye 'chi'i ming tsam mi grags kyang / /
skye 'gro'i las snang dang mthun gzugs kyi sku| |bskal brgyar zhabs brtan mdzad 'phrin rab rgyas shog /
legs tshogs kun 'byung thub bstan dar zhing rgyas / /
de 'dzin skyes bu thugs mthun khrims gtsang zhing / /
'gro kun bde skyid dpal la spyod pa sogs / /
yid smon ma lus lhun gyis 'grub gyur cig /
ces pa 'di yang khal kha dbang chen no min han gyi sprul sku blo bzang tshe dbang skyabs /
phyag mdzod blo bzang bsam grug er khe no yon /
chos rje bstan 'dzin / /
thu sa lag chi bsam grub rdo rje bcas ser skya thun mong gis 'di lta bu zhig dgos zhes bskul ba'i dor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du bgyis pa'o / /
! / /
oM swa sti /
mi 'gyur chos dbyings dga' ma'i lang tshol / /
'khyud pa'i lhan skyes bde ba'i zlos gar mkhan / /
kun mkhyen gnyis pa 'jam mgon tsong kha pa / /
dad pa'i yid mtshor bzhugs la mchog stsol zhig /
blo gros bzang po'i gzhung lugs padmo'i tshal / /
dpal ldan bstan pa'i nyi mas gsal mdzad pa'i / /
phyogs las rnam rgyal sbrang rtsi'i dga' ston gyis / /
skal ldan tshim mdzad zhabs la gsol ba 'debs / /
snang ba mtha' yas dus kyi mtha' 'dir yang / /
dur smrig 'jo sgeg rol ba ci yang 'dzin / /
mgon khyod rdo rje'i khri la zhabs pad zung / /
rab brtan 'phrin las phyogs bcur rgyas par shog /
khyod thugs rin chen 'byung ldan las 'ongs pa'i / /
zab dang rgya che'i legs bshad rta ljang can / /
ris med 'grol la lam bzang ston pa'i phyir / /
rgyal bstan lha lam dos la rtag 'char shog /
legs tshogs kun gyi gzhir gyur mgon po khyod / /
rtag tu mnyes pa gsum gyi mnyes byed cing / /
de yi mthu las byang chub snying po'i bar / /
'bral med rjes bzungs sras kyi thu bor shog /
kun rtog rlung gi mtha' med srid mtsho 'dir / /
yun ring 'khyams pa'i yid can ma lus pa / /
sde bzhi'i 'byor pa dbyar mtsho ltar 'phel zhing / /
ring min rnam mkhyen go 'phag thob par shog /
sras bcas rgyal ba'i rmad byung thugs bskyed dang / /
skye 'gro'i legs byas gcig tu bsdams pa'i mthus / /
ji ltar smon pa'i don rnams ma lus pa / /
yid smon ji bzhin lhun @# / /
gyis 'grub gyur cig /
ces pa 'di yang btsan po smin grol no min han ho thog tu 'jam dpal chos kyi bstan 'dzin 'phrin las dang mdzod pa bla ma no yon che hu bstan 'dzin 'od zer sogs kyis bskul ba'i dor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
dge legs 'phel / / / /
swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / /
