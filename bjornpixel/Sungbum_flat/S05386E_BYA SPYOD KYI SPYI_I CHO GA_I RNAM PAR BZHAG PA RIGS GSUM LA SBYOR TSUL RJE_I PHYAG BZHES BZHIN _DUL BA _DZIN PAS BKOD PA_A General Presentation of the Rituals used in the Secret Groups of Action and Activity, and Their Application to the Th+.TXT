@# / /
bya spyod kyi spyi'i cho ga'i rnam par bzhag pa rigs gsum la sbyor tshul rje'i phyag bzhes bzhin 'dul ba 'dzin pas bkod pa bzhugs so / /
@## / /
bla ma dam pa rnams la phyag 'tshal lo / /
rgyud legs par grub pa dang /
dbang bzang gis zhus pa dang /
bsam gtan phyi ma la sogs pa bya ba spyi'i rgyud la sogs pa nas gsungs pa dang mthun par bya spyod kyi cho ga dang bsnyen pa ji ltar bya ba'i tshul ni /
bya rgyud la dpal rdo rje rnam par 'joms pa sogs rdo rje'i rigs dang /
don yod zhags pa sogs padma'i rigs dang /
rje btsun rnam par rgyal ma sogs de bzhin gshegs pa'i rigs te rigs gsum du 'dus pas /
rigs gsum gyi cho ga gang byed pa la dbang ba'i dbang legs par thob pa /
byang sems kyi sdom pa dang sngags kyi dam tshig dang ldan zhing /
ji ltar bya ba'i rim pa la mkhas pa'i sgrub pa pos bya dgos so / /
ji ltar bya ba'i cho ga ni /
de bzhin gshegs pa'i rigs bcom ldan 'das ma gdugs dkar can la chen na /
bzlas brjod kyi sngon du ji ltar bya ba la /
thog mar gnas khang du ji ltar bya ba ni /
thal mo bkan pa las mdzub mo gnyis cung zad bkug pa de bzhin gshegs pa'i rigs kyi dam tshig gi phyag rgya mgo la bzhag nas /
oM ta thA ga ta udb+ha wa ye swAhA /
zhes brjod nas /
phyogs bcu'i sangs rgyas thams cad la dmigs la thal mo sbyar te /
oM sar+b+ba ta thA ga ta kA ya wA ka ci t+ta badzra pra Na me na sarba ta thA ga ta badzra pA da ban+da nAM ka ro mi /
zhes phyag bya'o / /
phyogs bcu na bzhugs pa'i sangs rgyas dang byang chub sems dpa' thams cad la byang chub snying po la mchis kyi bar du bdag nyid dus thams cad du yongs ye 'bul na /
@# / /
sangs rgyas dang byang chub sems dpa' chen po rnams kyis bdag bzhes su gsol /
bdag la dngos grub bla na med pa stsal du gsol / /
zhes lus dbul /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don sgrub slad du / /
bdag gis byang chub sems bskyed do / /
phyogs bcu dag na bzhugs pa yi / /
sangs rgyas byang chub sems dpa' gson / /
bdag gis rdzogs pa'i byang chub phyir / /
deng nas byang chub sems bskyed do / /
zhes skyabs su 'gro ba dang byang chub tu sems bskyed /
lag pa gnyis sor mo phan tshun bsnol te khu tshur bcangs la mthe'u chung gnyis gshibs te bsgreng mdzub mo rtse mo sbyar ba'i glor mthe bong gnyis bcugs pa'i phyag rgya dang /
oM badzra kro d+ha ma hA bA lA ha na da ha pa ca bi d+ha na sa ya u ts+tshuSh+ma kro d+ha hUM phaT /
ces pa khro bo mnol ba med pa'i sngags rgyas bsrung bar bya zhing bza' btung dang bshad gci'i tshe'ang bsrung bar bya'o / /
snying gar zla ba la rnam snang gi ngo bo ma yig dang /
mgo bo la mi g.yo ba'i ngo bo ha yig gnyis 'bar ba'i phreng ba 'khrug par gyur bar bsam la /
oM swa b+hA wa shud+d+haH sarba d+har+m+mAH swa b+hA wa shud+d+hanya haM /
chos thams cad rang bzhin gyis dag par gyur par mos pa bya'o / /
de nas gnas khang nas phyir byung ste so shing bca' ba sogs dang lha'i khang pa sogs byi dar bya'o / /
sngar bshad pa'i dam rgya bcings nas /
oM ta thA ga ta udb+ha ba ye swAhA /
zhes dang /
de nas phyi rol tu khrus byas nas sgrub khang du 'jug pa'i tshul ni /
skye bo 'du ba dang /
'jigs pa med pa'i 'jug dogs su song nas lag pa gnyis kyi sor me phyi rol tu bsnol te bkug nas mdzub mo gnyis gshibs te bsgreng mthe bong gnyis de'i drung du bzhag pa'i phyag rgyas sa gtsang ma la gtugs te /
oM naM kha na ba su d+he swAhA /
zhes brjod la /
sa blangs te cha gsum du bgos pa gnas gtsang mar bzhag go /
mthe bong gis mthe'u chung gi sen mo mnan la sor mo lhag ma rnams rdo rje'i mtshan nyid du byas te /
bsnol nas dpung par bzhag /
ya sos ma mchu mnan la khro bo'i lta bas blta zhing /
na mo rat+na tra yA ya /
na maH tsan+Da badzra pA Na ye /
mahA yak+Sha se na pa ta ye /
na mo badzra kro d+hA ya /
ta dya thA /
oM hu lu hu lu /
tiShTHa tiShTHa /
d+ha n+d+ha b+ha n+d+ha /
ha na ha na /
a mr-i te hUM phaT /
ces bdud rtsi thab sbyor gyis rang bsrung /
rdo rje khu tshur gnyis nang du bcings te mdzub mo phyung nas bsgreng la mgo nas rkang par thug gi bar du brab cing /
oM ha na ha na /
a mr-i te hUM phaT /
ces lus kyi bgegs bsal lo / /
thal mo bkan pa las mthe'u chung gnyis bsnol ba'i bar du srid lag gnyis bzhag gung mo gnyis gshibs te bsgreng de'i tshigs gsum par mdzub mo bkug ste mthe bong gnyis sbyar nas dbus su bzhag la /
oM badzra agni pra ti pa tA ye swAhA /
zhes rdo rje'i go bskon /
phyag rgya snga ma de nyid las mdzub mo gnyis bkyed nas rdo rje'i tshul du byas pa go cha'i phyag rgya dang /
na mo rat+na tra yA ya /
oM kha ki l-i hUM phaT /
ces mgo bo dang /
dpung mgo gnyis dang /
snying ga dang /
mgrin pa rnams su reg la go cha bya'o / /
g.yon pa'i sor me dbus ma gnyis mthe bong gis mnan la mdzub mo dang mthe'u chung gdu bu'i tshul du byas te ser mo dbus ma'i tshigs dbus mar gzug /
g.yas pa'i sor mo dbus ma gsum rdo @# / /
rje'i tshul du byas te rked pa'i phyogs su bzhag pa bgegs bsal ba'i phyag rgya dang /
na mo badzra ya hUM /
ha na d+hu na ma tha bi d+h+wa na sa ya ud sa ra ya phaT /
ces phyag rgyas sa dang chu la gtug go /
na mo rat+na tra yA ya /
na maH tsan+Da badzra pA Na ye /
oM ha na ha na /
badzra badzra Na ha /
zhes pa'i sngags 'di chu la gdab pa / /
g.yon pa'i mthe bos mthe'u chung gi sen mo mnan la sor mo lhag ma rnams rdo rje'i mtshan nyid du byas pa'i phyag rgyas chu la gtugs nas /
oM kI li kI la badzra hUM phaT /
ces chu des sa la bsang gtor bya'o / /
oM badzra ha ra hUM /
zhes lan bdun bsngags pa'i sa'i cha gcig blangs te chu'i nang du lte ba nub tsam du zhugs nas khrus ras dang bcas par khrus byas te de'ang sa phung dang pos lus kyi lte ba man chad bkru ba'o / /
de nas sa'i cha gnyis pas lag pa bkrus nas g.yas kyi thal mo bkan pa las mdzub mo mthe bo'i drung du bzhag cing mthe bong yang mdzub mo'i tshigs dbus mar byas pa'i dbyangs can gyi phyag rgya dang /
oM shru ti smr-i ti d+h-i ra ni hUM ha /
zhes pas nye reg gi dod thub bya ba'am yang na 'og nas 'byung ba ltar nya reg bya'o / /
oM su si ti ka ri swAhA /
zhes gtsug phud bcings nas bsrung bar bya'o / /
de nas sa'i cha gsum pa blangs te /
oM b+hur dza la hUM phaT /
ces bsngags shing g.yas nas bskor zhing nyi ma la bstan nas lus thams cad la bsku bar bya'o / /
g.yas pa'i thal mo bkan pa las phung mo dang srin lag bkug ste mthe bo'i rtse mos mnan mdzub mo dang mthe'u chung cung zad bkug pa chu dkrug pa'i phyag rgya dang /
na mo rat+na tra yA ya /
na maH tsaN+Da badzra pA Na ye /
mahA yak+Sha se nA pa ta ye /
na mo badzra kro d+hA ya /
daMSh+To ta kaTa b+hai ra bA ya /
tadya thA /
oM a mr-i ta kuN+Da li /
kha kha /
khA hi khA hi /
tiShTHa tiShTHa /
ban+d+ha ban+d+ha /
ha na ha na /
gardza gardza /
bi s+pho Ta ya bi s+pho Ta ya /
sarba bi g+h+nAM bi na ya kAn /
mahA ga Na pa ti /
dzI bi tAn+ta ka rA ya swAhA /
zhes chu dkrugs nas /
oM ra ter te bud+d+ha ya swAhA /
zhes chu khyor ba gsum dkon mchog gsum la dbul lo| | oM a mr-i ta swAhA /
zhes rang gi mgo bor chu snyim pa gsum blug la lag pa bkrus te sngags de nyid kyis chu snyim pa gsum gyis bdag nyid la dbang bskur bar bya'o / /
rje btsun ma gdugs dkar can gyi lha tshogs spyan drangs te padma la bzhugs par bsam /
oM sarba ta thA ga ta a mr-i te swAhA /
zhes sku bsil lo / /
oM sarba ta thA ga ta uSh+NI Sha si tA tA pa tre hUM phaT swAhA /
zhes nyer gcig bzla'o / /
de nas lha'i khang pa'i drung du phyin pa dang rkang pa bkrus nas shar ram byang du kha bltas nas nye reg bya ste de'i tshul ni /
tsog tsog pur 'dug cing ngag bcad lag pa gnyis pus mo'i nang du 'ong bar bya /
g.yas pa gan rkyal du gnas pa'i gung mo dang srin lag cung zad bkug la kha la phyogs par bzung ngo / /
ze'u 'bru'i chas kha la lan mang du bya ba cing lan gnyis gsum du rna bug gnyis dang /
mig gnyis dang /
sna dang /
kha dang /
lag pa dag dang /
lte ba dang /
mgo la reg nas chu hu ba gsum 'thungs te /
mchu la lan gnyis phyi bar bya'o / /
de'i sdoms ni /
kha rna mig sna kha lag ste / /
mgo zhes pa'o / /
de nas gnas su zhugs te lha rnams mngon sum du dmigs nas sngar bshad pa'i /
oM sarba ta thA ga ta kA ya /
sogs kyis phyag byas nas /
oM bi ra dza bi ra dza /
mahA badzri sa ta sa ta /
sa ra ta sa ra te /
tra yi tra yi /
bir+d+ha ma ni saM b+han dza ni ta ra ma ti sid+d+ha a gre taM swAhA /
zhes dam tshig la 'jug pa 'di bzlas par bya'o / /
chas su zhugs te stan la 'khod nas mchod pa byin gyis brlab pa ni /
spos chu @# / /
lag mthil du blug la de bzhin gshegs pa'i rigs kyi snying po /
dzi na dzi ka /
ces pa 'di lan gsum bzlas la rang gi spyi bor bsangs tor byas te 'bags pa'i skyon la sogs pa bsal bar bya'o / /
na mo rat+na tra yA ya /
zhes pa nas /
ha na ha na a mr-i te hUM phaT /
zhes pa sngar bshad pa'i bdud rtsi thab sbyor gyi sngags kyis ku sha la sogs pa'i gdan la bsang gtor byas nas gdan de la bkra shis sam padma'aM rdo rje skyil krung gang rung gis 'dug par bya'o / /
bu mos bkal ba'i skud pa gsum la sogs pa grangs mi mnyam pa sgril nas mdud pa grangs mi mnyam pa bor ba'i dbus su bo de tse la sogs pa de bzhin gshegs pa'i rigs kyi phreng rdog gcig btags pa spos kyis byugs pa la /
oM ru ru s+phu ru dzwa la tiShTHa sid+d+ha lo tsa ni sarba ar+tha sA d+ha ni swAhA /
zhes de bzhin gshegs pa'i rigs kyi gdu bu'i rig sngags 'di brgya bzlas pa'i gdu bu lag pa g.yas pa'i mkhrig ma la bcing bar bya'o / /
de nas ku sha'i bsang byed /
dzi na dzi ka /
ces brjod cing /
srin lag g.yas pa la gdags so / /
dar ram ras dmar po la byas pa'i ze'u kha ste thod la /
oM rak+Sha rak+Sha man sarba bud+d+ha a d+hi ShTHa na at+ma tsi pa ra swAhA /
zhes pa btab la mgo la bcing /
gos la 'du sngags de nyid btab la gyon no / /
oM su si ti ka ri swAhA /
zhes pas sngar bzhin gtsug tor bcing ngo / /
sangs rgyas chos dang tshogs mchog la / /
zhes pa nas /
deng nas byang chub sems bskyed do / /
zhes sngar bshad pa bzhin skyabs su 'gro ba dang sems bskyed pa bya'o / /
sngar bshad pa'i bdud rtsi thab sbyor gyi sngags sam yang na /
oM traM b+han+d+ha swAhA /
zhes pa de bzhin gshegs pa'i rigs kyi las thams cad dang /
dzi na dzi ka /
ces pa bzlas pa'i spos chu 'thor yab kyis gtor te mchod rdzas kyi bgegs bsal bar bya'o / /
sngar bshad pa'i bgegs bsal ba'i phyag rgya las g.yon pa'i gung mo g.yas pa'i sor mo dbus ma gsum rdo rje'i tshul du byas pas bzung ba gzi phyin bskyed pa'i phyag rgyas me tog la sogs pa'i mchod rdzas rnams kyi steng du brim zhing /
oM te dza te dzaH sa ni sid+d+hi sA d+ha ya hUM phaT /
ces gzi byin bskyed pa'i sngags bzlas pas /
mchod pa rnams phul du byung ba'i lha rdzas su gyur bar bsam mo /
na mo rat+na tra yA ya /
zhes pa nas /
a mr-i te hUM phaT /
ces pa sngar bshad pa'i bdud rtsi thab sbyor gyi sngags dang /
dzi na dzi ka /
ces pa'i snying pos mchod pa rnams byin gyis brlab par bya'o / /
bdag dang gnas la srung ba bya ba ni /
oM ha na ha na a mr-i te hUM phaT /
ces pa sngar bshad pa'i lus kyi bgegs bsal ba'i sngags 'di dang phyag rgyas bdag nyid bsrungs nas rigs kyi las thams cad pa'i sngags sam /
yang na sngar bshad pa'i /
na mo rat+na tra yA ya /
zhes pa nas /
a mr-i te hUM phaT /
ces pa bdud rtsi thab sbyor gyi sngags spos chu la bzlas nas bdag la gtor la bgegs bsal bar bya'o / /
oM kI li kI la badzri badzri b+hu ra b+han+d+ha b+han+d+ha hUM phaT /
ces spos chu la lan bdun bzlas te phyogs kun tu bsang gtor bya'o / /
lag pa gnyis kyi gung mo dang srin lag rnams phan tshun gdu bu ltar byas pa sa so'i drung du rtse mo sbyar te mthe'u chung dang mdzub mo gnyis gshibs te bsgreng /
mthe bong phur bu'i tshul du byas te sa la btsugs pa phur bu'i phyag rgya dang /
oM kI li kI la ya badzri badzri b+hur ban+d+ha b+han+d+ha hUM phaT /
ces brjod pas /
bgegs rnams la khro bo rdo rje phur bus btab pas g.yo 'gul med par gyur par bsam mo / /
oM su sid+d+hi ka ra dzwa li ta /
a nan+ta murta ye dzwa la dzwa la /
b+han+d+ha b+han+d+ha /
ha na ha na hUM phaT /
ces pa rigs gsum spyi'i sngags dang /
oM dzwa la hUM /
zhes pa de bzhin gshegs pa'i rigs kyi sngags bzlas @# / /
pa'i bdug pas bdug ste /
steng gi lha'i gdon rnams bcings par gyur par bsam /
dzi na dzi ka /
ces bzlas pa'i spos chus kho na khor yug tu gtor /
b+h+rUM oM a mr-i todb+ha wa udb+ha wa hUM phaT /
na mo rat+na tra yA ya /
na maH tsaN badzra pA Na ye /
mahA yak+Sha se na pa ta ye /
oM sum+b+ha na sum+b+ha hUM /
gr-ih+Na gr-ih+Na hUM /
gr-ih+Na pa ya gr-ih+NA pa ya hUM /
A na ya ho b+ha ga wa na bi dyA rA dza hUM phaT swAhA /
zhes pa rigs gsum gyi rig pa'i rgyal po'i sngags brjod pas /
phyogs kyi bgegs thams cad bcings par gyur par bsam mo / /
sngar gyi bung bu'i phyag rgya las mthe bong gnyis gyen du bsgreng ba ra ba'i phyag rgya dang /
na ma rat+na tra yA ya /
na maH tsaN+Da badzra pA Na ye /
mahA yak+Sha se na pa ta ye /
ta dya thA /
oM sa ra sa ra /
badzra pra kar hUM phaT /
ces brjod pas /
rdo rje'i ra bas bar mtshams med par bskor bar gyur bar bsam mo / /
ra ba'i phyag rgya nyid kha thur du bstan nas bskor la /
na mo rat+na tra yA ya /
na maH tsaN+Da badzra pA Na ye /
mahA yak+Sha se na pa ta ye /
oM b+hi s+phu rak+Sha badzra pA Ni hUM phaT /
ces pas /
rdo rje ra ba'i steng du rdo rje'i gur du gyur bar bsam mo / /
na mo rat+na tra yA ya /
zhes pa nas /
a mr-i te hUM phaT /
ces sngar bshad pa'i bdud rtsi thab sbyor gyi sngags dang sngar gyi phur bu'i phyag rgya bcas la /
oM kI li kI la badzri badzri b+hur b+han+d+ha b+han+d+ha hUM phaT /
ces pas /
ra ba la sogs pa rnams byin gyis brlab par bya'o / /
khu tshur bcings te mthe bos sen mo rnams mnan mdzub mo phyung la /
dbus nas bskor zhing /
na maH sa man+ta badzra NaM /
oM ta ra ta ra /
tu ru tu ru /
ma Ta ma Ta /
ban+d+ha ban+d+ha /
sarba tra a pra taha te /
sa si me sa ma ban+d+ha ku ru ku ru /
ta ra ta ra /
sa man+ta badzra sa man+ta badzra /
ku ru a ma la ku ru Na /
ma ye tu ta ye tu ta ye /
pa ra pa ra /
ka ra ka ra /
su maM mas nan+ta bi d+h+wan sa ye /
dzwa la ya swAhA /
zhes brjod pas /
rdo rje ra ba'i phyogs thams cad du me dpung 'bar bas khyab par gyur par bsams la mtshams bcing ngo / /
bzlas brjod sogs kyi dngos gzhi la ji ltar bya ba ni /
oM swa b+hA wa shud+d+hAH sarba d+harmAH swab+hA wa shud+d+hony+haM /
de ltar bdag gi de kho na nyid don dam par spros pa thams cad dang bral ba ji ltar yin pa de bzhin du lha'i de kho na nyid kyang de bzhin yin pas /
de gnyis chu dang 'o ma 'dres pa bzhin du rnam par mi rtog pa'i snang ba'i sgo de nyid du bdag dang lha'i de kho na nyid dbyer mi phyed par gyur /
stong pa nyid bsgom pa ni lha drug gi dang po don dam pa'i lha'o / /
stong pa'i ngang las oM sarba ta thA ga ta uSh+NI Sha si tA ta pa tre hUM phaT swAhA /
zhes pa'i sngags kyi gdangs kyi rnam par nam mkha' la grags par gyur par bsam pa ni gnyis pa gdangs sam sgra'i lha'o / /
bdag dang lha'i de kho na nyid dbyer mi phyed pa'i rnam pa can gyi rang gi sems zla ba'i dkyil 'khor du gyur pa'i steng du sngags kyi gdangs kyi rnam par nam mkha' la grag pa de shin tu dag pa'i dngul chu gser gyi bye ma la zhen pa ltar /
yig 'bru bris pa'i rnam pa can du 'khod pa ra bsam pa ni gsum pa yi ge'am lha'o / /
yongs su gyur pa las /
gdugs dkar po'i tog la oM sarba ta thA ga ta uSh+NI Sha si tA ta pa traM hUM phaT /
swAhA /
zhes pas mtshan par gyur /
zla ba dang phyag mtshan sngags dang bcas pa las 'od zer sna tshogs byung ba'i rtse mo las gdugs dkar mo can gyi lha'i gzugs dpag tu med pa byung nas nam mkha' @# / /
dbyings thams cad khyab par byas /
rgyas pa thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun bab pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams chim par byas /
lha'i sku dang bcas pa'i 'od zer slar log nas rang gi sems zla ba'i dkyil 'khor dang phyag mtshan sngags dang bcas pa la zhugs pa las /
rang nyid bcom ldan bdas ma gdugs dkar po can sku mdog dkar mo / /
rdo rje gtsug tor phyir bzlog pa chen mo /
sprul pa'i dbu stong mnga' ba phyag stong mnga' ba /
spyan bye ba brgya stong mnga' ba /
mi phyed 'bar ba'i mtshan rtags can rdo rje yangs pa chen mo /
sa gsum gyi dkyil 'khor la mnga' mdzad ma /
rtsa ba'i phyag dang po gnyis kyis gdugs dkar po'i yu ba thugs kar 'dzin cing /
phyag lhag ma rnams kyis mtshon cha rab tu 'bar ba sna tshogs pa 'dzin pa /
dar gyi stod g.yogs dang smad g.yogs can rin po che'i rgyan sna tshogs kyis brgyan cing zhabs rdo rje'i skyil krung gis bzhugs pa'i lhar bsgom zhing rang dang tha mi dad pa'i nga rgyal bya ba ni bzhi pa gzugs kyi lha'o / /
de'i spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
thugs kar hUM las rdo rje sngon po'i lte bar hUM gis mtshan pa /
sngar bshad pa'i de bzhin gshegs pa'i rigs gyi dam rgya bcings la /
oM ta thA ga ta udb+ha wa ye swA hA /
zhes brjod pas thugs ka dang smin mtshams dang mgrin pa dang dpung mgo rnams su reg la byin gyis brlab pa ni lnga pa phyag rgya'i lha'o / /
de ltar bskyed zin pa'i lha de nyid la dmigs nas gsal 'debs pa sogs kyi dpyad sgom dang sems rtse gcig pa'i 'jig sgom byed pa ni drug pa mtshan ma'i lha'o / /
de ltar bya spyod kyi skabs su lha drug sgom dgos par rnam 'joms kyi rgyud rgyas par gsal bar gsungs pa slob dpon sangs rgyas gsang ba'i rnam 'joms kyi 'grel pa las /
dang por khrus byas rnal 'byor pas / /
rdo rje gdan la gnas nas ni / /
mchod dang gsol bas lha drug bsgom / /
stong pa yi ge sgra gzugs dang / /
phyag rgya mtshan ma drug yin te /
zhes drangs shing sangs rgyas dang byang chub sems dpa' zhugs pa stong pa nyid la sogs pa'i byang chub pa drug gis bdag phyag na rdo rjer bya ba dang /
zhes dang /
bya rgyud bsam gtan phyi ma las kyang /
bdag nyid 'di 'drar byas nas ni / /
sngags kyi rnam par shes pa bsgom / /
zhes pa'i 'grel par /
sngags kyi rnam par shes pa ni gsang sngags rnam pa drug ces gsungs pa de'ang lha drug yin no / /
yang 'grel pa de nyid las /
'di ni re zhig spyi'i gsang sngags kyi rnam par shes pa sgom pa'i rim pa'o / /
gang kha cig tu rnam pa gzhan du gsungs pa de dag tu'ang de bzhin du sbyar bar bya'o / /
zhes bya rgyud pa'i lha'i rnal 'byor gyi bskyed chog 'di dang 'dra mi 'dra thams cad la sbyor bar bzhed do / /
de dag gis ni bya rgyud la rang nyid lhar sgom pa med ces pa'ang khegs so / /
de nas chu gnyis nyer spyod lnga rol mo dang bcas pa 'og nas 'byung ba ltar sngags dang phyag rgya dang bcas pas dbul bar bya'o / /
bstod pa na /
rgyal ba kun gyi mtshan mchog gtsug tor nas / /
legs par byung ba'i rmad byung lha mo ni / /
gzhan gyis mi thub gtsug tor gdugs dkar zhes / /
yongs su grags pa de la phyag 'tshal lo / /
sprul @# / /
pa'i dbu dang phyag ni stong mnga' zhing / /
bye ba brgya stong spyan ldan dpa' mo gang / /
phas rgol 'joms la thogs med mthu ldan pa'i / /
mi phyed 'bar ba'i rtags 'chad de la 'dud / /
ces pas bstod /
ye shes pa gzhug pa dang dbang bskur zhing rgyas gdab pa sogs paN+Di ta gzhan gyis gsungs pa ltar byas na'ang rung la /
slob dpon sangs rgyas gsang ba sogs kyis ma bshad pa ltar na'ang 'gal ba med ces gsung ngo / /
mdun du ye shes pa spyan drangs te mchod pa sogs kyi tshul la rten bskyed pa ni /
rang gi mdun du bris sku la sogs pa gang du bkram pa'i phyogs su dmigs la /
rin po che du ma las byas pa'i sa gzhi gser gyi bye ma brdal bar gyur par bsam /
oM tsa la bI hUM swA hA /
zhes brjod pas byin gyis brlab /
de'i steng du 'o ma'i rgya mtsho chen po nya lcibs la sogs pa'i skyon dang bral pa padma dang ut+pal la soD pa'i me tog gis brgyan pa /
rin po che'i bya'i tshogs mang po lding bar gyur /
oM bi ma la d+ha ha hUM /
zhes pas byin gyis brlab /
de'i dbus su ri rab gru bzhin pa ngos bzhi nas gser dang dngul dang iN+D+ra nI la dang sbur long las byas pa'i them skas kyi phreng bas brgyan pa /
mtha' thog thag dpag bsam gyi shing legs par 'khrungs pa la rnam par rgyal ba'i ba dan stong 'phur bas brgyan pa /
de'i steng du padma'i sdong po rin po che du mas brgyan pa'i rin po che sna tshogs kyi 'dab ma can /
gser gyi za ba dang sbur long gi ze'u 'bru dang ldan pa /
snying po'i thog la gser dngul gyi ri mos bskor ba /
dpag tshad du ma'i khyon can ri rab kyi dbus brtol nas byung ba'i lte bar b+hUM las byung ba'i gzhal yas khang gru bzhi sgo bzhi pa /
phyi nas rim pa bzhin sngo ser dmar ljang dkar ba'i rtsig pa rim pa lnga dang ldan pa'i rin po che'i rtsig pas bskor ba'i steng na /
rin po che'i pha gu gzhi dmar po la rin po che zur gsum dang gru bzhi la sogs pas spras pa /
de'i steng na gnas pa'i gser gyi ska rags bzhi'i phyi ngos su /
chu srin gyi kha nas mu tig gi do shal dang do shal phyed pa 'phyang ba /
de'i phyi ngos su bya 'dab las 'phyang ba'i rin po che'i shar bu /
de'i steng na padma 'dab ma phyed pa'i dbyibs can gyi mda' yab la gnas pa'i gser gyi bum pa nas 'thon pa'i rgyal mtshan dang ba dan brgyad brgyad kyis mdzes par byas pa phyi'i steng gi zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs dang kha dog sna tshogs pa'i lha mo rnams kyis mchod pa byed bzhin pa /
sgo dang sgo khyud kyi phyi'i mtshams dang rtsig pa'i phyi nang gi zur bzhir zla phyed la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi'i stang du bum pa la gnas pa'i ka ba bzhi bzhis bteg pa'i rta babs /
gser dang /
shar bu dang /
rin po che dang /
rta rmig dang /
mun snam pa dang /
bar Nad dang /
mun pa dang /
shar bu dang /
ri po che dang /
rmig pa dang /
mda' yab ste snam bu bcu gcig dang ldan pa'i rtse mor chos kyi 'khor lo'i g.yas g.yon du ri dwags pha mo dang bcas pa /
rta bas kyi g.yas g.yon du bum pa bzang po las skyes pa'i dpag bsam gyi shing la /
rgyal srid rin po che sna bdun dang /
bar bar du grub pa @# / /
thob pa dang /
sprin gyi gseb nas byung ba'i lha me tog gi 'phreng ba bzung ba rnams kyis kun nas mdzes par byas pa /
ka ba brgyad kyis bteg pa'i rdo rje'i gdung gis mdzes par phub pa'i rtse mo rdo rje rin po che'i tog gis spras pa| lha dang mi las yon tan khyad par du 'phags pa'i gang bzang dam pa phyi bltas nang gsal ba /
nang blas phyi gsal ba'i nang gi steng dang 'og gi sa bzhi thams cad shar sgo /
lho ser /
nub dmar /
byang ljang /
dbus dkar bar gyur pa'i nang du sna tshogs padma 'dab ma brgyad pa'i lte ba'i steng du seng ge'i khri /
shar du glang po che /
lhor rta mchog /
nub tu rma bya /
byang du nam mkha'i lding gi khri rnams dang /
de'i phyi rol tu 'khor lo ser po rtsibs bcu drug pa dang /
steng 'og gi gnas gnyis dang grwa bzhi'i phyi nang gnyis gnyis dang /
sgo bzhi rnams su sna tshogs padma dang nyi ma dang zla ba'i gdan gsum gsum bsams la /
phyag 'tshal ba'i thal mo las phun tshun bsnel te g.yas pa'i mthe bos g.yon pa'i mthe bo mnan la /
na maH sarba ta thA ga tA nA sarba thA khaM ud ga te s+pha ra Na hi maM ga ga na khaM swA hA /
zhes pa'i sngags brgya bzlas la byin gyis brlab par bya'o / /
steng du bla re yang skad cig gis byung bar gyur par bsam /
brten pa lha spyan drangs te bzhugs su gsol ba ni /
gser g+ngul dang zangs la sogs pa'i snod du 'bras yos /
ku sha /
dri bzang po'i spos /
me tog dkar po til la ogs pa dang sbyar ba'i chu gcang ma bshams la bdud spos kyis bdug cing /
oM traM ban+d+ha swA hA /
zhes rigs kyi las thams cad la bdun bzlas la byin gyis brlabs nas /
mdun du bris sku la sogs pa gang du yod pa'i phyogs su bltas te /
oM sarba ta thA ga ta kA ya /
zhes sogs sngar bshad pa'i sngags kyis phyag bya /
de nas bus mo sa la btsugs nas sor mo rnams phan tshin du bsnol te thal mo bkan la mdzub mo gnyis gshigs te bsgreng zhing mthe bong gnyis ga yab pa spyan drang pa'i phyag rgya dang /
dad pa dang ni dam tshig gis / /
tshur gshegs tshur gshegs bcom ldan 'das / /
bdag gi mchod yon 'di bzhes nas / /
mchod pas bdag la dgyes par mdzod / /
dzi na dzi ka /
e hye hi /
zhes spyan drangs la /
mchod yon gyi snod bzung nas /
oM sarba ta thA ga ta uSh+NI Sha si tA ta pa dri sa pa ri wA ra ar+g+haM pra tI ts+tsha swA hA /
zhes mgo'i thad ka nas mchod yon dbul lo /
bcom ldan 'das ma gdugs dkar mo can gyi lha tshegs la rig sngags dang gsang sngags dang khro bo dang leD ldan nag po chen po dang mngag gzhug pa dang mngag gzhug ma la soD pa nam mkha'i dbyings khyab cing khor yug tu bskor ba byon pa ni dbus kyi seng ge'i khri la bcom ldan 'das ma gdugs dkar po can sku mdog dkar mo zhes pa nas zhabs rdo rje'i skyil krung gis bzhugs pa /
zhes pa'i bar sngar bzhin bsgom /
shar gyi khri la drag shul chen mo dkar mo /
lho'i khri la gtum pa chen mo ser mo /
nub kyi khri la 'bar ba chen po dmar mo /
byang gi khri la stobs chen mo ljang gu rnams g.yas rdo rje khu tshur dkur brten cing /
g.yon rin po che'i bum pa 'dzin pa /
shar gyi rtsigs bzhi'i dang po la gos dkar mo ser mo /
gnyis pa la khro gnyer can sngo sangs /
gsum pa la rgyal ba'i rdo rje phreng ba ma ljang gu /
bzhi pa la padma'i mngon mtshan ma dmar mi rnams g.yas pa bkrang 'phreng dang g.yon @# / /
uT+pal 'dzin pa /
lho'i rtsibs bzhi'i dang po la gzhan gyis mi thub ma dkar mo /
gnyis pa la rdo rje 'gros can ma ser mo /
gsum pa la zhi ba'i lha rnams kyis mchod ma nag mo / /
bzhi pa la gzi brjid chen mo ljang gu rnams g.yas rdo rje rin po che 'dzin cing g.yon dbyig pa la brten pa /
nub kyi rtsibs bzhi'i dang po la stobs chen ma dmar mo /
gnyis pa la rdo rje lu gu rgyud ser mo /
gsum pa la rdo rje rig 'dzin ma dkar mo /
bzhi pa la rdo rje rig gser 'phreng ljang gu rnams g.yas rdo rje dang g.yon bgrang phreng 'dzin pa /
byang gi rtsibs bzhi'i dang po la rdo rje rin chen ma dmar mo /
gnyis pa rdo rje gtsug tor ma dkar mo /
gsum pa la rnam par bsgyings pa'i rdo ma ljang gu /
bzhi pa la gser 'od lta bu'i spyan mnga' ma ser mo rnams g.yas sna tshogs rdo rje dang g.yon bgrang 'phreng 'dzin pa /
steng du sgrol ma dang 'og tu padma'i spyan gnyis dkar mo g.yas skyabs sbyin dang g.yon mnyam gzhag gi phyag rgya mdzad pa /
de'i phyi rol gyi shar lhor sgeg mo dkar mo rdo rje rtse lnga pa gnyis snyems pa'i tshul gyis 'dzin pa /
lho bu tu phreng ba ma ser mo phreng ba 'dzin pa /
nub byang du glu ma dmar mo po waM 'dzin pa /
byang shar du gar ma ljang gu rdo rje rtse gsum pa gnyis bsnams nas gar bsgyur ba /
de'i phyi rol gyi shar lhor bdug pa ma dkar mo bdug spos kyi snod 'dzin pa /
lho nub tu me tog ma ser mo me tog gi snod 'dzin pa /
nub byang du mar me ma dmar skya mar me'i sdong bu 'dzin pa /
byang shar du dri chab ma ljang gu dri'i dung chos 'dzin pa /
har sgor lcags kyu ma dkar mo lcags kyu 'dzin pa /
lho sgor zhags pa ma ser mo zhags pa 'dzin pa /
nub sgor lcags sgrog ma dmar mo lcags sgrog 'dzin pa /
byang sgor dril bu ma ljang gu rdo rje dril bu 'dzin pa /
thams cad kyang yid tsam khros shing gtso mo la gzigs pa| dar gyi stod g.yogs dang smad g.yogs can /
rin po che'i rgyan sna sogs kyis brgyan pa /
zhabs rdo rje'i skyil krung gis bzhugs pa /
phyi rol gyi shar lhor sna tshogs padma dang nyi ma'i steng du legs ldan nag po chen po zhal gcig phyag gnyis g.yas gri gug dang g.yon thod pa bsnams pa /
zhabs g.yas brkyang g.yon bskum pa'i stabs kyis bzhug shing ma mo'i tshogs kyis bskor ba /
thams cad kyi spyi bor oM las 'khor lo dkar po'i lte bar oM gyis mtshan pa| mgrin par AH las padma dmar po'i lte bar aH sa mtshan pa /
thugs kar hUM las rdo rje sngon po'i lte bar hUM gyis mtshan pa /
oM ta thA ga ta udb+ha wa ye swA hA /
zhes sngar bshad pa'i phyag rgya lha rnams kyi thugs ka la sogs pa'i gnas bzhi bdag bskyed kyi skabs ltar byin gyis blab par bya'o / /
de nas /
bcom ldan thugs rjes byon pa legs / /
bdag cag bsod nams skal bar ldan / /
bdag gi mchod yon bzhes nas kyang / /
thugs la dgongs shing gnang bar mdzod / /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag bgyid na / /
de srid bcom ldan bzhugs su gsol / /
rgyas pa la mos na thal mo sbyar ba padma kha phya ba'i tshul du byas pa dang /
oM ka ma lA ya swA hA /
zhe pa dang /
lag pa gnyis ka'i sor mo dbus ma gsum rdo rje ltar byas /
@# / /
la /
oM badzra a sa ni hUM phaT ces kyang brjod /
sor mo dbus ma gnyis gnyis tu sbyar ba dpa' bo'i 'dug stangs kyi phyag rgya dang /
oM badzra ka hUM phaT /
ces gdan phul bzhugs su gsol /
de nas phyag rgya bstan pa ni lag pa g.yas pa'i mthe bos mthe'u chung gi sen mo mnan la sor mo lhag ma rnams rdo rje ltar byas pa dam tshig rdo rje'i phyag rgya dang /
shaM ka re sa mA ye swA hA /
zhes brjod lag pa gnyis phan tshun du khu tshur bcings nas mthe bong gnyis bstan pa de bzhin gshegs pa'i rigs kyi phyag rgya dang /
dzi na dzi ka /
ces brjod cing /
oM tsaN+Da mahA ro Sha Na hUM phaT /
ces de bzhin gshegs pa'i rigs kyi sngags yungs kar la bzlas pa gtor la phyi 'brang gi bgegs bskrad do / /
de nas mchod pa ni /
sngar bzhin sngags kyis bsangs pa'i rjes su /
oM pra wa ra sad kA raM ar+g+haM pra tI ts+tsha swA hA /
zhes sogs chu gnyis nyer spyod lnga rol mo dang bcas pa'i sngags 'og nas 'byung ba dang de bzhin gshegs pa'i rigs kyi sngags brjod pas kyang bsang zhing /
gzi byin bskyed pa nas byin gyis brlab pa'i bar yang sngar bzhin bya'o / /
bde bar gshegs so bcom ldan 'das / /
tshur gshegs 'dir ni bzhugs su gsol / /
bdag gi mchod yon bzhes nas kyang / /
thugs kyis thugs dpag mdzad du gsol / /
bdag ni khyed la gus dang ldan / /
mthU chung dang srin lag gnyis nang du phan tshun bsnon te gung mo gnyis gshibs te bsgrengs pa'i tshigs gsum par mdzub mo bkug mthe bong gnyis ngos la sbyar ba'i mchod yon gyi phyag rgya dang /
oM sarba ta thA ga ta uSh+nI Sha si tA ta pa tre sa pa ri wA ra /
zhes pa yan mchod sngags 'og ma rnams kyi mgor yang sbyar ro / /
ar+g+haM pra TI ts+tsha swA hA /
zhes mchod yon dang /
g.yas pa'i khu tshur gyi mdzub mo dang mtho bong skam pa ltar byas nas zhabs bsil gyi snod nas me tog blangs te sor mo rnams rim gyis bkrol ba'i phyag rgya dang /
sngar gyi tshigs bcad kyi mchod yon zhes pa'i gnas su zhabs bsil zhes bcug nas /
oM pra wa ra sad kla raM pa dyaM pra tI ts+tsha swA hA /
zhes zhabs bsil dang /
de nas 'byor na me long la gzugs brnyan shar ba la khrus gsol /
ma 'byor na thal mo brkan pa las mdzub mo'i rtse dang mthe bong gi rtse mo gnyis sbyar bas sku bsil ba'i phyag rgya dang /
oM sarba de ba tA a tsin tI a mri te swA hA /
zhas gser la sogs pa'i rin po che'i bum pa dum nas byung ba'i spos chu'i sprin chen pos sku bsil bar bsam mo / /
de nas yid kyis na bza' dang rgyan dang /
rol mos mchod pa dang /
bstod pa rnams bya ba'am /
yang na /
sna tshogs dbang po'i gzhu ltar rab bkra ba / /
gang la reg na bde ba'i rgyur 'gyur ba'i / /
gos bzang rin chen bdag blo sbyang phyir 'bul / /
bzod pa cam pa'i gos kyis brgyan par shog /
oM badzra wa stra ye A H hUM swA hA /
zhes na bza' dang /
rgyal ba mtshan dpe'i rang bzhin rgyan ldan phyir / /
rgyan gzhan dag gis brgyan par mi 'tshal yang / /
rin chen rgyan mchog phul bas 'gro kun gyis / /
mtshan dpes brgyan pa'i sku lus thob par shog /
oM badzra A laM ka ra wa pu Sha Ni A H hUM swA hA /
zhes rgyan dang /
'og nas 'byung ba ltar rol mo dbul zhing bstod pa sngar ltar bya'o / /
gtsang zhing gtsang ma las byung ba'i / /
lha rdzas bzang po'i dri 'di dag /
bdag ni dad pas 'bul lags kyis / /
bzhes nas bdag lar gyes par mdzod / /
g.yas skyabs sbyin byas pa'i mkhrig ma nas g.yon pas bzung ba dri'i phyag rgya dang /
A ha ra A ha ra sarba bid+h+yA d+hari pU dzi te swA hA /
zhes dri chab dang /
'og ma gsum la'ang 'bul sngags 'di brjod do / /
lag pa gnyis sor mo phan tshun bsnol te lag pa'i nang du mdzub mo gnyis rtse mo gcig tu byas la gdu bu'i @# / /
tshul du byas nas mthe bong gnyis glor bzhag ste padma ltar byas pa'i me tog gi phyag rgya dang /
gtsang zhing gtsang mar skyes pa yi / /
lha rdzas bzang po'i me tog 'di / /
bdag ni dad pas 'bul lags kyis / /
bzhes nas bdag la dgyes par mdzod /
ces me tog dang /
lag pa gnyis kyi mthi'u chung srin lag gung mo rnams kyi sor mo rnams phan tshun du sbyar te snga ma snga ma'i rgyab kyi sen mo'i drung du bkug nas mdzub mo gnyis logs gcig tu brkyang ste mthe bong gnyis glor bzhag pa bdug spos kyi phyag rgya dang /
nags tshal bcud ni yid du 'ong / /
dri yi sbyor ba lha yi rdzas / /
bdag ni dad pas 'bul lags kyis / /
bzhes nas bdag la dgyes par mdzod / /
ces spos dang /
sman rnams bcud ni yid du 'ong / /
sngags kyi zhal zas bshos 'de dag /
bdag ni dad pas 'bul lags kyis / /
bzhes nas bdag la dgyes par mdzod / /
ces dang /
bzed pa'i thal mo las mdzub mo cung zad bkug pa'i phyag rgyas lha bshos dang /
gnod rnams 'joms shing bkra shis pa / /
dge zhing mun pa rnams sel 'di / /
bdag ni dad pas 'bul lags kyis / /
mar me 'di dag bzhes su gsol / /
A lo ka ya A lo ka ya bi dyA d+hA ra pU dzi te swAhA /
zhes dang /
mthe bong dang gung mo gnyis gcig tu sbyar te bsgrengs la lag pa khu tshur gcig tu byas pa'i phyag rgyas par me dang /
de las gzhan yang mchod pa'i tshogs / /
rol mo dbyangs snyan yid 'ong ldan / /
sems can sdug bsngal sim byed pa'i / /
spra na rnams so sor gnas gyur cig /
oM sarba ta thA ga ta uSh+NI Sha si tA ta pa tre sa pa ri wA ra shap+ta pra tIts+tsha swAhA /
zhes sil snyan dbul zhing gzhan yang mchod pa'i gzugs bris pa dang /
dngos su bshams pa dang /
ma 'byor pa rnams kyang yid kyis rgya chen por dmigs te dngul lo / /
de nas sngar gyi gnas byin gyis brlab pa'i sngags brgya bzla bar bya'o / /
bstod pa ni /
dkon mchog gsum dang rigs gsum gyi bdag po la bstod pa bya bar legs grub pas gsungs pa ni /
mgon po thugs rje che ldan pa / /
thams cad mkhyen pa ston pa po / /
bsod nams yon tan rgya mtsho'i zhing / /
de bzhin gshegs la phyag 'tshal lo / /
dag pas 'dod chags bral bar gyur / /
dge bas ngan song las grol cing / /
gcig tu don dam mchog gyur pa / /
zhi gyur chos la phyag 'tshal lo / /
grol nas grol ba'i lam yang ston / /
bslab pa dag la rab tu gnas / /
zhing gi dam pa yon tan ldan / /
dge 'dun la yang phyag 'tshal lo / /
gzhon nu'i cha lugs 'chang ba po / /
shes rab sgron mas rab tu brgyan / /
'jig rten gsum gyi mun sel ba / /
'jam dpal la yang phyag 'tshal lo / /
sangs rgyas kun gyis rab tu bsngags / /
yon tan dam pa kun bsags pa / /
spyan ras gzigs zhes mchan gsol ba / /
rtag par brtse la phyag 'tshal lo / /
stobs po che la drag shul can / /
rig sngags rgyal po dge ba can / /
gdul dka' po dag 'dul ba po / /
rdo rje 'dzin la phyag 'tshal lo / /
zhes spyi la bstod pa dang /
sgos bstod ni /
rgyal ba kun gyi mtshan mchog gtsug tor nas| |zhes sogs sngar bshad pa'i gtso mo'i bstod pa dang /
'khor rnams la /
gzhan gyis mi thub drag shul cha / /
gtum po chen mo stobs chen mo / /
'bar ba chen mo gzi brjid che / /
pha rol gnon la phyag 'tshal lo / /
dkar mo chen mo stobs chen @# / /
mo| |'bar ba'i phreng ba gos dkar mo / /
'phags ma sgrol ma khro gnyer can / /
bdud bzhi 'joms la phyag 'tshal lo / /
rgyal ba'i rdo rje 'phreng zhes grags / /
padma'i mngon mtshan rdo rje'i mtshan / /
gzhan gyis mi thub 'phreng ba can / /
gzhan don mdzad la phyag 'tshal lo / /
rdo rje khwa rnams 'joms pa mo / /
zhi ba'i lha rnams kyis mchod ma / /
gzugs zhi gzi brjid chen po can / /
zhi mdzad khyod la phyag 'tshal lo / /
'phags ma sgrol ma stobs chen mo / /
rdo rje lu gu rgyud gzhan dang| |rdo rje gzhon nu rig 'dzin ma / /
rig sngags 'chang la phyag 'tshal lo / /
lag na rdo rje rig gser 'phreng / /
rnam par bsgyings ma'i rdo rje dang / /
gser 'od lta bu'i spyan mnga' ma / /
rdo rje 'gros dang dkar mo dang / /
padma'i spyan dang zla 'od dang / /
bcu phrag gnyis dang gnyis lha mo / /
phyag rgya'i tshogs la phyag 'tshal lo / /
zhes pas bstod /
legs ldan la /
srin po'i gzugs kyis gdugs pa can / /
tshar gcod byang chub sems dpa' ste / /
grong khyer sum brtsegs 'jig byed po / /
gtum po khyod la phyag 'tshal bstod / /
mdog nag gzugs thung gzi brjid che / /
gdug pa tshar gcod gri gug g.yas / /
g.yon pas thod pa khrag gang bsnams / /
thod phrang can la phyag 'tshal bstod / /
khros pas zhabs brdabs sa gzhi g.yo / /
bzhad pa'i gad mos ri rab bsgyel / /
dam tshig nyams pa'i snying 'byin pa / /
dam tshig can la phyag 'tshal bstod / /
ces pas bstod /
de nas /
na maH sarba bud+d+ha bo d+hi satwa naM /
sarba tra saM ku ru mi ta a bidz+nyA ra shi ni na mostu te swAhA /
zhes bstod pa 'byung ba'i sngags brgya bzla bar bya'o / /
sdig pa bshags pa ni /
'jig rtan dag gi phyogs kun na / /
de bzhin gshegs pa gang bzhugs dang / /
dgra bcom byang chub sems dpa' dag /
de dag bdag la dgongs su gsol / /
tshe rabs gang yang rung ba na / /
bdag gis sdig pa ci bgyis dang / /
sngon gyi tshe rabs gzhan dag dang / /
tshe rabs 'di dang 'khor ba na / /
'dod chags dbang dang blun pa dang / /
khro ba dag gis 'khrugs gyur te / /
sangs rgyas chos dang dge 'dun nam / /
bla ma dag dang pha ma dang / /
dgra bcom byang chub sems dpa' dang / /
sbyin gnas gang yang rung ba dang / /
de las gzhan pa'i sems can dag /
yon tan ldan dang mi ldan la / /
sdig pa'i las rnams gang bgyis dang / /
gang yang bgyid du stsal ba dang / /
gang yang cung zad yi rang ba / /
bag med pas ni phra mo yang / /
lus ngag yid kyis bgyis pa rnams / /
de dag ma lus blos bsdus nas / /
rdzogs pa'i sangs rgyas sras bcas pa / /
bdag gis da ni mngon sum bzhin / /
rab tu gus pas phyag btsal te / /
skyo ba'i yid du gyur pa yis / /
thal mo sbyar te nongs pa rnams / /
yang dang yang du so sor bshags / /
bdag gis sdig pa bgyis pa rnams / /
rdzogs sangs rgyas kyis mkhyen pa bzhin / /
de ltar bdag gis so sor bshags / /
slan chad de ltar yongs mi bgyid / /
ces 'gyed pa dang /
sdom sems dang ldan pa'i sgo nas bya'o / /
skyabs 'gro ni /
srog chags sdug bsngal zhi bya'i phyir / /
bdag nyid ji srid 'tsho bar du / /
sangs rgyas chos dang dge 'dun la / /
gus pas yang dag skyabs su mchi / /
zhes shugs drag @# / /
po'i gus pas skyabs su 'gro ba bya'o / /
de nas /
chos kyi longs spyod sna tshogs la / /
mnyam par bzhag nas yi rang ngo / /
mi rtog blo gros bskyed pa'i phyir / /
chos kyi 'khor lo bskor ba dang / /
gdul bya ji srid tshims bar du / /
mya ngan mi 'da' gsol ba 'debs / /
sngon gyi rgyal ba'i sras rnams kyis / /
smon lam ji ltar mdzad pa bzhin / /
bdag kyang dge ba'i sems kyis su / /
de bzhin du ni smon lam 'debs / /
sems can thams cad bde ba dang / /
zhi zhing nad kyang med par shog /
bdag ni bya ba kun nus shing /
yon tan dang yang ldan par shog /
nor ldan gtong phod shes rab can / /
bzod ldan dge la dad pa dang / /
sems can tshe rabs thams cad du / /
skye ba dran zhing brtser ldan shog /
ces de dag gi don dran bzhin pas bya'o / /
tshad med pa bzhi sgom pa ni /
sems can rnams sdug bsngal thams cad dang bral bar gyur cig /
snyam pa'i snying rje dang /
bde ba thams cad dang ldan par gyur cig /
snyam pa'i byams pa dang /
sangs rgyas kyi bde bas bde bar gyur cig /
snyam pa'i dga' ba dang /
sangs rgyas kyi myang 'das bla na med pas mya ngan las 'da' bar gyur cig /
snyam pa'i btang snyoms la gnas par bya'o / /
de nas /
sems can khams ni mtha' yas pa'i / /
sdug bsngal nye bar zhi ba dang / /
ngan 'gro rnams las bsgral ba dang / /
nyon mongs rnams las dgrol ba'i phyir / /
srid pa mi bde dog pa na / /
sdug bsngal sna tshogs ci mchis pa / /
de las yongs su bskyab pa'i phyir / /
bdag ni byang chub sems bskyed do / /
sems can phongs pa thams cad kyi / /
skyabs su bdag nyid rtag tu shog /
bdag ni mgon med rnams kyi mgon / /
rten med rnams kyi rten du bab / /
skyabs med rnams kyi skyabs 'gyur zhing / /
sdug bsngal bde bar byed pa dang / /
bdag ni sems can thams cad kyi / /
nyon mongs zhi bar byed par shog /
dge ba'i las rnams gang dang gang / /
'di dang gzhan du bsags pa rnams / /
bsod nams ye shes zhes bya ba'i / /
tshogs ni rnam pa gnyis su shog /
pha rol phyin pa drug sgo nas / /
bdag gis brtson 'grus gang brtsams pa / /
de yang sems can ma lus pa| |thams cad la ni phan par shog /
tshe yi mtha' klas byed pa dang / /
gang yang cung zad byed gyur pa / /
mdor na sems can thams cad kyi / /
nyon mongs thams cad zhi ba dang / /
grol bar bya ba'i phyir 'bad cing / /
byang chub bar du bdag brtson no| |zhes nyam thag pa'i 'gro ba rnams bsgral ba'i phyir du sangs rgyas thob par bya'o snyam du byang chub kyi sems rgyud dang 'dres nges pa bskyed do / /
de nas bzlas pa'i dus su /
oM gu ru sarba ta thA ga ta ya wA ka tsit+ta pra na me Na sarba ta thA ga ta badzra pA da ban d+ha naM ka ro mi /
zhes bla ma dang lha la byas nas sngags kyi nor bu ste bgrang phreng snyem par bcug la /
oM b+ha ga wa te sid+d+hi sid+ha ya sid+d+ha r+the swAhA /
zhes lan bdun bzlas te snying gar phreng ba blangs la lag pa g.yas g.yon gang rung gi gung mo dang mthe'u chung brkyang ste mdzub mo rgyab tu bzhag nas srin lag mthe bos las thams cad la bgang bar bya ste drag po la ni mdzub mos bya'o / /
de nas rgyas pa la spron bcom ldan 'das de bzhin gshegs pa'i gtsug tor nas byung ba'i gdugs dkar po can rdo rje gtsug tor phyir bzlog pa chen mo zhes pa nas zas @# / /
su sbyin sreg za ba'i gdon las bdag la srung ba gyis shig ces gsol ba btab nas bzlas pa bya'o / /
lha'i thugs kar zla ba'i dkyil 'khor gyi steng du /
tadya thA /
oM a na le /
a na le /
bi Sha de bi Sha de /
b+hai ra b+hai ra /
badzra d+ha ri /
ban+d+ha b+han+d+ha /
badzra pA Ni phaT /
hUM hUM phaT phaT /
hUM druM b+han+d+ha phaT /
ces pa ni nye ba'i snying po /
oM sarba ta thA ga toSh+NI Sha si tA ta pa tre hUM phaT swAhA /
zhes pas mtshan par gyur par bsam ste /
bzlas pa bya tshul dngos ni /
bsam gtan phyi ma las /
sgra dang sems dang gzhi la gzhol / /
zhes sogs kyi bzlas brjod yan lag bzhi tshang zhing ma nyams pa'i sgo nas bya bar gsungs pa'i yan lag bzhi ni /
bzhi zhes pas yan lag dang po lha'i nga rgyal du byas pa dang /
gnyis pa mdun du rang 'dra'i lha sgom pa bstan la /
sems zhes pas gsum pa lha'i thugs kar zla ba'i dkyil 'khor 'god pa bstan zhing /
sgra zhes pas bzhi pa zla ba la gang bzla rgyu'i sngags phreng 'god pa bstan no / /
gzhol zhes pas ni sems gzhan du mi g.yeng bar rgyun mi 'chad par dmigs pa'i sgo nas bzlas pa bya dgos par bstan no / /
de'ang mdun bskyed kyi lha gsal bar dmigs te thugs kar zla ba la sngags phreng bkod pa'i yig 'bru'i gzugs la gzhan du ma yengs par dmigs te shub bu'i bzlas pa ji tsam grub pa bya zhing /
yang rang lhar gsal bar dmigs la dbugs nang du 'jug pa dang mnyam du mdun bskyed kyi thugs ka'i zla ba sngags phreng dang bcas pa rang gi thugs kar spos pa'i yi ge 'bru'i gzugs la dmigs te shub bu'i bzlas pa bya'o / /
yang mdun gyi lha dang thugs ka'i zla ba sngags phreng dang bcas pa dus gcig tu dmigs te dbugs 'byung rdub kyi srog rtsol nang du bsdams nas yi ge'i gzugs la dmigs te yid kyis bzlas pa bya zhing dbugs gtong ba na rang lhar bsgoms pa'i sku la yid kyis blta zhing yang sngar bzhin yid bzlas bya'o / /
yang rang gi mdun gyi mdun bskyed rang las ha cang mi ring zhing cung zad mtho bar bsgoms la de'i thugs kar zla ba sngags phreng dang bcas pa dbugs nang du 'jug pa dang /
bstun nas rang lhar gsal ba'i thugs kar spos pa'i yi ge'i gzugs la dmigs nas dbugs 'byung rdub bsdams te /
dbugs mi gtong gi bar du yid bzlas bya zhing dbugs gtong ba na de dang mnyam du zla ba sngags phreng dang bcas pa phyir btang nas mdun bskyed kyi thugs kar gnas par bsam zhing /
yang sngar bzhin rang gi snying gar spos la yid bzlas bya ba ni gzugs la dmigs pa'i bzlas pa'o / /
yang bzlas brjod yan lag bzhi thog mar gsal btab nas de'i rjes su sngags kyi gzugs dang zla ba sogs la mi dmigs par sngags kyi gdangs la dmigs te shub pu dang dbugs 'byung rdub bsngams nas yid bzlas bya'o / /
de'ang sngags gzhan gyis bton pa rang gis nyan pa lta bu ma yin gyi rang gis bzla ba'i tshe na sngags de'i sgra grag par dmigs nas byed pa ste yi ge'i sgra'am gdangs la dmigs pa'i bzlas brjod do / /
sngar bshad pa'i gzugs kyi lha la sogs pa'i lha drug bsgoms pa'i rjes su'ang lha'i nga rgyal brtan zhing lha'i gzugs gsal ba la sems rtse gcig tu dmigs te dbugs 'byung rdub bsdams nas bying rgad dang bral ba'i gnas pa brtan po bsgrub par bya'o / /
yang na /
slob dpon sangs rgyas gsang ba dang ye shes mchog las gzhan pa'i paN+Di ta kha cig gis ni sngags phreng las 'od zer 'phros pas sangs rgyas mchod pa dang sems can gyi don byed pa'i dmigs pa'ang bshad pas de bzhin du bya'o / /
de nas skabs 'dir gtor ma cha gsum spyi 'gro ltar dang /
dmar gtor gcig sngags drug phyag rgya drug gis byin gyis brlabs la /
oM mahA kA la @# / /
grih+Ne daM pa liM ta kha kha khA hi khA hi /
zhes pas legs ldan la dbul zhing /
sngar gyi bstod pas bstod /
phrin las rgyas pa 'chol na /
sar+b+ba de be b+h+yaH phaT /
ces pa nas /
mtshams bcing bar bgyi'o / /
zhes pa'i bar brjod do / /
bzlas brjod sogs kyi mjug tu ji ltar bya ba ni /
g.yas pa'i srin lag gi rgyab tu gung mo bzhag /
g.yon pa'i srin lag gi rgyab tu gung mo bzhag nas sbyar te g.yas pa'i mdzub mos g.yon pa'i gung mo dang srin lag dkri zhing g.yon pa'i mdzub mos rkyang g.yas kyi gung mo dang srin lag dkris la /
mthe'u chung gnyis gshibs te bsgrengs nas mthe bong gnyis mdzub mo'i tshigs dbus mar bzhag pa bum pa'i phyag rgya byas la /
bdag cag gi dge ba'i rtsa ba 'di dpal ldan bla ma dam pa rnams kyi sku tshe rgyas pa la sogs pa'i dngos grub kyi rgyur bcom ldan 'das gdugs dkar po can gyi lha tshogs la 'bul lo / /
mgon po khyod kyis dpal ldan bla ma dam pa rnams kyi sku tshe rgyas pa la sogs pa'i dngos grub bdag la stsal du gsol / /
zhes dge rtsa dbul lo / /
gzhan yang skabs dang sbyar te dge rtsa 'bul ba'i tshig phrad bsgyur ro / /
de nas mchod pa gsar du ci 'byor pa bshams la bsang ba nas gzi byin bskyed pa'i bar sngar ltar byas la chu gnyis nyer spyod rol mo dang bcas pa sngar bzhin phul nas sngar bzhin bstod /
yang na /
rgyal ba bye ba bdun dang 'phags pa'i 'khor / /
drang srong rig sngags 'chang dang tshangs dbang dang / /
drag po rigs sras dang bcas sred med bu| |legs ldan nag po gdung bdun bde gshegs bcu / /
phyag 'os rnams la gus pas phyag byas nas / /
bde gshegs gtsug nas gsang sngags tshig phyung ste / /
gang gis bsngags pa 'khor la bka' stsal pa'i / /
dpal ldan gdugs dkar can la bstod par bya / /
'chi med dbang po'i mdun sa chos bzang du / /
shAkya'i rgyal po'i mtshan mchog gtsug tor nas / /
legs 'khrungs bdud kyi rigs kyis mi thub cing / /
phas kyi rgol ba thams cad phyir bzlog pas| |gzhan gyis mi thub gtsug tor gdugs dkar zhes / /
yongs su grags pas sa gsum kun khyab pa / /
dus gsum rgyal ba kun gyi yum gcig pu / /
bcom ldan 'das ma khyod la bdag phyag 'tshal / /
gdon dang rgyu skar gza' yi gnod pa dang / /
dus min 'chi dang sdig pa'i rmi lam dang / /
dug mtshon me dang chu yi gnod pa sogs / /
ma lus zhi mdzad khyod la phyag 'tshal lo / /
sku yi dkyil 'khor khyon ni shin tu yangs / /
du ma'i nyams can dbu ni stong phrag dang / /
'bar ba'i phyag mtshan ldan pa'i phyag stong can / /
sa gsum dkyil 'khor kun la dbang mdzad ma / /
drag shul che sogs nyer gnyis phyag rgya'i 'khor / /
gdug pa 'dul ba'i las la thogs med pas / /
nag po'i sde rnams rdul du brlag mdzad pa'i / /
rig sngags lha mo'i tshogs la phyag 'tshal lo / /
dus min 'chi dang nad kyi 'jigs pa sogs / /
mi dang mi min 'byung las bskyed pa yi / /
'jigs pa dran nas khyod la skyabs mchi na / /
'jigs pa kun las rtag tu bsrung du gsol / /
lha klu lha ma yin la sogs pa yi / /
gdon chen rnams dang gzi brjid mdangs 'phrog cing / /
mngal dang sha khrag la sogs za ba kun / /
khyod zhabs dran pa tsam gyis bzlog tu gsol / /
gang gi sgo nas mi bsrun skye bo yis / /
bdag cag bde legs 'phrog pa'i rig sngags sogs / /
ma lus bcad dang @# / /
'bar ba'i phur bu yis / /
de dag rnams la gdab pa'i 'phrin las mdzod / /
mdor na bcom ldan ma khyod phyag rgya'i tshogs / /
skyabs su bzung nas re ba 'cha' ba yi / /
tshul 'di dgongs la 'gal rkyen kun zhi zhing / /
mthun rkyen ma lus yid bzhin 'grub par mdzod / /
ces bstod do / /
de nas me tog dang bcas pa'i thal mo snying gar sbyar la /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun gtso bos bzod mdzad rigs / /
zhes nongs pa bzod par gsol te bstan pa rgyas pa la sogs pa'i 'dod pa'i don la gsol ba gdab po / /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
sngar gyi spyan drang pa'i phyag rgya las mthe bong gnyis phyir bkyed pa gshegs su gsol ba'i phyag rgya dang /
dzi na dzi ka gats+tsha /
gzhal yas khang dang bcas pa rang bzhin gyi gnas su gshegs par gyur /
par bsams te gshegs su gsol lo / /
ras bris sogs yin na /
oM su pra tiShTHA badzra ye swAhA /
zhes sogs brjod de brtan bzhugs bya'o / /
de nas lag pa g.yon pa bkan pa'i steng du g.yas pa'i thal mo bzhag ste sor mo bsnol pa'i rtse mo drung par sbyar te thad kar bzhag pa mi mnyam pa'i yan lag gi phyag rgya g.yon phyogs nas bskor zhing /
oM hu lu hu lu tsaN+Da li ma taM gi bi swAhA /
zhes brjod de sngar phyogs mtshams bcings pa la sogs pa dgrol bar bya'o / /
de nas dge rtsa bsngos la las kyi rjes mi mngon par byas nas /
'jig rten 'di dang gzhan dang mtho ris na / /
zhes sogs shis pa brjod par bya'o / /
tshul de lta bus snga dro dang gung dang phyi dro'i dus gsum du khrus byas nas bzlas brjod kyi cho ga sngar bshad pa ltar bya'o / /
thun mtshams su ji ltar bya ba ni /
lha'i nga rgyal brtan par byas la sher phyin la sogs kyi glegs bam bklag pa dang /
rjes su dran pa drug bsgom pa dang /
maN+Dal dang mchod rten gdab pa sogs bya'o / /
nyin gcig bzhin du'ang mchod pa'i snod rnams bkru ba dang /
me tog phul ba rnams dus gsum du 'phyag pa dang /
bla gos la sogs pa'i gos rnams dus gsum du sngar gyi gos bgo ba'i sngags kyis bsngags shing bkru ba'am bdug pa'am bsang gtor byas la /
bzlas brjod dang sbyin sreg dang mchod pa la sogs la nyal ba dang 'phres pa ma gtogs par rtag tu bla gos bgo la nyal ba dang khrus byed pa ma gtogs par mthang gos mi spang zhing rdul gyis ma gos par bya'o / /
bu mos bkal ba'i bkud pa dmar po le rgan rtsi'am gur gum gyis bcos pa la mdud pa bdun por te /
oM A ha ra A ha ra ban+d+ha ni shru tra d+ha ra Ni sid+d+ha r+the swAhA /
zhes pa stong bzlas la srod kyi dus su rked pa la bcings nas 'dzag pa bsrung bar bya'o / /
zla ba phyed phyed cing zhag gcig tu smyung ba byas nas ba dmar ser gyi 'o ma zho mar bshad gci ste ba byung lnga ku sha chu dang bcas pa la /
na mo b+ha ga wa te uSh+tI Sha ya oM bi shud+d+he bI rA dzA shi bi shan+te ka re swAhA /
zhes pa de bzhin gshegs pa'i rigs kyi sngags 'di lan brgyar bsngags nas shar du bltas te tsog tsog pur 'dug nas srang gsum tsam mchod yon gyi snod gang rung du 'thung na bzlas pa'i skabs su glal dang sbrid pa la sogs kyi nyes pa zla ba phyed du dag par 'gyur zhing /
bza' bya min pa sogs gang zos pa de thams cad byang bar 'gyur bar legs grub las gsungs so / /
@# / /
gdugs dkar gyi mdo 'don na / /
byang chub bar du bdag brtson no / /
zhes sems bskyed pa'i rjes bzlas pa byed pa'i skabs su /
dbu nas rdzogs kyi bar ji tsam grub pa bton nas gtor ma phyin chad sngar bzhin bya'o / /
bzlas pa'i snga rol gyi gsol gdab dang /
gtor ma'i rjes kyi phrin las 'tshol tshul gyi tshig ni /
gdugs dkar mchog tu grub pa ltar du bkod pa yin la /
gdugs dkar gyi rgyud gzhan gyi sgo nas gsol gdab dang 'phrin las 'chol ba'i tshig kyang 'di las dpags te shes par bya'o / /
! / /
bcom ldan 'das rnam par rgyal ma'i sgom bzlas sogs byed tshul ni /
oM sarba ta thA ga ta uSh+NI Sha si tA ta pa tre hUM phaT swAhA /
zhes pa'i gnas su /
oM b+h+ruM swAhA /
zhes pa'am /
oM a mr-i ta A yurda de swAhA /
zhes pa gang rung brjod do / /
dngos gzhi'i bdag bskyed kyi skabs su /
stong pa'i ngang las /
oM b+h+rUM swAhA /
zhes pa'i sngags kyi gdangs kyi rnam par nam mkha' la grag par gyur /
zhes dang /
yig 'bru bris pa'i rnam pa can du 'khod pa yongs su gyur pa las sna tshogs rdo rje /
rtse mo bcu gnyis pa lte ba dkar po mdun gyi r+wa gsum sngo g.yas kyi r+wa gsum ser g.yon gyi r+wa gsum ljang rgyab kyi r+wa gsum dmar po /
lte bar oM b+h+rUM swAhA /
zhes pas mtshan par gyur /
zla ba dang phyag mtshan sngags dang bcas pa las 'od zer sna tshogs byung ba'i rtse mo las /
rje btsun ma rnam par rgyal ma'i lha'i gzugs dpag tu med pa byung nas /
nam mkha'i dbyings thams cad khyab par byas /
zhes pa nas /
lha'i sku dang bcas pa'i 'od zer slar log nas rang gi sems zla ba'i dkyil 'khor dang phyag mtshan sngags dang bcas pa la zhugs pa las /
rang nyid bcom ldan 'das rnam par rgyal ma sku mdog dkar mo zhal gsum phyag brgyad /
rtsa zhal dkar ba /
g.yas ser g.yon sngo ba'i zhal re re'ang spyan gsum gsum dang ldan pa /
g.yon zhal yid tsam khro ba /
mche ba cung zad gtsigs pa /
phyag brgyad kyi g.yas dang po sna tshogs rdo rje /
gnyis par padma'i steng du sangs rgyas 'od dpag med /
gsum pas mda' 'dzin zhing /
bzhi pa mchog sbyin gyi phyag rgya mdzad pa /
g.yon dang po rdo rje'i zhags pa dang bcas pa'i sdigs mdzub thugs kar mdzad pa / /
gnyis pa mi 'jigs pa'i phyag rgya /
gsum pa na gzhu /
bzhi pa mnyam gzhag gi phyag rgya'i steng du bdud rtsis gang ba'i bum pa bsnams pa /
zhabs rdo rje'i skyil krung gis bzhugs pa /
dar gyi stod g.yogs dang smad g.yogs can /
rin po che'i rgyan sna tshogs kyis brgyan pa /
de'i g.yas su spyan ras gzigs dkar po g.yas rnga yab dkar po /
g.yon padma dkar po bsnams pa /
g.yon du gsang ba'i bdag po sngon po /
g.yas rnga yab dkar po /
g.yon ut+pal sngon po'i steng na rdo rje bsnams pa /
gnyis ka'ang zhi ba'i nyams can /
dar dang rin po che'i rgyan sna tshogs kyis brgyan cing bzhengs pa /
gtso mo la gzigs pa /
shar du mi g.yo ba sngon po g.yas ral gri| lhor 'dod rgyal sngon po g.yas lcags kyu /
nub tu dbyug sngon can sngon po g.yas dbyug pa / /
byang du stobs po che sngon po g.yas rdo rje rtse gsum pa bsnams pa /
thams cad kyang g.yon sdigs mdzub thugs kar mdzad pa /
dbu skra dang smar @# / /
dmar ser 'bar zhing mche ba gtsigs pa /
stag gi pags pa'i sham thabs can sbrul gyis brgyan pa /
ye shes kyi me rab tu 'bar ba'i dbus na g.yas bskum g.yon brkyangs pa'i stabs kyis bzhugs pa /
steng gi g.yas g.yon du gnas gtsang ma'i lha'i bu gnyis ser po dar dang rin po che'i rgyan gyis brgyan pa /
phyag gnyis bdud rtsi'i bum pa bsnams nas bcom ldan 'das ma la sku khrus gsol ba /
thams cad kyi spyi bor oM dkar po /
mgrin par AH dmar po /
thugs kar hUM sngon po /
dpral bar trAM ser po /
lte bar hrIH dmar po /
brla g.yas g.yon la aM AH ljang gu /
zhes pa'i rjes su gnas bzhi byin gyis brlab pa'am /
yang na /
thams cad kyi spyi bor oM las 'khor lo dkar po lte bar oM gyis mtshan pa /
zhes pa nas /
oM ta thA ga ta udb+ha wa ye swAhA /
zhes gnas bzhi byin gyis brlabs te mchod nas /
mdzes ldan padma dri med ri bong can / /
de steng sgeg pa'i nyams kyis yid 'phrog cing / /
gzi byin nyi ma 'bum ltar rab tu brjid / /
phyag gi mthil na che dpag med bzhugs shing / /
bdud dang nyon mongs dgra las legs rgyal bas / /
'jig rten gsum na rnam par rgyal ma zhes / /
gang gi snyan pa rab tu gsal ba can / /
bcom ldan 'das ma de la mgos phyag 'tshal / /
de yi kun tu bzang po'i phrin las rnams / /
dgongs pa ji bzhin skong pa'i phun tshogs 'khor / /
rje btsun thugs rje'i gter dang gsang ba'i bdag /
dpal ldan khro bo'i dbang po bzhi la 'dud / /
'chi bdag stobs 'brog bdud rtsi'i rgyun 'bebs shing / /
rdo rje tshe yi dpal rab ster mdzad pa / /
rab mchog lha yi bu ni zung gcig la / /
rgyun du dang bas bdag ni phyag 'tshal lo / /
zhes sogs kyis bstod /
gtso mo rkyang pa las ma bskyed na gtso mo'i bstod pa nyid bya'o / /
mdun bskyed kyi skabs su /
nang gi steng dang 'og gi sa gzhi thams cad shar sngo /
lho ser /
nub dmar /
byang ljang /
dbus dkar bar gyur pa'i nang gi dbus su rin po che las grub pa'i mchod rten /
rin po che'i khri'i steng na rin po che'i bang rim zlum po gsum de'i steng du bum gdan /
de'i steng du bum pa /
de'i steng du bre /
de'i steng du gdugs rim pa bcu gsum /
char khebs tog dang bcas pa me tog gi phreng ba dang dar sna tshogs kyi lda ldis mdzes par byas pa /
bum pa zlum po sgo dang bcas pa yangs shing rgya che ba'i dbus dang /
g.yas g.yon /
steng rnams su sna tshogs padma dang zla ba'i gdan lnga /
phyogs bzhir sna tshogs padma dang nyi ma'i gdan re re /
na maH sarba ta thA ga tA nAM /
zhes sogs dang /
spyan 'dren gyi skabs su /
dzi na dzi ka e hye hi /
oM sarba ta thA ga ta uSh+NI Sha bi dza ya sa pa ri wA ra ar+g+haM pra tIts+tsha swAhA /
bcom ldan 'das gtsug tor rnam par rgal ma'i lha tshogs la rig sngags dang /
gsang sngags dang /
khro bo dang /
mngags gzhug pa dang /
mngag gzhug ma la sogs pa nam mkha'i dbyings khyab cing khor yug tu bskor ba byon pa ni /
dbus kyi pad zla'i gdan la /
bcom ldan 'das gtsug tor rnam par rgyal ma sku mdog dkar mo /
zhes pa nas /
phyag gnyis bdud rtsi'i bum pa bsnams nas bcom ldan 'das ma la sku khrus gsol ba /
thams cad kyi spyi bor oM las 'khor lo dkar po lte bar oM gyis mtshan pa /
zhes sogs dang /
mchod pa'i skabs su /
oM sarba ta thA ga ta uSh+NI @# / /
Sha bi dza ya sa pa ri wA ra /
zhes pa mchod sngags kun gyi 'gor sbyar /
bstod pa'i skabs su /
rdo rje 'dzin la phyag 'tshal lo / /
zhes pa'i rjes su /
mdzes ldan padma dri med ri bong can / /
zhes sogs kyis bstod nas /
na maH sarba bud+d+ha bo d+hi satwa nI /
zhes sogs dang /
bzlas ba'i skabs su /
lha'i thugs kar zla ba'i dkyil 'khor gyi steng du /
oM b+hUM swAhA /
oM a mr-i ta A yurda de swAhA /
zhes dang /
oM na mo b+ha ga wa te /
zhes pa nas /
mahA mu drA man+t+ra pa deH swAhA /
zhes pa'i bar gyis mtshan par gyur bar bsam zhing shu pa bu'i bzlas pa sogs byas nas gtor ma cha gsum phul te /
bdag cag gi dge ba'i rtsa ba 'di dpal ldan bla ma dam pa rnams kyi sku tshe rgyas pa la sogs pa'i dngos grub kyi rgyur bcom ldan 'das ma rnam par rgyal ma'i lha tshogs la 'bul lo / /
zhes sogs kyi dge rtsa phul nas mchod pa'i rjes su /
sngar gyi spyi bstod dang /
mdzes ldan padma dri med ri bong can / /
zhes sogs kyis bstod nas /
bzod gsol sogs dang /
snga phyi'i cho ga gzhan thams cad ni gdugs dkar gyi skabs bzhin bya'o / /
bum bskyed bya tshul ni /
bdag bskyed bstod pa dang bcas pa yan sngar ltar rdzogs par byas pa'i rjes su /
bum pa spyi dang mthun par bshams pa'i steng du mchod rten chad ldan bzhugs pa'i tha mar mchod yon sogs mchod pa ci 'byor pa bsham /
stang mchod byed na /
mchod yon dang /
me tog dang /
bdug spos dang /
snang gsal dang /
dri mchog dang /
zhal zas dang| gdugs dang /
ba dan rnams stong phrag re re /
gzhan yang mchod pa 'byor tshad bshams /
gtor ma stong gi chas kyang bzhag go /
de nas / /
swa b+hA wa sa stong par sbyangs la /
stong pa'i ngang las baM las byung ba'i rin po che'i bum pa dkar po lto ba che ba /
mgrin pa ring ba mchu 'phyang pa la sogs pa mtshan nyid thams cad dang ldan par gyur par bsam /
de'i steng du b+h+rUM las byung ba'i rin po che las grub pa'i mchod rten /
zhes pa nas /
phyogs bzhir sna tshogs padma dang nyi ma'i gdan re re /
zhes pa'i bar dang /
oM b+h+rUM swAhA /
zhes pa'i gdangs kyi rnam par nam mkha' la grag par gyur /
dbus kyi zla ba'i dkyil 'khor gyi steng du sngags kyi gdangs kyi rnam par nam mkha' la grags pa de shin tu dag pa'i dngul chu /
zhes pa nas /
lha'i sku dang bcas pa'i 'od zer slar log nas zla ba'i dkyil 'khor dang phyag mtshan sngags dang bcas pa la zhugs pa las /
bcom ldan 'das rnam par rgyal ma sku mdog dkar mo zhal gsum phyag brgyad /
ces pa nas /
phyag gnyis bdud rtsi'i bum pa bsnams nas bcom ldan 'das ma la sku khrus gsol ba /
thams cad kyi spyi bor oM las 'khor lo dkar po'i lte bar oM gyis mtshan pa /
zhes pa nas /
gnas bzhi byin gyis brlab pa'i bar byas nas /
shaM ka re sa mA ye swAhA /
dzi na dzika /
ces phyag rgya bstan pa'i rjes su mchod pa bsang zhing byin gyis brlabs nas /
byang chub bar du bdag brtson no / /
zhes pa'i bar bya /
bzlas pa'i skabs su /
dmigs pa sngar ltar byas la yang mdun bskyed kyi thugs ka'i sngags 'phrang las 'od zer 'phros pas rgyal ba sras bcas kyi ye shes kyi bdud rtsi bkug nas bum pa'i chu la thim zhing lha'i sku'i ba spu'i bu ga nas kyang bdud rtsi'i rgyun babs pas bum pa gang bar bsam zhing /
lag pa gnyis mnyam pa'i thal mo las mthe bong dang mdzub mo gnyis rtse sprad pa /
legs so sbyin pa'i phyag rgya bcas la gzungs ring tshar gcig bzla /
de nas phyag rgya med par bzla zhing stong mchod kyi skabs yin na gzungs ring stong @# / /
yan chad bzlas pa'i rjes su /
grub na phyag stong dang skor ba stong yang bya'o / /
de nas a kA ro'am sngags drug dang phyag rgya drug gis gtor ma byin gyis brlabs la /
oM uSh+NI Sha bi dza ya sa pa ri wA ra i daM ba liM ta kha kha khA hi khA hi /
zhes pas bcom ldan 'das ma 'khor bcas la gtor ma stang phul ba'i rjes su cha gsum dbul ba nas srung 'khor dgrol ba dang shis pa brjod pa'i bar rnams sngar bshad pa bzhin bya'o / /
yang na bum pa'i steng gi mchod rten gyi nang du lha bskyed tshul ni /
phyogs bzhir sna tshogs padma dang nyi ma'i gdan re re zhes pa'i rjes su gnas byin gyis brlabs pa'i sngags brjod pa nas spyan drangs te mchod yon mgo'i thad nas phul ba'i rjes su /
bcom ldan 'das rnam par rgyal ma'i lha tshogs la rig sngags dang /
zhes pa nas /
khor yug tu bskor ba byon pa ni dbus kyi pad zla'i gdan la bcom ldan 'das rnam par rgyal ma sku mdog dkar mo /
zhes pa nas /
thams cad kyi spyi bor oM las 'khor lo dkar po'i lte bar oM gyis mtshan pa /
zhes sogs dang /
de nas /
bcom ldan thugs rjes byon pa legs / /
zhes pa nas /
bgegs bskrad pa'i bar byas la /
snga phyi'i cho ga gzhan rnams ni sngar bzhin du bya'o / /
bum pa'i lha bskyed tshul snga ma la ni spyan drang ba nas gdan dbul ba'i bar dang phyi 'brang gi bgegs bskrad pa mi dgos pa 'dra'o / /
bum bskyed gzhan la'ang bum pa'i lha bskyed tshul snga phyi gnyis gang rung bya'o / /
khyad par ni bum pa'i nang du lha rang rang gi gdan bsams la bum pa'i nang du bskyed par bya'o / /
de bzhin gshegs pa'i rigs rje btsun 'jam dbyangs a ra pa tsa na la /
oM b+h+rUM swAhA /
zhes pa'i gnas su /
oM a ra pa tsa na d+hIH zhes pa dang /
lha mo 'od zer can la /
oM mA rI tsyai maM swAhA /
zhes sogs gzhug /
bdag bskyed kyi skabs su yig 'bru bris pa'i rnam pa can du 'khod pa yongs su gyur pa las /
ra gri'i dbus su /
oM a ra pa tsa na d+hIH zhes pas mtshan par gyur /
zhes sogs kyis thun mong ma yin pa mchod 'bul sogs kyi mgor 'dogs tshul cung zad bsgyur ba dang /
mngon rtogs rang rang gi gzhung bzhin dang bzlas bya'i sngags ma gtogs bdag bskyed mdun bskyed bum bskyed rnams kyi cho ga snga phyi thams cad sngar bshad pa ltar bya'o / /
de bzhin du de bzhin gshegs pa'i rigs thams cad la sbyar te shes par bya'o / /
rigs gzhan gnyis la sbyor tshul ni /
oM ta thA ga ta udb+ha wa ye swAhA /
zhes pa rnams kyi gnas su /
padma'i rigs mgon po tshe dpag med dang /
bcu gcig zhal la sogs pa rnams la /
thal mo sbyar ba kha bye ba'i tshul du byas te snying gar bzhag nas /
oM padma udb+ha wa ye swAhA /
zhes dang /
dpal phyag na rdo rje sogs rdo rje'i rigs rnams la /
thal mo ldog ste sbyar la mthe bong dang mthe'u chung gnyis sbyar te lte ba'i thad du bzhag la /
oM badzra udb+ha wa ye swAhA /
zhes dang /
bdag bskyed mdun bskyed kyi thugs kar hUM las rdo rje sngon po'i lte bar hUM gis mtshan pa zhes pa'i rjes su'ang rang rang gi sngags 'di dag brjod cing /
rang rang gi phyag rgya 'di dag thugs ka dang smin mtshams dang /
mgrin pa dang dpung mgo rnams su reg la /
byin gyis brlab par bya'o / /
dzi na dzi ka /
ces pa'i gnas rnams su /
padma'i rigs la A ro liga /
ces dang /
rdo rje'i rigs la badzra g+h+r-ika /
ces dang /
om sarba ta thA ga to Sh+NI ShA si tA ta pa tre hUM phaT swAhA /
zhes pa'i gnas su lha rang rang gi snying po dang nye snying la sogs pa'i sngags dang /
gdu bu'i dbus kyi phreng rdog ni padma'i rigs la padma'i snying po dang /
rdo rje'i rigs la ru rag sha'i phreng rdog gcig btags la /
oM ru ru spu ru dzwa la tiShTHa sA d+ha ni swAhA /
zhes @# / /
pa'i gnas su /
padma'i rigs la /
dkon mchog gsum la phyag 'tshal lo / /
byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo / /
mthong ba dang ni thos pa dang / /
reg pa dang ni dran pa'ang rung / /
bdag ni sems can thams cad kyi / /
nad rnams kun gyi sos gyur cig /
taDya thA /
ka Te bi ka Te kaM ka Te ka Ta bi ka Te /
kaM ka Te b+ha ga wa ti bi dza ye swAhA /
zhes dang /
rdo rje'i rigs la /
oM ku lan d+ha ri ban+d+ha ban+d+ha hUM phaT /
ces dang /
oM te dzaH te dzaH sa ni sid+d+hi sA d+ha ya hUM /
zhes pa'i gnas su /
padma'i rigs la /
oM d+hi bya d+hi bya d+hi pa ya /
a bi sha mahA shrI ya ye swAhA /
zhes dang /
rdo rje'i rigs la /
oM dzwa la dzwa la ya ban+d+ha ri hUM phaT /
ces dang /
dngos gzhi bdag bskye mdun bskyed kyi lha drug bskyed pa'i skabs su lha rang rang gi snying po dang /
nye snying sogs kyi sngags kyi gdangs kyi rnam par nam mkha' la grags par bsam pa dang /
rang rang gi gdan zla ba dang /
nyi ma la sogs pa'i steng du rang rang gi sngags kyi gdangs kyi rnam par nam mkha' la grags pa de yig 'bru zis pa'i rnam pa can du 'khod pa las /
rang rang gi phyag mtshan gyi gtso bo rang rang gi sngags kyis mtshan pa las sku la sogs pa spro bsdu byas te lha bskyed pa dang spyan drangs te bzhugs su gsol nas gsal gdab pa rnams ni rang rang gi mngon rtogs kyi skabs dang sbyar la thun mong ba rnams sngar ltar bsgom zhing brjod par bya'o / /
oM traM ban+d+ha swAhA /
zhes pa'i gnas su /
oM na mo mahA shrI yA yai /
sau me sid+d+hi sid+d+hi sA d+ha ya /
shi bi shi baM ka ri /
a b+ha ha /
sarba ar+tha sA d+ha ni swAhA /
zhes padma'i rigs kyi las thams cad pa dang /
oM kI li kI la badzra hUM phaT /
ces rdo rje'i rigs kyi las thams cad pa'i sngags brjod do / /
spyan drang pa'i skabs su /
mchod yon gyi snod bzung nas padma'i rigs la brang dang /
rdo rje'i rigs la lte ba'i thad ka nas phul la byon par bsam mo / /
de srid bcom ldan bzhugs so gsol / /
zhes pa'i rjes su padma'i rigs la /
oM ka ma la ye swAhA /
zhes dang /
rdo rje'i rigs la /
oM badzra A sa ni hUM phaT /
ces pa phyag rgya dang bcas pas gdan dbul /
rgyas par byed na gdan gsuM ga dbul lo / /
shaM ka re sa mA ye swAhA /
zhes phyag rgya bstan pa'i rjes su /
padma'i rigs la lag pa gnyis phan tshun du khu tshur bcings la g.yon pa'i mthe bong nang du bcug ste g.yas pa'i mthe bong bstan pa dang /
rdo rje'i rigs la de nyid las g.yon pa'i mthe bong bstan pa'i phyag rgya bya'o / /
oM tsaN+Da mahA ro Sha Na hUM phaT /
mi g.yo ba /
ces pa'i gnas su padma'i rigs kyi khro bo'i sngags /
oM badzra kro d+ha ha ya gri ba hu lu hu lu hUM phaT /
rta mgrin shwa na /
zhes pa dang /
rdo rje'i rigs kyi khro bo'i sngags /
oM nI lAM ba ra d+ha ra badzra pA Ni hUM phaT /
phyag rdor 'gro bzang /
zhes bzlas pa'i yungs kar gtor la phyi 'brang gi bgegs bskrad /
bstod pa'i skabs su ni spyi bstod kyi rjes su rang rang gi bstod pa bya'o / /
bzlas pa'i skabs su /
oM b+ha ga wa te sid+d+hi sid+d+ha ya sid+d+ha r+the swAhA /
zhes pa'i gnas su padma'i rigs la /
oM ba su ma ti shri ye swAhA /
zhes dang /
rdo rje'i rigs la /
oM badzra ya dza ta na dza ye swAhA /
zhes brjod do / /
snga phyi'i cho ga thun mong ba gzhan thams cad ni gdugs dkar gyi cho ga ltar bya'o / /
! / /
bcom ldan 'das rdo rje rnam par 'joms pa'i sgom bzlas sogs byed tshul ni /
oM sarba ta thA ga toSh+NI Sha si tA ta pa tre hUM phaT swAhA /
zhes pa'i gnas @# / /
su /
na ma sh+tsaN+Da badzra kro d+hA ya /
gtum po rdo rje khro bo la phyag 'tshal lo /
sgo ba bzhi'i shar sgo ba /
hu lu hu lu /
'bad par gyis 'bad par gyis /
lho sgo ba /
tiShTHa ti ShTHa /
gnas par gyis gnas par gyis /
nub sgo ba /
b+ha n+d+ha ban+d+ha /
chings chings /
byang sgo ba /
ha na ha na /
snun snun /
'chi ba med pa /
a mr-i te hUM phaT /
bdud rtsi 'khyil ba'i /
ces pa gzhug /
dngos gzhi'i bdag bskyed kyi skabs su /
stong pa'i ngang las /
na ma sh+tsaN+Da badzra kro d+hA ya /
hu lu hu lu /
tiShTHa tiShTHa /
b+han+d+ha b+han+d+ha /
ha na ha na /
a mr-i te hUM phaT /
ces pa'i sngags kyi gdangs kyi rnam par nam mkha' la grags par gyur /
bdag dang lha'i de kho na nyid dbyer mi phyed pa'i rnam pa can gyi rang gi sems nyi ma'i dkyil 'khor du gyur pa'i steng du /
zhes pa nas /
yig 'bru bris pa'i rnam pa can du 'khod pa yongs su gyur pa las /
sna tshogs rdo rje'i lte ba la na ma sh+tsaN+Da badzra kro d+hA ya /
hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
ces pas mtshan par gyur /
nyi ma dang phyag mtshan sngags dang bcas pa las 'od zer sna tshogs byung ba'i rtse mo las dpal rdo rje rnam par 'joms pa'i lha'i gzugs dpag tu med pa byung nas nam mkha'i dbyings thams cad khyab par byas /
zhes dang lha'i sku dang bcas pa'i 'od zer slar log nas rang gi sems nyi ma'i dkyil 'khor dang phyag mtshan sngags dang bcas pa la zhugs pa las /
rang nyid bcom ldan 'das rdo rje rnam par 'joms pa sku mdog ljang sngon zhal gcig phyag gnyis pa g.yas pas sna tshogs rdo rje thugs kar 'dzin cing /
g.yon pa des yu ba byas pa'i dril bu dkur brten pa /
sems dpa'i skyil mo krung gis bzhugs shing rin po che'i rgyan dang dar sna tshogs kyi na bza' can /
rab tu gdangs pa'i spyan gsum dang ldan pa /
khro gnyer cung zad bsdus shing yid tsam 'dzum pa /
shin tu brjid cing sprul pa du ma 'phro ba gyur /
de'i spyi bor oM las 'khor lo dkar po'i lte bar oM gyis mtshan pa /
zhes pa nas /
thugs kar hUM las rdo rje'i sngon po'i lte bar hUM gis mtshan pa /
sngar bshad pa'i rdo rje'i rigs kyi dam rgya bcings la /
oM badzra udb+ha wa ye swAhA /
zhes pas thugs ka la sogs pa'i gnas bzhi byin gyis brlabs te /
ye shes pa gzhug pa sogs byed na /
thugs ka'i hUM las 'od 'phros pas /
rang bzhin gyi gnas nas dpal rdo rje rnam par 'joms pa la sangs rgyas dang byang sems thams cad kyis bskor ba spyan drangs la /
chu gnyis nas rol mo'i bar gyis mchod nas /
dzaH hUM baM hoH zhes rang dang gnyis su med par gyur /
par bsam slar yang hUM las 'od 'phros pas rigs lnga 'khor dang bcas pa spyan drangs pa la sngar bzhin mchod nas /
oM sarba ta thA ga ta a b+hi shiny+tsa tu mAM /
zhes gsol ba btab pas /
sangs rgyas rnams kyis /
oM sarba ta thA ga ta a b+hi she ka ta sa ma ye AH hUM swA hA /
zhes ye shes kyi bdud rtsis gang ba'i bum pa'i chus dbang bskur bas sgo gsum gyi dri ma sbyangs nas chu'i lhag ma spyi bor 'khyil ba las rdo rje sems dpas dbu brgyan /
par bsam mo / /
oM sarba ta thA ga ta badzra bi dA ra sa pa ri wA ra ar+g+haM pra tI ts+tsha swAhA /
zhes sogs phyag rgya sngags dang bcas pa mdun bskyed kyi skabs nas 'byung ba ltar gyi chu gnyis nas rol mo'i bar gyis mchod nas /
mtshams sprin gzhon nus yongs su bskor ba yi / /
rin chen ma rgad ri bo ji bzhin du / /
ye shes me @# / /
chen 'bar ba'i klong dkyil na / /
khro 'dzum nyams kyis brjed la phyag 'tshal lo / /
spros bral chos sku'i ngang las ma g.yos par / /
grangs med spul pa phyogs bcur spros pa yis / /
sgrub pa po la dngos grub mchog stsol ba / /
dpag yas rdo rje'i rigs la phyag 'tshal lo / /
de ltar 'khor dang bcas pa'i bcom ldan gyis / /
bgegs tshogs rnams kyi nyer 'tshe de yi rgyu / /
las kyi sgrib pa bag chags bcas pa kun / /
myur du byang zhing dag par mdzad du gsol / /
zhes pas bstod do / /
bdag bskyed kyi bzlas pa byed na 'dir bya'o / /
mdun bskyed kyi skabs su /
nang gi steng dang 'og gi sa gzhi thams cad shar dkar /
lhor ser /
nub dmar /
byang ldang /
dbus sngo bar gyur pa'i dbus su /
sna tshogs padma dang nyi ma'i gdan /
na maH sarba ta thA ga tA nAM /
zhes sogs dang /
spyan 'dren gyis skabs su /
badzra d+h+r-ika e hye hi oM sarba ta thA ga badzre bi dA ra sa pa ri wA ra ar+g+haM pra tI ts+tsha swA hA /
zhes mchod yon lte ba'i thad nas dbul lo / /
bcom ldan 'das rdo rje rnam par 'joms pa la rig sngags dang gsang sngags dang khro bo dang mngag gzhug pa dang /
mngag gzhug ma la sogs pa nam mkha'i dbyings khyab cing khor yug tu bskor ba byon pa ni /
dbus kyi pad nyi'i gdan la bcom ldan 'das rdo rje rnam par 'joms pa sku mdog ljang sngon /
zhes pa nas /
shin tu brjid cing sprul pa du ma 'phro bar gyur /
de'i spyi bor oM las 'khor lo dkar po'i lte bar oM gyis mtshan pa /
zhes sogs dang /
spyi bstod kyi rjes su /
de bzhin gshegs pa thams cad kyi / /
mthu stobs gcig tu bsdus pa ni / /
rdo rje khro bo'i skur bstan pa / /
rnam par 'joms pa la phyag 'tshal lo / /
stong nyid ye shes rdo rje yi / /
mi phyed srung ba'i 'khor lo ni / /
kun nas 'bar ba'i me dpung gis / /
bskor ba'i gnas la phyag 'tshal lo / /
rnam par rgyas pa'i padma yi / /
snying po nyi ma'i dkyil 'khor la / /
bsgyings pa'i tshul gyis legs bzhugs pa / /
rdo rje rnam 'joms dpal la 'dud / /
sna tshogs 'phrin las bsgrub pa'i phyir / /
sku mdog ma rgad ltar gsal ba / /
rgyan rnams kun gyis legs par spras / /
sprul pa'i 'od zer 'phro la 'dud / /
zhal gcig phyag gnyis spyan gsum la / /
zhi dang khro dang 'dzum pa dang / /
dpa' ba brtse ba'i nyams dang ldan / /
dbang phyug dam pa khyod la 'dud / /
sna tshogs rdo rje phyag g.yas kyis / /
nyid kyi thugs kar bsgyings nas bsnams / /
g.yon pa dril bu dkur brtan pa / /
rnam rol khyod la phyag 'tshal lo / /
gsung gi rig sngags nga ro'i dbyangs / /
'brug sgra stong bzhin rnam sgrog pas / /
bdud dpung ma lus zil gnon cing / /
'dod dgu sbyin par mdzad la 'dud / /
khyod thugs zab pas nyer zhi yang / /
rgya chen rol pas kun khyab mdzad / /
mi g.yo kun 'gro rtag brtan pa / /
ye shes dbang phyug la phyag 'tshal lo / /
yon tan 'phrin las rin chen gyi / /
mi zad gter gyur mgon khyod la / /
rtag tu gus pas gsol 'debs kyis / /
dngos grub ma lus stsal du gsol / /
zhes sogs kyis bstod /
snga phyi'i cho ga gzhan rnams ni snga ma rnams la dpags te thun mong dang thun mong ma yin pa rnams sbyar ro / /
bum bskyed bya tshul ni /
bdag bskyed bstod pa dang bcas pa rdzogs pa'i rjes su /
bum pa spyi dang mthun par bshams pa'i mthar mchod pa ci 'byor dang /
gtso bo'i gtor ma cha gsum @# / /
dang bcas pa bshams la /
swa b+hA wa 'i sngags kyi stong par sbyangs /
stong pa'i ngang las baM las byung ba'i rin po che'i bum pa /
zhes pa nas /
mtshan nyid thams cad dang ldan par gyur pa'i nang du sna tshogs padma dang nyi ma'i gdan / /
na ma sh+ts+N+Da badzra kro d+hA ya /
hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
ces pa'i sngags kyi gdangs kyi rnam par nam mkha' la grags par gyur /
sna tshogs padma dang nyi ma'i steng du sngags kyi gdangs kyi rnam par nam mkha' la grags pa de shin tu dag pa'i dngul chu /
zhes pa nas /
lha'i sku dang bcas pa'i 'od zer slar log nas nyi ma'i dkyil 'khor dang phyag mtshan sngags dang bcas pa la zhugs pa las /
bcom ldan 'das rdo rje rnam par 'joms pa sku mdog ljang sngon /
zhes pa nas /
shin tu brjid cing sprul pa du ma 'phro bar gyur /
de'i spyi bor oM las 'khor lo dkar po'i lte bar oM gyis mtshan pa /
zhes pa nas gnas bzhi byin gyis brlab pa'i bar bya ste /
shaM ka re sa mA ye swAhA /
badzra d+h+r-ika /
ces phyag rgya bstan pa'i rjes su /
mchod pa bsang ba nas /
byang chub bar du bdag brtson no / /
zhes pa'i bar bya /
bzlas pa'i skabs su dmigs pa sngar ltar byas la /
lha dang sngags kyi che ba dran pa'i sgo nas rgyud kyi /
rgya gar skad du /
zhes pa nas /
sangs rgyas kyi mthus lag na rdo rjes rab tu smra so 'i bar lan cig brjod la /
de nas gzungs ring dang yang snying la sogs pa grangs brgya rtsa brgyad la sogs pa bzlas pa'i rjes su /
sdig pa thams cad byang byas nas / /
zhes pa nas rgyal po rtag tu khrus gyis shig /
ces pa'i bar lan cig brjod do / /
bum bskyed gnyis pa bya tshul ni snga ma la dpags te shes par bya'o / /
gtor ma'i skabs su gtor ma dang po bum pa'i lha la dbul lo / /
badzra d+h+r-ika gats+tsha /
zhes /
ye shes pa gshegs /
dam tshig pa chu'i ngo bor gyur par bsam mo / /
cho ga gzhan rnams ni snga ma bzhin sbyar ro / /
de nas bum pa'i chu des rang gzhan la bkru ba la sogs pa'i tshul ni /
rang gzhan gyi lus dngos la sogs pa bkru zhing gzungs ring tshar gcig brjod pa'i rjes su /
yang snying gi mthar /
sarba pA paM shin+taM ku ru swA hA /
sdig pa thams cad zhi bar gyur cig /
ces dang /
de bzhin du kun gyi mthar /
shin+taM ku ru swA hA /
zhes sbyar te /
sarba big+h+nan /
bdags ? thams cad /
sarba ro ga /
nad thams cad /
sarba dush+Ta na /
bdug pa thams cad /
sarba dzwa ra /
rims thams cad /
sarba u pa dra we /
nye bar 'tshe ba thams cad /
sarba gra he /
gdon thams cad /
sarba a kA la mr-i tyu /
dus ma yin par 'chi ba thams cad /
sarba dur so ba ni /
rmi lam ngan pa thams cad /
mtshan ma ngan pa thams cad /
sarba dur mi te /
sems kyi 'jigs pa'am gnod pa'i rigs thams cad zhi bar gyur cig /
sarba tsit+ta bya ku le shin+taM ku ru swA hA /
zhes brjod cing bkru bar bya'o / /
de nas byab pa ni /
shin+taM ku ru swA hA /
zhes pa'i gnas su /
a pa na ye swAhA /
zhes pa kun gyi mthar sbyar te yang snying gi rjes su /
sarba pA paM /
zhes pa nas /
sarba tsit+ta bya ku le a pa na ye swA hA /
zhes brjod cing rdo rje rma bya'i mjug sgro dang bcas pa pa bzung ste byab par bya'o / /
de nas srung ba ni /
spyi bor rdo rje bzung la /
na ma sh+ts+Na badzra kro d+hA ya /
zhes pa nas a mr-i te hUM phaT /
ces yang snying gi mthar /
sarba pA pA rak+Sha rak+Sha /
sdig pa thams cad las srungs shig srungs shig /
sarba tsit+ta b+h+ya ku le rak+Sha rak+Sha /
sems kyi 'jigs pa'i rigs thams cad las srungs shig @# / /
srungs shig /
ces kun gyi mthar rak+Sha rak+Sha /
zhes sbyang bab brjod cing bsrung bar bya'o / /
de nas gzugs ring tshar gcig brjod pa'i mthar rgyal ba sras bcas bden pa'i byin rlabs dang / /
rdo rje rnam par 'joms pa'i byin rlabs kyis / /
'gro ba 'di la bdag gis bsrungs zin gyis / /
'di la sus kyang gnod pa ma byed cig /
ces brjod nas me tog 'thor zhing slar yang rol mo'i sgra dang bcas pas bkra shis kyi tshigs bcad brjod cing me tog 'thor bar bya'o / /
! / /
padma'i rigs thugs rje chen po bcu gcig zhal dpal mo lugs la sogs pa'i bzlas brjod bya tshul ni /
oM sarba ta thA ga toSNI Sha si ta ta pa hre hUM phaT swA hA /
zhes pa'i gnas su /
na mo rat+na tra yA ya /
dkon mchog gsum la phyag 'tshal lo / /
na maH A r+ya dz+nyA na sA ga ra /
phyag 'tshal lo 'phags pa ye shes rgya mtsho /
bai ro ce na /
rnam par snang mdzad /
bya'u ha rA dzA ya /
bkod pa'i rgyal po la /
ta thA ga tA ya /
de bzhin gshegs pa la /
na maH sarba ta thA ga te b+h+yaH phyag 'tshal de bzhin gshegs pa thams cad la /
ar+hi ? te b+h+yaH dgra bcom pa la /
samya ka saM bud+d+ha b+h+yaH yang dag par rdzogs pa'i sangs rgyas /
na maH Ar+r+ya /
phyag 'tshal 'phags pa /
a wa lo ke te shwa rA ya /
spyan ras gzigs dbang phyug la /
be d+hi satA ya /
byang chub sems dpa' la /
mahA satwa ya /
sems dpa' chen pa la /
mahA kA ru Ni kA ya /
thugs rje chen po can la /
tadya thA /
'di lta ste /
oM d+ha ra d+ha ra /
d+hi ri d+hi ri /
d+hu ru d+hu ru /
it+ne /
waT+Te /
tsa le tsa lo /
g.yo ba gnyis /
pra tsa le pra tsa le /
rab tu g.yo ba gnyis /
ku su me /
me tog /
ku su ma wa re /
me tog gi mchog /
i li mi li /
sems kyi 'bar ba zhi bar mdzod /
tsit+ta dzwa la ma pa na ye swAhA /
a yid pa'ang yod /
ces pa gzungs ring ngam /
oM d+har d+ha ra /
d+hi ri d+hi ri /
d+hu ru d+hu ru /
i T+Te /
wa T+Te /
tsa le tsa le /
pra tsa le pra tsa le /
ku su me /
ku su mi wa re /
i li mi le /
sems kyi 'bar ba zhi bar mdzod /
tsi t+ta dzwa la ma pa na ye swA hA /
zhes pa gang rung gzhug la /
'di'i gzungs ring gi skabs su /
bal bal ha btags nas zhabs kyu byas pa'i b+hu ta zhes pa'i b+hu ni ma dag pa yin pas /
bal ya btags nas zhabs kyu byas pa'i byu zhes pa dag pas byu ha rA dzA ya zhes 'don par bya'o / /
mtshams sbyor phral na /
bi u ha rA dza' ya zhes par 'gro gsung ngo / /
bya spyod kyi bzlas pa'i skabs su /
bzlas pa'i 'phro la gnyid bro ba'aM glal lam sprid pa'am lud pa ngam 'og rlung ngam bshad gci sogs byung ba de ma thag phreng ba la zhag ste 'chag pa sogs byas nas nye rig byas te /
grangs kyi thog ma nas brtsams par gsungs te /
de yan chad bzlas pa'i gangs su mi gzhug ces pa'i don yin no / /
gzhan yang bag med pas lha gzhan gyi bzlas pa byas na'ang yid kyis gsol ba btab nas bzlas brjod bskyar ba dang /
bgegs kyis brlams pa dang nad kyis gzer ba dang /
lhod pa dang bag med pa dang lus dang sems skyo ba dang /
cho ga ji skad bshad pa'i dus las 'das par byas pa dang /
ma bsdams pa dang mi gtsang bas bzlas brjod byas pa dang /
mtshan mo rmi lam ngan pa byung bas nyin mo rigs kyi bdag po gang yin gyi sngags brgya ma bzlas par bzlas brjod byas pa rnams bzlas pa'i grangs su mi gzhug par legs grub las gsungs so / /
des na sngar bshad pa'i 'dzag pa bsrung ba dang /
ba dmar ser gyi pa byung lha la sogs pa la brten pa'i bzlas brjod zla ba phyed kyi bdag byed la brtson par bya'o / /
bdag bskyed lha drug lta @# / /
bu rdzogs pa'i rjes su lha bsgom pa bsnyen pa'i gtso bo yin pas rgya che ba dang zab pa la bslab tshul gnyis las /
rgya che ba rnam pa la bslab tshul ni /
rang lha gang du bsgoms pa de'i sku'i rnam pa rags pa tshang ba zhig gsal btab la /
de la bying rgod dang bral bar byas te sems bzung /
gsal btab pa'i nang nas bye brag pa zhig lhag par gsal na gang gsal de la sems bzung /
de mi gsal na sngar bzhin spyi la sems bzung zhing /
gang gsal btab pa las gzhan pa'i dmigs pa gang shar yang de'i rjes su mi 'brang bar sngar gyi dmigs pa nyid bskyang ngo /
go rim pa bslab tshul ni /
lha gcig gi sku'i cha phra rags na bza' rgyan dang bcas pa la gsal snang thob nas /
sems gnas pa rnyed pa na lha gnyis pa dang sbrel pa sogs je ma je mang la btang nas /
rten gzhal yas khang yod pa rnams la mthar rten dang brten pa'i dkyil 'khor gyi phra rags thams cad la mngon sum du mthong ba dang 'dra ba'i gsal snang rnyed rnyed du sbyang ngo / /
rten gzhal yas khang med pa rnams la'ang srung 'khor sogs gang bskyed dang /
lha'i sku'i cha phra rags thams cad la de ltar bsgom par bya'o / /
nga rgyal la bslab tshul ni /
rang lha gang du bsgoms pa de dngos yin no snyam pa'i nges pa shugs can zhig bskyed pa dang /
nges pa de nyid la rtse gcig tu gnas te ji srid dang nga rgyal 'gyur ba'i ting 'dzin rnyed rnyed du sbyang ba gnyis ni rgya che ba la bslab tshul lo / /
de'ang rnam pa gsal ba dang nga rgyal brten pa gnyis ka dgos la /
re re las med na nga rgyal brtan pa nyid rgyud lhas byin gyis brlab pa'i gtso bo yin no / /
zab pa la bslab tshul ni /
dmigs pa lha'i 'khor lo la dmigs nas rnam pa rang bzhin med pa'i stong pa nyid bsgom pa'o / /
de nas stong pa nyid kyi lta ba rnyed nas lta thog tu bzhag pa rang bzhin med par nges pa'i blo'i 'dzin stangs kyi rnam pa dang ma bral ba'i sgo nas /
gzugs rnams rten dang brten pa'i lha'i 'khor lor shar ba zab gsal gnyis med kyi lam 'di rgyud sde 'og ma gsum gyi byang chub tu bgrod pa'i lam gyi gtso bo yin no / /
lha drung bsgom pa dang bzlas brjod yan lag bzhi ni bla med kyi bskyed rim bzlas pa dang bcas pa'i dod yin la /
me gnas kyi de nyid dang /
sgra gnas kyi de nyid dang /
sgra mtha'i de nyid kyi bsam gtan gsum ni bla med kyi rdzogs rim gyi dod yin no / /
de'ang me gnas sgom tshul ni /
bzlas brjod yan lag bzhi'i rnal 'byor gyi rjes su /
rang lhar gsal ba'i thugs kar dri ma med pa'i zla ba'i dkyil 'khor phra ba'i nang du mar me'i me lce lta bu'i me 'bar ba'i nang du skabs kyi sngags gang yin pa de rang gi sems sngags kyi gdangs kyi rnam par dril bu'i sgra bzhin du rgyun mi 'chad par grag pa la nyan pa'i rnam pas dbugs 'byung 'jug bsdams te bying rgod dang bral bar sems rtse gcig tu 'jog pa'o / /
sgra gnas ni /
me la dmigs pa gtad la snying gar gnas pa'i sgra 'ba' zhig la sngar ltar dbugs 'byung 'jug bsdams te sems rtse gcig tu 'jog pa'o / /
dbugs phyir gtong ba'i tshe rang lhar bsgoms pa la dmigs par bya'o / /
sgra la dmigs pa na lha dang zla ba dang me gang la'ang mi dmigs shing sgra'i gdangs 'ba' zhig la dmigs pas me gnas dang mi 'dra'o me gnas dang sgra gnas gnyis ni rang gi sngags yid la 'don pa'i rnam pa can min gyi /
gzhan gyis sngags bton pa nyan pa bzhin du snying gar sngags kyi gdangs kyi rnam pas grag pa la nyan pa'i rnam pas sems 'jog pa yin pas bzlas brjod yan lag bzhi'i yid bzlas dang mi gcig go /
sgra thar thar pa ster ba'i bsam gtan ni /
sgra'i gdangs la dmigs pa tsam yang bzhag la bdag med pa'i lta ba nges par byas nas lta thog @# / /
tu bzhag ste sgom pa'o / /
de ltar yang bsam gtan phyi ma las /
gsang sngags me gnas dngos grub ster / /
sgra gnas rnal 'byor ster bar dran / /
sgra mthar thar pa ster ba nyid / /
'di dag de nyid gsum po yin / /
zhes sogs gsungs so / /
smyung gnas ni rgyud sde 'og ma gsum ga'i lha sgom pa'i skabs su bya bar gsungs so / /
bya spyod kyi spyi'i cho ga'i rnam par bzhag pa rigs gsum la sbyor tshul 'di ni /
rmad du byung ba'i mkhyen pa phul du phyin pa brnyes nas gdul bya rnams smin grol gyi lam la 'god par mdzad pa /
chos kyi rje thams cad mkhyen pa blo bzang grags pa'i dpal gyi zhal snga nas kyi phyag bzhes ltar dka' bzhi 'dzin pa grags pa rgyal mtshan gyis ri bo dge ldan rnam par rgyal ba'i gling du yi ger bkod pa'o / /
'dis kyang rgyal ba'i bstan pa rin po che sgo thams cad du dar zhing rgyas nas yun ring du gnas par gyur cig /
mang+g+laM / /
