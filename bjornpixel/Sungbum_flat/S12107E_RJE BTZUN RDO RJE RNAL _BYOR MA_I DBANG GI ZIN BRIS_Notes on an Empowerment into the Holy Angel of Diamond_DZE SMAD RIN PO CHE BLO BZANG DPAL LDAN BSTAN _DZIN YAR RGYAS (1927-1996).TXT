@# / /
rje btsun rdo rje rnal 'byor ma'i dbang gi zin bris bzhugs so / /
! bcom ldan ye shes rgyal mo mchog /
rdo rje phag mo la phyag 'tshal / /
snying rje'i bdag nyid dkyil 'khor du /
@# / /
slob ma 'jug par 'tshal lags na / /
ji ltar rgyal ba kun gyis khyod / /
ye shes rgya mtshor byin rlabs pa / /
de bzhin du ni ye shes rol / /
sems can 'di la byin rlabs rigs / /
! khrus phyag bcas /
myur mdzad ma /
brkyangs bskums ma /
rnal 'byor ma'i byin rlabs /
bgegs gtor dang /
de'i 'jug bum chu gtor nas /
ji ltar bltams pa zhes khrus byas /
de nas zhi ba lhas /
dal 'byor 'di ni shin tu rnyed par dka' / /
x zhes gsungs /
! rang re'i sdig pa rnams gshin rje chos rgyal sar 'grems ston 'pher nges dang /
dge ba byas pa rnams 'grems ston mi 'pher bar skyon can 'ba' zhig yod tshul /
dbang po rab 'bring lus 'dis mkha' spyod bgrod / /
tha ma bar dor dpa' bo mkha' 'gros bsu / /
yang tha skye ba brgyud nas dngos grub thob / /
rnal 'byor che mchog dpa' bo /
zhes sogs gsungs pa ltar /
! rnal 'byor pa de nyid kla klo'i rigs yin pa'am /
de nyid kla klo'i yul du gnas pa yin yang rnal 'byor pa de'i nus pas /
sngags 'di bklags pas 'grub pa ste / /
lam rnam kun byed dge ba yin /
byin rlabs nus pa che /
myur /
zab pa /
rnal 'byor ma 'di nyid man ngag 'du che ba /
lag tu blangs bde /
byin rlabs nus pa gzhan las che ba'i khyad chos gsum /
dbang po rab 'bring lus 'dis mkha' spyod bgrod /
! maN+Dal dang /
shar gyi dur khrod du yod par mos la gsol 'debs /
! mkha' 'gro ma yi 'khor lo bsgyur / /
'dir mkha' 'gro ma yi dra bas 'brel / /
zhes pa ltar /
mkha' 'gro ji yod gnas nyer bzhi'i mkha' 'gror 'du ba dang /
de nyid kyis mkha' 'gror phar khyab tshur khyab lta bu /
! 'gro ba skyob /
zhes par rje tsong kha pas /
'gro ba zhes pa rlung dang /
de nyid d+hu tir zhugs nas thim pas skyob pa ste /
de la skyob zhes rnam rtog yul la 'phro ba 'gog pa /
! 'od gsal lha skur shar ba ni /
phag mo'am /
mkha' spyod ma 'di yin /
! las kyi rdo rje rgyan yod phyag mtshan med /
phyi nang gi bgegs bskrad /
rigs dang mos pa dris /
thams cad rnal 'byor sems bzung /
sngags kyi rjes zlos /
nang 'jug skabs chos 'byung mdun shar gyis phye bar bsam /
phyi 'jug ni /
phyi'i skal mnyam dang /
nang 'jug ni /
nang gi skal @# / /
mnyam ste /
dper na /
grwa pa gsar pa zhig grwa tshang der sgrigs zhugs byas pa'i nyin mo nas 'gyed phogs la dbang bas phyi'i skal mnyam du gyur /
des slob sbyong byas nas rim pas nang gi skal mnyam du gyur pa /
! theg pa gsum po thams cad dang /
mdo phyogs kyi theg gsum gyi chos dang /
gsang sngags /
sngags kyi lung rtogs kyi chos /
rnal 'byor ni bla med /
mkha' 'gro ma ni ma rgyud kyi chos /
dpa' bo dpa' mo ni /
bde mchog gi dkyil 'khor nang gi lha dpa' bo dang /
dpa' mo dbang lha mo ni sgo mtshams ma brgyad dang /
snying po rnal 'byor ma bzhi /
byang chub sems dpa' /
mdo phyogs kyi byang chub sems dpa' /
khyad par du yang xx sangs rgyas la zur du skyabs 'gro med kyang /
sangs rgyas thams cad 'dus pa'i ngo bo bla ma la skyabs 'gro byed pa 'dis 'grig ! de nas dgongs gsol ni /
he ru ka dpal sogs xx rnam par snang mdzad ma ni /
bai ro tsa na ste /
don la rdo rje rnal 'byor ma /
! ji srid gnyis med la gnas bar / /
gnyis med ces pa bden gnyis dbyer med zung 'jug gi go 'phang /
tshangs spyod gnyis med /
ces pa gnyis pa gzhan med pa /
! slob ma lhar bskyed bla ma'i 'od zer dmar po rjes chags mtshon byed /
des rnam smin brdos bcas sbyangs /
ting lo rdzas sngags ting 'dzin gsum la brten /
ting lo bla sprul 'gar stsal nas /
de byings so sor btang nas so sos za ru bcug par mdzad de /
'di yang de sngon 'bul sdud rdo rje 'chang nas rin 'byung brgya rtsa gnang skabs /
'di rigs mang du yod pa rnams 'di bzhin btang ba phyag bzhes yod pa ltar dang /
rje pha bong khas de tsam tshogs che bar ma stsal bar brten ting lo rje nyid nas nges par stsal bar mdzad /
phyi nang gsang ba'i rnal 'byor ma gsum gyi ngo sprod skabs /
rdo rje grong na e yig baM gyi dngos / /
zhes dang /
smon lam du /
baM yig nang gi rdo rje btsun mo mchog ! da lta rang gi rgyu skyabs de /
phyi'i rnal 'byor ma /
don gyi 'od gsal yan chad la gnas pa rnams lhan skyes kyi mkha' 'gro ma /
ye shes 'bebs skabs /
steng nas kha ba bu yug 'tshub pa dang /
bar nas khrom gyi mi tshogs 'dus pa /
! rtsa gsum gsal btab yul /
byung na lte ba'i phag mor gsal btab /
@# / /
ma byung na phyi'i lus la bkod /
! 'dir steng 'og gi rtsa sner thig le dkar dmar bsgom tshul bdag bskyed dang mi mthun pa /
dbang chog 'di spogs chog yin /
mos pa yid byed tshul gyis sgom pa gsang ba'i rnal 'byor ma tha ma /
stong nyid don spyi'i tshul gyis rtogs pa'i dpe'i 'od gsal de 'bring /
stong nyid mngon sum du rtogs pa'i don gyi 'od gsal de gsang ba'i rnal 'byor ma rab yin /
go cha 'di phyi'i rnal 'byor mar bkod /
! d+hu d+hu ra gu hya sa ma ya /
skal ba dman pa la gsang ba dam tshig go /
me tog phreng ba'i dbang gi thad /
bde mchog gi ngag 'don ltar kha bskang bar mdzad /
'gro ba skyob pa'i gzi brjid can / /
zhes gzi brjid can ni /
'od gsal /
! dkyil 'khor gyi mdun du /
zhes pa dkyil 'khor gyi mdun shar gyi dur khrod dam /
zur gsum mdun ma stong pa'am /
yang na gtso bo'i mdun du bsams /
spyan drangs pa'i gtso bo dang /
bsgrubs pa'i gtso bo gnyis kyis dbang bskur ba'i dgongs pa mdzad /
thod pa bzhi yum bzhir gyur tshe /
dri rdo rje ma gzugs khongs su bsdu yang /
'dir yum lnga /
he ru ka dpal 'bar ba'i sku mnga' ba / /
zhes sogs la /
tshig rkang dang pos sku /
gnyis pas gsung /
gsum pas thugs /
'bar ba zhes pa mtshan dpe'i dpal 'bar ba /
don 'grel /
he ru ka ni /
rgyu sogs stong pa x ltar /
rdo rje thod khrag la dgyes pa /
bdud bzhi bsgral ba'i khrag la dgyes pa /
khrag gi 'od gsal /
ka pa la bde skyong ste /
bde chen nam snying rje la 'jug de lha skur shar /
! ha ha'i gad rgyangs sa gsum g.yo bar byed / /
sa gsum ni /
khams gsum te /
khams gsum gyi dri ma rnams g.yo ba'am 'jig par byed /
ha ha gnyis kyis mtshon pa'i bde stong gnyis med kyi ye shes kyi rang gdangs chos kyi 'khor lo bskor ba'i sgra dbyangs /
hUM hUM phaT phaT bdud kyi klad 'gems pa /
hUM gnyis dang phaT gnyis kyis mtshon pa'i bde chen dang /
stong pa gnyis su med pa'i ye shes de nyid kyis spang bya sgrib gnyis bag chags dang bcas pa khos shig ste /
de ltar byas pa'i 'khor lo bde mchog gi bkra shis /
e waM mnyam par sbyor ba sngags kyi sku / /
e waM gnyis kyis mtshon pa'i bde stong gnyis zung du 'brel ba'am mnyam par sbyor ba /
nges don gyi sngags kyi sku /
@# / /
a li ka li gnyis med rol pa'i gsung / /
a li shes rab dang /
ka li thabs kyi ngo bo ste /
ye shes la brten nas gzugs sku gdul bya la snang ba'i sgo nas chos ston pa /
aM ni ngo bor son pa'i thugs mnga' ba / /
as mtshan pa'i stong pa dang /
thig les mtshan pa'i bde chen gyi ngo bor son pa ste /
'dir /
a ni yig 'bru kun gyi mchog /
ces sogs kyi bshad pa mdzad /
oM gsum ma'i sngags 'di la bod skad du bsgyur ba'i tshan pa gsum las /
rdo rje mkha' 'gro thugs ye shes de nyid chos dbyings kyi nam mkha' la thogs med du 'jug pa'i thugs dang /
rdo rje rab bsngags ma ni gsung dang /
rdo rje rnam par snang mdzad ni sku ste /
sku gsung thugs gsum gyi yon tan brjod pa yin /
! nang gi mkha' spyod ni 'od gsal /
! bum pa spyi bor bzhag pa /
bum chu myang ba /
bum chu spyi bor gtor ba bcas gcig gis go chod 'di gsum ga mdzad /
bla ma las kyi rdo rjes gnas gsum du thig le byas nas byin rlabs brtan par byas pa'i mos pa bya /
gsang dbang skabs /
bde mchog gi gsang dbang nas tshur blangs te /
thugs ka nas rang 'dra chad nas /
khyed rang rnams kyi mgrin par thim pas gsung rdo rje 'grub pa'i nus pa bzhag byung snyam du bsam /
dbang bzhi pa stong nyid la brda sprad pa 'di /
sa lugs dang der ma zad de nyid yul du byas pa'i bde ba chen po'i ye shes dang /
zung du 'jug pa'i kun rdzob sgyu ma'i sku lhan cig tshogs pa'i zung 'jug la brda sprad na /
sa dge 'gal du 'gyur /
! tshe bcu ma chad na dag pa mkha' spyod du skye ba /
mkhas grub rje la bde mchog gis zhal gzigs nas gsungs /
'di bklags pas 'grub pa yin /
khrid zhu na /
bdag bskyed rgyas pa /
las rung 'bum bzhi /
sngags dam bca' /
tshes bcu nges par dgos pa sogs /
grub bo / / / /
