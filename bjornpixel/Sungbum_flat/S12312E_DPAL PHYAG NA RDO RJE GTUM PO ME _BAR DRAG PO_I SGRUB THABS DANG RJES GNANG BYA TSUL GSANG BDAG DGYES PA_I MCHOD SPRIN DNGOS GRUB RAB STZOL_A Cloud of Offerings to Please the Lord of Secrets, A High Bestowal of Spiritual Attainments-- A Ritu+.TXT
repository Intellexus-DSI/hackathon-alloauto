! dpal phyag na rdo rje gtum po me 'bar drag po'i sgrub thabs dang rjes gnang bya tshul gsang bdag dgyes pa'i mchod sprin dngos grub rab stsol zhes bya ba bzhugs so / /
na mo gu ru badzra pA Na ye /
'dir phyag na rdo rje gtum po me 'bar drag po'i skrub thabs nyams su len par 'dod pas skyabs sems sngon du btang /
swa b+hA wa dang shu n+ya ta'i sngags brjod /
stong pa'i ngang las rang sems hUM yig mthing ga las 'od zer 'phros /
rang gi go sar e las nam mkha' mtha' dbus med pa /
de'i steng du yaM baM raM laM las 'byung bzhi'i dkyil 'khor /
de'i steng du hUM yig las rdo rje rgya gram gyi lte bar hUM /
de las 'od 'phros /
'og thams cad rdo rje'i sa gzhi /
logs thams cad rdo rje'i gur khang /
phyi rim me dpung gis bskor bas bgegs tshogs thams cad bsreg par gyur /
de'i dbus su b+h+ruM las gzhal yas khang gru bzhi sgo bzhi mtshan nyid thams cad dang ldan pa'i lte bar padma nyi zla'i steng du hUM mthing nag /
de las 'od zer 'phros /
don gnyis byas /
'dus yongs su gyur pa las /
rang nyid dpal phyag na rdo rje gtum po me 'bar sku mdog mthing nag khro gtum rngam pa /
zhal gcig phyag gnyis pa /
g.yas rdo rje rtse lnga pa nam mkha' la 'phyar ba /
g.yon pa sdigs mdzub me 'bar ba /
zhal gdangs shing ljags dril ba /
mche ba gtsigs pa /
smin ma smar dmar ser 'khyug cing /
dmar la zlum pa'i spyan gsum bgrad pa /
klu rigs lngas brgyan cing rdo rje'i rgyan drug gis mdzes pa /
stag gi pags pa'i sham thabs can /
zhabs gnyis brkyang bskum rol pa'i stabs kyis sdad pa'i g.yas 'og tu 'jigs byed dang /
g.yon 'og tu dus mtshan ma mnan pa'i sku las ye shes kyi me rab tu 'bar ba'i klong na bzhugs pa'i spyi bor oM /
mgrin par AH thugs kar hUM /
thugs ka'i hUM las 'od 'phros /
ye shes pa dbang lha dang bcas pa spyan drangs /
dzaH hUM baM hoH sa gnyis su med par gyur /
dbang lhas dbang bskur mi bskyod pas dbu brgyan par gyur /
mchod bstod bya /
rang gi thugs kar nyi gdan la hUM yig gi mthar bzlas bya'i sngags kyis bskor ba las 'od zer 'phros /
phyogs bcu'i rgyal ba sras bcas mchod /
hUM phaT /
ces gang lcogs bzlas ma mchod bstod bya'o / /
'di'i gyis brlabs par bsams la /
oM badzra tsaN+Da mahA ro Sha Na hUM phaT /
ces gang lcogs bzlas ma mchod bstod bya'o / /
'di'i rjes gnang bya bar 'dod pas /
stegs gtsang ma khebs ldan gyi steng du 'dab brgyad 'bri /
de'i steng du many+dzi 'dzugs pa'i khar maN+Dal la tshom bu sngon po bkod /
de'i mdun du chu gnyis nyer spyod /
dkar gtor cha bzhi /
rnam bum gzungs rdor dang /
rdor dril /
las bum /
gul yungs sogs 'du byas te bdag bskyed sngar bzhin bsgoms @# / /
nas /
bum pa dang mdun bskyed lhan du skrub tshul ni /
mdun gyi tshem bu bsangs sbyangs /
stong pa'i ngang las /
e las chos 'byung 'byung bzhi ri rab bsrung ba'i 'khor lo yangs shing rgya che ba'i nang du b+h+ruM las gzhal yas khang gru bzhi sgo bzhi mtshan nyid thams cad dang ldan pa'i lte bar padma nyi zla'i gdan /
bum pa bsangs sbyangs /
stong pa'i ngang las rin po che'i bum pa mtshan nyid thams cad dang ldan pa /
phyi bum pa'i rnam pa la nang gzhal yas khang gi nang du ye shes kyi bdud rtsi'i rgya mtsho 'khyil ba'i dbus su sna tshogs padma dang nyi zla'i gdan /
gzhal yas khang gnyis ka'i gdan gyi steng du hUM mthing nag las 'od zer 'phros /
don gnyis byas /
'dus yongs su gyur pa las /
dpal phyag na rdo rje gtum po me 'bar sku mdog mthing nag zhes pa nas /
ye shes kyi me rab tu 'bar ba'i klong na bzhugs pa /
zhes dang /
las bum gyi nang du bdud rtsi 'khyil ba bskyed /
lha thams cad kyi spyi bor oM zhes pa nas rgyas 'debs kyi bar bdag bskyed dang 'dra /
mchod bstod byas la /
rang gi thugs ka nas 'od zer 'phros /
bum nang gi lha dang mdun bskyed kyi lha'i thugs rgyud bskul te 'od zer gyi spro bsdus don gnyis byas /
rgyal ba sras bcas kyi byin rlabs bsrus te bstim pas /
bum nang gi lha'i thugs ka'i sngags 'phreng las kyang bdud rtsi'i rgyun bab pas bum pa gang bar bsams la gzungs thag nas bzung ste sngags bzla /
gzungs rdor las bum gyi khar bzhag la a mr-i ta bzla /
snying po brjod de dung chos kyi chu bum pa gnyis su blugs pas /
lha rnams zag pa med pa bde ba'i rang bzhin du zhu ste bum pa'i chu dang ro gcig tu gyur par bsam /
gtor ma cha bzhi bsngo /
dpal phyag na rdo rje gtum po me 'bar drag pos bdag gi lus rdo rjer byin gyis brlab tu gsol /
ngag + yid + lus ngag yid gsum rdo rjer byin gyis brlab tu gsol /
zhes gsol ba btab pas /
de rnams kyis bdag la dbang bskur bas byin rlabs zhugs par bsam /
de nas dbang bskur ba dngos la /
slob ma rnams khrus byas maN+Dal 'bul du bcug la /
bdag gi slob ma 'di rnams kyi lus la bar du gcod pa'i bzhi brgya rtsa bzhi'i nad thams cad zhi bar mdzad du gsol /
bsam pa la bar du gcod pa'i bgegs rigs stong phrag brgyad cu'i gnod pa thams cad zhi bar mdzad du gsol /
ting nge 'dzin la bar du gcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
lus rdo rjer byin gyis brlab tu gsol /
zhes lan gsum gsol ba gdab /
de nas bla ma la gsol ba 'debs pa 'di'i rjes zlos mdzod /
bla ma rdo rje 'dzin pa dgongs su gsol /
bdag gi lus rdo rjer byin gyis brlab pa'i don du bla ma phyag na rdo rje gtum po me 'bar drag po la gsol ba 'debs kyi /
bdag la phyag na rdo rje gtum po me 'bar drag po'i rjes su gnang ba stsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal btab /
de las 'od 'phros /
lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od @# / /
zer tshur 'dus /
hUM la thim pa yongs su gyur pa las /
slob ma rnams dpal phyag na rdo rje gtum po me 'bar sku mdog mthing nag khro gtum rngam pa /
zhal gcig phyag gnyis /
g.yas rdo rje rtse lnga pa nam mkha' la 'phyar ba /
g.yon pa sdigs mdzub me 'bar ba /
zhal gdangs shing ljags dril ba /
mche ba gtsigs pa /
smin ma sma ra dmar ser 'khyug cing /
dmar la zlum pa'i spyan gsum bgrad pa /
klu rigs lngas brgyan cing rdo rje'i rgyan drug gis mdzes pa /
stag gi pags ba'i sham thabs can /
zhabs gnyis brkyang bskum rol pa'i stabs kyis sdad pa'i g.yas 'og tu 'jigs byed dang /
g.yon 'og tu dus mtshan ma mnan pa'i sku las ye shes kyi me rab tu 'bar ba'i klong na bzhugs pa'i spyi bor oM /
mgrin par AH thugs kar hUM gis mtshan pa'i mos pa mdzod /
de nas bla ma phyag na rdo rjer gsal ba'i thugs ka nas 'od 'phros /
phyag na rdo rje gtum po me 'bar drag po la sangs rgyas byang sems grangs med pas bskor ba mdun gyi nam mkhar spyan drangs /
maN+Dal slob ma rnams kyi mgo thog tu bzhag la /
slob dpon gyis nam mkha'i lha tshogs rnams la /
gsang ba'i bdag po phyag na rdo rje gtum po me 'bar drag po'i lha tshogs la gsol ba 'debs so byin gyis brlab tu gsol /
phyag na rdo rje gtum po me 'bar drag pos slob ma 'di rnams kyi lus rdo rjer byin gyis brlab tu gsol /
zhes gsol ba drag tu btab pas /
mdun gyi phyag na rdo rje gtum po me 'bar drag po maN+Dal gyi phyag na rdo rje gtum po me 'bar drag po la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam rgyal bum pa mgor bzhag ste chu dbang bskur zhing /
oM badzra tsaN+Dal mahA ro Sha Na kA ya a b+hi Shiny+tsa oM /
zhes chu gtor zhing btung du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu byas la /
mchod pa bya /
gsung gi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi ngag rdo rjer byin gyis brlab pa'i don du /
phyag na rdo rje gtum po me 'bar drag po'i gsung bzlas pa'i rjes su gnang ba stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce padma 'dab ma brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re bsgom par zhu /
rang gi snying ga'i hUM gi mtha' la sngags kyis bskor ba las sngags phreng mar me gcig las gnyis chad kyi tshul du byung /
slob dpon gyi zhal nas thon pa'i 'od kyis phyag na rdo rje gtum po me 'bar drag po'i lha tshogs dang sangs rgyas dang byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len gyis lcags 'dren pa ltar bsdus nas snying gar zhugs /
snying gar 'khor gcig byas nas sku'i dbyibs brgyud /
slob dpon gyi gsang gnas nas zhugs te 'gal me ltar 'khor bar bsams la /
slob dpon gyi 'phreng ba nas @# / /
bzung nas 'di'i rjes zlos mdzod byas la /
oM badzra tsaN+Da mahA ro Sha Na hUM phaT /
lan gsum /
de nas slob dpon gyis bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal gyi chu ku shas slob ma'i lce la bzhag la /
oM badzra tsaN+Da mahA ro Sha Na wak+ka a b+hi Shiny+tsa AH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod pa bya /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlab pa'i don du phyag na rdo rje gtum po me 'bar drag po'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor gyi steng du hUM sngon po /
de las 'od zer 'phros pas /
phyag na rdo rje gtum po me 'bar drag po'i lha tshogs la sangs rgyas byang sems kyis bskor ba mdun gyi nam mkhar spyan drangs /
phyag na rdo rje gtum po me 'bar drag po'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas phyag na rdo rje gtum po me 'bar drag po'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs pa'i phyag mtshan rnams 'phros nas khyed rang rnams kyi thugs ka'i hUM la thim pas thugs kyi byin rlabs zhugs pa'i mos pa mdzod /
oM badzra tsaN+Da mahA ro Sha Na tsit+ta a b+hi Shiny+tsa hUM /
zhes lan gsum /
de nas slob ma rnams lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od 'phros /
snod bcud la phog pas 'od du zhu /
khyed rang rnams phyag rdor du gsol ba la thim /
de'ang 'od du zhu thugs ga'i hUM la thim /
de'ang me dmigs par bsams la mnyam par zhog cig /
de dbang bzhi pa yin no / /
de ltar thugs kyi byin rlabs slob ma rnams kyi yid la zhugs pas thugs rdo rjer gyur pa'i mos pa mdzod byas la sngar ltar mchod pa bya'o / /
de ltar slob ma rnams kyi lus ngag yid gsum la phyag na rdo rje'i sku gsung thugs kyi dbang bskur bas nyon mongs pa lnga dag /
phung po lnga gnas bsgyur /
ye shes lnga thob pa'i bag chags rgyud la bzhag /
'phrin las bzhi'i sgo nas bskyed pa'i rim pa bsgom pa la dbang ngo /
zhes dag pa brjod /
mjug chog rnams spyi ltar bya'o / /
zhes dpal phyag na rdo rje gtum po mi 'bar drag po'i sgrub thabs dang rjes gnang bya tshul bklags chog nag 'gros su bkod pa gsang bdag dgyis pa'i mchod sprin dngos grub rab stsol zhes bya ba 'di'ang hur tsha pi lig thu chos rje rigs kyi tsha bo lha btsun ye shes nyi 'od kyis bskul ngor dus mtha'i dge sbyong ci bde ba ngag dbang blo bzang bstan pa'i rgyal mtshan dpal bzang pos bka' gdams pa rnams kyi bsti gnas dge 'phel dga' ldan chos mdzod gling gi bla brang nas gsar bsgrigs bgyis pa'o / /
