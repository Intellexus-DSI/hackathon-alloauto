@# / /
dpal phyag na rdo rje 'khor lo chen po'i smon lam shis brjod dang bcas pa bdud las rgyal ba'i bzhad sgra gsang pa'i gnad kun gsal bzhes bya ba bzhugs so / /
@## / /
na mo gu ru many+dzu g+ho Sha sh+tsa mA tA swar swa styai /
rgyal ba kun gyi gsang ba'i mdzod 'dzin cing / /
bdud snge ma lus 'joms mdzad gsang ba'i bdag /
'khor lo chen por mchod bstod bsgom bzlas mthus / /
phyi nang drag po'i bdud las rgyal bar shog /
legs tshogs rtsa ba dam pa'i mgon bsten nas / /
skyes bu gsum gyi lam gyis rgyud sbyangs te / /
dbang bzhis sgo gsum dri bkrus sku gsum gyi / /
sa bon legs thebs theg mchog snod gyur cig /
dngos grub rtsa ba dam tshig legs bsrungs te / /
mthun pa'i yul gnas bla ma 'khor chen bcas / /
phyogs bcu gang+gA'i klung gi tshogs zhing la / /
phyag mchod sogs kyis bsod nams tshogs sbyod shog /
yul dang yul can dbyer med stong nyid la / /
dmigs pa'i snang bral chos sku'i brgyal gyis / /
@# / /
ye shes tshogs rdzogs tha mal 'chi ba sbyangs / /
lam dus 'bras bu chos sku myur thob shog /
de las longs sku'i ngo bo hUM yig la / /
nga rgyal gsal snang man ngag bzhin byas pas / /
ma dang /
bar do sbyangs to phra ba'i sku / /
lam 'bras longs sku myur du 'grub gyur cig /
'+s+rung pa'i 'khor los bgegs pa zlog 'byung bzhi dang / /
ri rab gzhal yis khang rnams legs bsgom pas / /
tha mal 'byung bzhi sogs sbyangs lam 'bras kyi / /
dag pa'i gzhal yas rab 'byams la spyod shog /
de dbus tshangs dbang nyi ma'i gdan steng du / /
hUM rdor las bskyed sangs rgyas gos sngon po / /
zhal gsum phyag drug nga rgyal gsal snang gis / /
skye ba'i srid sbyangs sbul sku gnyis 'grub shog /
mkha' dang mkha' sbyor ji bzhin yab yum byung / /
snyoms 'jug thig le kha sbyor sbro bsdu yis / /
ma dag zhing sbyangs dag pa 'byams klas kyis / /
rten dang brten pa'i dkyil 'khor myur 'grub shog /
mchod bstod bsgom bzlas gnad du legs bsnun nas / /
gtor ma 'khrul 'khor sbyin sreg la sogs kyis / /
zhi rgyas dbang drag grub pa brgyad la sogs / /
rgyud rgyal dgongs pa ji bzhin 'grub par shog /
rim pa dang po'i sku gsum mngon gyur nas / /
gnang bzhi legs ldan gtum mo'i rnal 'byor gyis / /
las rlung zhugs gnas thim pa'i 'od gsal gyis / /
lhan skyes bde stong chos sku mkha' 'dra la / /
rtse gcig mnyam par 'jog pa nyid gyur cig /
de las longs skur langs pa'i rnal 'byor dang / /
rjes thab gang snang sangs rgyas gos sngon can / /
bco brgyad skur 'char lus la byin brlabs pas / /
gtum mo'i rnal 'byor mthar thug 'grub gyur cig /
chos 'khor ?hU nyi'i lam nas rlung sngags gnyis / /
dbyer med rngor bzlas bum can rnal 'byor gnyis / /
snying ka'i rtsa mdud legs grol stong pa gsum / /
skyed byed dag la stong pa mthar phyin shog /
zhing skyes lhan skyes sngags skyes pho nyang pa / /
'grogs bas sems dpen thugs kyi rdo rje yid / /
byin rlabs stong rtogs rnal 'byor mthar phyin nas / /
rdo rje'i sku yi dngos rgyu 'grub par shog /
lus ngag yid dang de kho na nyid kyis / /
byin rlabs rnal 'byod rnam bzhi ci rigs tsam / /
cho 'dir grub pa des kyang sku gsum gyis / /
bsre ba'i 'chi tshe yid la dga' bskyed shog /
'od gsal de las dwangs pa'i shel lta bu'i / /
dpal ldan 'khor lo chen po'i rdo rje'i sku / /
mtshan dpes rab @# / /
sbras bcu gnyis dpes mtshon pa'i / /
sna tshogs rdzogs pa'i rim bskyed gyur cig /
phyag rgya rjes gzhig phyi nang rnal 'byor gyis / /
mdag sku sbyangs bod gsal phyag rgya cher / /
mnyam bzhag de las chu las nya bzhin du / /
sku thugs dngos gcig zung 'jug thong bar shog /
zung 'jug slob pa'i sa bcu nyi 'od kyis / /
shes byar sgrib pa'i mun pa kun bcom ste / /
chos kun mkhyen pa'i snang ba ches 'bar pa'i / /
sku gsum gzhal yas mthong thos la spyod shog /
de ltar kha sbyor bdu na ldan rgyal ba'i sku / /
mngon du gyur te ma lus 'gro ba rnams / /
gang 'dul sprul pa'i gar gyis nyer khrid nas / /
sku gsum rin chen gling du myur phyin shog ! /
shes brjod ni /
ma lus phyogs kun til gyi gang bu bzhin / /
bar mtshams med par 'khrigs pa'i 'khor chen gyis / /
dkyil 'khor lha tshogs khyed la mngon phyogs te / /
bgegs 'joms me dbung klong na hUM phaT dang / /
a la la yi gad rgyangs cher sgrogs shing / /
gang+gA'i klung snyed phyogs bcu'i sangs rgyas kyi / /
'khor gyis rab bskor bkra shis char 'babs pas / /
deng 'dir skye dgu nyin mtshan bde legs mdzod / /
rdo rje 'chang dang rje btsun gsang ba'i bdag /
seng ge'i gdod can grub chen sa ba ri / /
je ba ri sogs rtsa brgyud bla ma dang / /
khyad par nyams khrid byin rlabs nye brgyud kyi / /
bla ma las kyi rdo rje rtsong kha pa / /
rgyal ba'i dbang po yab sras la sogs kyi / /
sku gsung thugs kyi 'phrin las dge mtshan gyis / /
khyed cag mi mthun bdud las legs rgyal nas / /
bde legs yar ngo'i zla ltar legs 'phel zhing / /
thub bstan phyogs bcur rgyas pa'i bkra shis shog /
gangagA'i klung gi bye ma snyed kyi phyogs bcu'i sangs rgyas thams cad 'dus pa'i bdag nyid sangs rgyas 'khor lo chen po la sogs pa'i yab dgu dang mdzes ldan ma la sogs pa'i yum dgu 'khor gangagA'i klung gi rgyal ba sras bcas la legs pa'i tshogs x /
phung nyon rnam dag dbus kyi khro bo lnga / /
khams lnga rnam dag ma ldan ma sogs lnga / /
tshad med 'phrin las bzhi bzhi rnam ngag pa'i / /
sgo skyod khro bo khro bo khro mo yab yum ste / /
bco brgyad 'khor lo chen po'i lha tshogs la| x |dpal 'khor lo chen po'i rtsa rgyud drag po gsum 'dzom dang /
bshad pa'i rgyud drag po gsum 'byed dang /
de dag gi don dbang bskur ba bzhi dang /
lam rim gnyis yan lag dang bcas pa'i lung rtogs kyi chos la x /
rgyal bkun gyi gsang pa'i mdzod 'dzin pa / /
'khor lo chen po'i rtsa rgyud bshad rgyud dang / /
dbang dang bskyed rim rdzogs ri ma yan lag bcas / /
lung dang rtogs pa'i 'khor lo rnam gnyis la /
x /
dpal gsang ba'i bdag po 'khor lo chen po'i dge 'dun dkon mchog gsang ba'i bdag po la sogs pa'i dbang phyug dang /
seng ge'i gdong can sogs mkha' 'gro'i tshogs dang drag po gsum la sogs pa'i 'jig rten pa'i tshogs te /
dpal 'khor lo chen po'i rgyud kyi phyogs gcig yan chad 'dzin pa x /
phyogs bcu'i gangagA'i klung gi bye steng kyi / /
steng 'og par na gnas pa'i rgyal sras dang / /
ye shes mkha' 'gro'i tshogs dang drag po gsum / /
la sogs rgyud 'di'i phyogs gcig yan chad tsam / /
'dzin pa rnams la legs tshogs ji mchis pa / /
phun @# / /
tshogs dpal la rol pa'i bkra shis shog /
dur khrod brgyad ldan sna tshogs rdo rjer gnas / /
mkha' ltar khyon yangs rin chen ba gam can / /
tshon brgyas rab spras nyi zla'i 'od stong 'phro / /
grangs med rgyan ldan ye shes gzhal yas khang / /
rten dang brten par bcas pa thams cad la / /
legs tshogs ji snyed mchis pa'i bkra shis des / /
khyed cag gang dang gang du gnas pa der / /
mi shis mtshan ma 'ga' yang mi 'byung zhing / /
zhing gi 'byor pa phul du phyin pa yis / /
bde legs rgyun mi 'chad pa'i bkra shis shog / / /
ces dpal gsang pa'i bdag po phyag na rdo rje 'khor lo chen po'i smon lam shis brjod dang bcas pa bdud las rgyal ba'i bzhad sgra gsang ba'i gnad kun gsal pa zhes bya ba 'di yang /
rang gis lha 'di'i dkyil 'khor sgrub 'jug sogs dang mngon rtogs kyi mjug du kha 'don ched du / /
lha 'di la dga' ba'i rnal 'byor pa 'jam dbyangs bzhad pa'i rdo rjes dpal ri po dge 'phel gyi ri rtse mkha' spyod gur khang du bris pa 'dis kyang lus can thams cad phyi nang gi drag po gsum las rgyal te sangs rgyas 'khor lo chen po'i go 'phang thob pa'i rgyur gyur cig / / /
mang+ga laM / / / / / /
