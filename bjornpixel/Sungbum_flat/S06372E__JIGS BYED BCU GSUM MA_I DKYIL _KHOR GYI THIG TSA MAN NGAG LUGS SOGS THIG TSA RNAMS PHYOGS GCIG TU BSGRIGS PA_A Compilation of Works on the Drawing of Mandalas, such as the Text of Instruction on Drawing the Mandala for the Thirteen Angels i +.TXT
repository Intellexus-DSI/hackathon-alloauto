@# / /
'jigs byed bcu gsum ma'i dkyil 'khor gyi thig rtsa man ngag lugs sogs thig rtsa rnams phyogs gcig tu bsgrigs pa bzhugs so / /
@## / /
na mo gu ru badzra b+hai ra wa'a ya /
bla ma 'jam dpal zhi khro la / /
sgo gsum dwang bas btud nas ni / /
'jigs mdad bcu gsum dkyil 'khor thig /
gdab tshul man ngag gsal... bar bya / /
thog mar dbus kyi lte ba nas / /
ji ltar rigs pa'i zlum thig bskor / /
de steng shar nub tshangs thig gdab / /
tshangs dang zlum thig 'phrad mtshams nas / /
nas tsam lhag pa'i zlum thig gnyis / /
shar... nub gnyis su rim bzhin bskor / /
de gnyis 'phrad mtshams bya rjes su / /
lho byang tshangs thig drang bor gdab / /
sngar bzhin lho byang zlum thig bskor / /
zlam thig bzhi bo 'phrad mtshams kyi / /
nya yi mgo dang mjug ma'i mthar / /
me rlung bden dbang zur thig gdab / /
phyogs bzhi'i zlum thig zur thig dang / /
'phrad pa'i mtshams su shar lho dang / /
nub byang rtsa thig gru bzhir gdab / /
de nang du yang tshangs thig nas / /
tshangs thig bar du gru @# / /
bzhir gdab / /
de 'jal tshad kyis zur thig phyir / /
bya rjes btsal par mda' yab thig /
rtsa thig mnga' thig bar phyed bshags / /
phyi ma phyed bshags phyeng bshags / /
nang ma dbus dor mtha' gnyis gdab / /
rtsa thig brgyad cha sgo tshad dang / /
sgo tshad sgo tshad dang / /
sgo tshang bzhi cha cha chung ste / /
rtsa ba'i phyi rol gcig dang gnyis / /
gcig gnyis gcig dang gcig gi mthar / /
thig drug zur nas ngos 'byung ste / /
rtsig pa 'dod snam pha gu dang / /
gser snam shar bu mda' yab yin / /
sngar gyi gru bzhi nang ma dang / /
zur thig 'phrad pa'i bya rjes steng / /
tshangs thig g.yas g.yon thig ring re / /
shar nub lho byang gnyis su gdag /
g.yas g.yon gnyis ka phyed mar bshags / /
nang ma phyed bshags phyi phyed bshags / /
phyi ma cha chung bzhi ru bgo /
de yang tshangs thig g.yas g.yon du / /
cha chung gnyis gnyis gzhan re re / /
bsdoms pa'i thig ni bcu bzhi 'byung / /
rtsig pa'i mtha' nas drug dang gnyis / /
gnyis dang gnyis nas gsum phyis pas / /
sgo khyud sgo 'gram sgo logs dang / /
sgo gdong rtsig rgyun tshegs med 'grub / /
khro khang sgo khang 'dod snam dang / /
ka... rgyan ka ba mun snam gyi / /
thig ro rnams kyang rim bzhin dbyi / /
rta babs mda' yab thig gi phyir / /
sgo tshad gsum tshad cha chung bzhir / /
bgos pas thig ni bcu gnyis te / /
cha chung gnyis pa gsum pa dang / /
bzhi pa'i... ...g.yas g.yon cha re spar / /
cha chung drug pa bdun pa dang / /
brgyad pa'i gung bshags thig re gdab / /
drug pa'i phyed ni lnga pa la / /
bsnan pa mun snam 'og ma'i dpangs / /
drug pa'i phyed dang bdun pa'i phyed / /
bsres pa wa raN+Da yi dpangs / /
bdun pa'i phyed ni brgyad pa la / /
bsnan pa mun snam gang ma'i dpangs / /
de phyir snam bu lnga pa dang / /
bdun pa'i dpangs su phyed gnyis re / /
gzhan dgu cha chung re re ste / /
gnyis mnyam dgu mnyam snam bu yin / /
g.yas g.yon snam bu'i sring kyi tshad / /
tshangs nas cha chung phyed drug mthar / /
gser snam cha chung phyed dang gsum / /
tshangs nas cha chung drug gi mthar / /
shar bu dang ni rin po che / /
gnyis ka cha chung gsum gsum mnyam / /
tshangs nas cha chung bzhi yi mthar / /
rta rmig cha chung lnga pa yin / /
tshangs nas de dang 'dra ba la / /
phye nas cha chung gnyis bskums te / /
ka ba'i zheng ...la cha chung gcig /
mun snam 'og la cha chung gnyis / /
steng rtser cha chung phyed dang gsum / /
tshangs nas cha chung gsum @# / /
gyi mthar / /
wa ra Na ni cha chung lnga / /
tshangs nas de dang 'dra ba la / /
phyi nas cha chung gnyis bskums te / /
ka pa mun 'og sngar bzhin la / /
steng rtse phan tshun sprad par bya / /
de steng cha chung bdun pa gsum / /
shar bu rin chen rta rmig ste / /
de steng cha chung lnga pa ni / /
mnga' yab snam bu bcu gcig pa'o / /
de'i phyir cha chung bzhi dang gnyis / /
gnyis dang bzhi dang bzhi yi mthar / /
zlum thig lnga ste lte ba 'dab / /
rdo r+wa me'i dur khrod yin / /
bcu gcig snam bu'i phyi ngos kyi / /
tshangs pa'i rtsa rtse'i g.yas g.yon du / /
cha chung gcig dang phyed dor bar / /
thig gdab brtse sbrel dbus r+wa'i thig /
tshangs dang mnga' thig 'phrad las phyir / /
cha chung bzhi dang bzhi gsum sar / /
g.yon bzung g.yas pa gser snam phyir| |btsugs te g.yas g.yon phyi r+wa bskor / /
g.yas pa ka ba'i nang rtser btsugs / /
g.yon pa snam bu bzhi ba'i dbus / /
bzung nas nang r+wa g.yas g.yon gnyis / /
phan tshun ldog ste bskor bar bya / /
rtsa thig nas ni cha chung gcig /
nang du dor bar zlum po'i thig /
de nas nang du cha chung gcig /
dor bar slar yang zlum po'i thig /
lte ba nas na phyogs bzhi ru / /
tshang+s...nas cha phran par tshangs thig ngos su byin pa'i sar /
thig steng nas cha chen gcig /
cha chung gcig gi gsum cha re / /
dor bar zlum po la reg thig /
gcig dang de yi phyi ngos su / /
cha chung re re dor bar na / /
thig gcig snga ma bzhin du ni / /
gdab bo le'u che dgu yi thig /
bgo tshe thig steng nas lta dang / /
gru bzhi mnyam pa man ngag yin / /
tshad tshe dkar kha 'khyog med dang /
thang lhong spangs pa man ngag yin / /
'debs tshe lhag bcas thig je drag /
je drag gdab pa man ngag yin / /
skor tshe dkyil nas 'chug med dang / /
thang sha gtsang ba man ngag yin / /
de ltar man ngag bdud rtsi'i rgyun / /
r+harma b+ha dra'i kha las skyugs / /
gus pas ro zhim myong rnams kyi / /
blo gros lus stobs rgyas gyur cig /
shu b+haM / /
' /
bde mchog dril bu lha lnga'i dkyil 'khor 'phrul thig bzhugs /
' / /
na maHshrI he ru kA la /
bla ma 'khor lo sdom pa la / /
sgo gsum dwang bas btud nas ni / /
bde mchog lha lnga'i dkyil... 'khor thig /
gdab tshul man ngag gsal bar bya / /
thog mar dbus kyi lte ba nas / /
phan tshun ldog ste bskor bar bya / /
dbus nas cha chung bzhi dang gcig /
brgyad dang gcig mthar zlum thig bzhi / /
padma'i lte ba ge ser dang / /
'dab ma mu khyud phyi thig yin / /
'dab ma'i thog steng tshangs nas tshangs / /
zur nas zur bar gru bzhir bcad / /
'phrad mtshams g.yas g.yon snol thig gdab / /
'dab ma'i rtse brgyad zlum skor bya / /
bgo tshe + rgyas gyur cig /
shu b+haM / /
' / /
gsang 'dus mi bskyod pa'i dkyil 'khor 'phrul thig bzhugs /
' /
na mo gu ru gu hya sa mA dzA ya /
bla ma mi bskyod rdo rje la / /
sgo gsum dang bas btud nas ni / /
gsang 'dus 'phags lugs dkyil 'khor thig /
gdab tshul man ngag gsal bar bya / /
thog mar dbus kyi lte ba nas / /
rtsig pa'i mtha' nas drug dang gnyis / /
bzhi dang gsum phyis sgo khyud dang / /
sgo 'gram sgo logs rtsig rgyun 'grub / /
khro khang sgo khang 'dod rnam dang / /
ka ba'i nang gi thig ro dbyi / /
rta babs mnga' yab thig gi phyir / /
@# / /
de'i phyir cha chung bzhi dang gnyis / /
gnyis dang bzhi mthar zlum thig re / /
bskor ba padma'i lte ba dang / /
'dab ma rdo ra me ri yin / /
bcu gcig snam bu'i phyi ngos kyi / /
btsugs te phyi r+wa g.yas g.yon bskor / /
g.yas pa rtsig pa'i nang rtser btsugs / /
g.yon pa snam bu bzhi pa'i dbus / /
phan tshun ldog ste bskor bar bya / /
tshangs las cha chung brgyad mthar dang / /
bdun pa'i mtha' ru zlum pa'i thig /
de nas yang dag drangs nas ni / /
phyogs gzhan thig gi mtshams song ba'i / /
thig gnyis rim bzhin tshangs pa'i phyir / /
cha chung gnyis gsum dor bar ro / /
phyi zlum thig las phyi ngos su / /
cha chung dor bar zlum po'i thig /
de nas cha chung gsum dor bar| |zur thig bar du gnas pa'i thig /
kun tu son pa'i tshangs thig dang / /
ri'u mig snam ba'i ri kha dbyi / /
bgo tshe thig steng nas lta dang / /
blo gros lus stobs rgyas gyur cig /
shu b+haM / /
' / /
kun rig gi thig rtsa bzhugs ' /
bla ma lha la gus btud nas / /
kun rig dkyil 'khor phyi ma ni / /
rdor me ri'i phyi nang gi / /
dur khrod 'khor yug brje ba las /
'dis yod med brje ba tsam ston gyi zheng tshad 'dra ba min no / / /
rdo rje 'jigs byed ji bzhin la / /
nang ma phyi ma'i rtsa thig nas / /
nang du sgo... tshad re dor nas / /
mnga' thig rtsa thig 'debs pa sogs / /
dkyil 'khor spyi dang 'dra ba la / /
sgo yi dbye tshul phyi nas drug /
gnyis gnyis gsum gsum phyis pas 'grub / /
nang thig nang ma'i rtsa thig nas / /
cha chung gcig gcig bzhi gcig gcig /
nang du dor nas zlum thig lnga / /
dbus nas phyogs bzhir phyed gsum gcig /
song bar zlum nang la reg thig /
brgyad gdab re mig dgu 'byung ste / /
'khor lo'i rtse bas ni bcu drug bya / /
zhes pa d+harma b+ha dras bris / /
' / /
na mo badzra b+hai ra wA ya /
bla ma lha la phyag byas te / /
lcags mkhar thig gi gdab tshul bri / /
bya rjes btsal nas btab pa yi / /
tshangs zur 'phrad pa'i lte ba nas / /
sor grangs bzhi brgyad bcu... gnyis dang / /
bcu drug so gnyis so bzhi dang / /
so brgyang song mthar zlum skor bdun / /
gsum brgyad bcu gnyis bcu drug rtsibs / /
chos 'byung rdo r+wa me ri ste / /
dang po lnga pa drug pa dang / /
bdun pa'i gnas su chos 'byung ni| |gru gsum rtse mo lhor bstan bya / /
gnyis pa'i dbang lho rlung shar srin / /
byang me nub dbang brgyad du btab / /
gsum pa'i tshangs nas dbus tshad kyis / /
bya rjes btsal nas chos 'byung bzhi / /
bzhi pa'i tshangs zur bar bgos nas| |rang nas drug bar bcu drug btab / /
lho phyogs bdun ba bzhi pa'i bar / /
bskor nas chos rgyal chos 'byung bya / /
'di yi rtse mo ston phyogs sogs / /
mthong brgyud phyag len bzhin du'o / /
'di ni d+harma b+ha dras bris / /
dge bas 'dud las rgyal gyur cig /
' /
na mo b+haT+Ta wA gin+d+ra badzrA ya / /
bla ma lha la gus btud nas / /
gshed skor las bzhi'i thab thig bshad / /
thog mar bya rjes man ngag ltar / /
btsal nas tshangs zur kun la gdab / /
@# / /
zhi bar dbus nas sor bcu gnyis / /
bzhi dang bzhi mthar zlum thig gsum / /
gnyis bsnan dbus tshad zur thig bzhir / /
rjes btsal thab stegs gru bzhir gdab / /
dbus nas sor grangs bzhi brgyad mthar / /
zlum thig padma'i lte 'dab ste / /
tshangs dang zur thig bar bgos nas / /
tshangs nas tshangs dang zur nas zur / /
gru bzhi gru bzhir bcad pa na / /
pad 'dab brgyad 'byung kun la 'gre / /
' / /
rgyas par dbus nas phyogs bzhi ru / /
sor grangs nyer bzhi brgyad brgyad sar / /
dbus tshad zur thig bzhi po la / /
rjes btsal gru bzhi gsum rim gdab / /
phyi mar bzhi bsnan dbus tshad kyis / /
zur bzhir rjes btsal stegs bu bya| |dbus nas sor grangs drug dang gsum / /
bcu gnyis gsum mthar zlum thig bzhi / /
'khor lo'i lte ba mu khyud rtsibs / /
mu khyud yin te rtsibs kyi sa'i / /
tshangs zur bar bgo zung re rtsibs / /
phyi nang zlum po'ang phyed du bgos / /
gsum cha'i mtha' nas phyi nang gi / /
zlum po'i bzhi cha'i bar 'gro'o / /
' / /
dbang la dbus nas shar phyogs su / /
sor grangs nyer bzhi brgyad brgyad sar / /
dbus tshad med bang zur thig la / /
bya rjes btsal la thig gsum gdab / /
dbus nas sor drug...gnyis gnyis sar / /
thig skud bzung nas phyogs gsum bskor / /
nub mthar bzhi bsnan dbus tshad kyis / /
rjes btsal stegs bu ngag las shes / /
dbus... nas sor brgyad bcu drug mthar / /
zlum thig padma'i lte 'dab mnyam / /
' / /
drag bor dbus nas lho byang du / /
sor grangs bcu gnyis drug drug sar / /
thig rtags re bya kho'i rtags nas / /
g.yas g.yon rjes btsal dbus len 'jal / /
byang gi rtags dang bya rjes rnams / /
sprad nas gru gsum gsum rim gdab / /
byang mthar phyed gnyis bsnan dbus tshad / /
rjes brtsal stegs bu gru bzhir gdab / /
dbus nas sor grangs bzhi gnyis mthar / /
zlum thig padma'i lte 'dab yin / /
bzhi gar grwa bzhir zla rdor dang / /
pad 'khor 'dab rtsibs brgyad pa ste / /
dbus dang kha khyer ri mo'i khyad / /
yab rje'i dngos grub rgya mtshor ltos / /
'di ni brgyud ldan mkhas gzhung don / /
bla ma'i drin las blos rtogs tshe / /
skal mnyam rnams la bsgrag pa'i phyir / /
dge slong d+harma b+ha dras bris / /
shu b+ha mastu sarba dza ga taM / /
' / /
yang rgyas pa'i thab thig lugs gcig la /
rgyas par byang bltas dbus nas phyir / /
khru gang sor brgyad song brgyad bzhi / /
dbus tshad zur bzhir bya rjes bya / /
gru bzhir gdab pa thab mur na / /
kha khyer stegs kyi rgya tshad do / /
thab dpangs khru gang kha khyer ni / /
de steng sor brgyad mtho bar bya / /
dbus nas sor bdun bcu bzhi dang / /
gsum nas zlum bskor 'khor lo yi / /
lte rtsibs mu khyud tshang yin no / /
rtsibs phyed zlum skor tshangs zur gyi / /
g.yas g.yon sor lngar mtshan ma bya / /
rtsibs brgyad rtsa rtse'i g.yas @# / /
g.yon gyi / /
phyed bcas sor gnyis nas bzung ste / /
sked kyi mtshan steng 'khyog thig dang / /
mdzes phyir de nang sor phyed gdab / /
'khor lo'i lte bar rin po che / /
sor drug rdo rjes mtshan pa dgod / /
kha khyer rin chen phreng bas bskor / /
swastaM| rgyal bstan yongs 'du rab rgyas pa'i / /
'gro kun rnam mkhyen 'bras bzang la / /
spyod phyir dge 'phel chos grwa nas / /
chos sbyin dal 'gro'i rgyun 'di spel / /
sarba dza ga taM / / /

