@# / /
blo sbyong snying po bsdus pa bzhugs so / / / /
rje rgyal ba'i dbang po blo bzang grags / /
rje'i srol 'dzin paN chen thams cad mkhyen / /
rje 'gro ba'i skyabs mchog pad dkar 'chang / /
rje rnam gsum dbyer med zhbs la 'dud / /
dus da nas byang chub snying po'i bar / /
tshe 'di phyi bar do gang du yang / /
skyabs re sa gzhan nam mchis pas / /
thugs brtse ba chen pos rjes su brung / /
tshe 'di yi na rga rgung pa dang / /
dus tha mar skyes chen 'deg pa'i tshe / /
lus gnad gcod sdug bsngal 'jigs pa dang / /
sems mi dge'i phyogs las bsrud du @# / /
gsol / /
lang bar do'i snang ba shar ba'i tshe / /
sems 'khrul ba'i dbang du ma song bar / /
rang bar dor gnas pa'i ngos zin nas / /
rtin skye gnas bzang por khring du gsol / /
tshe phyi mar dal 'byor rten bzang thob / /
grogs dge ba'i bshes kyis rjes su bzung / /
chos thos bsam sgom pa la brtson pas / /
dpal rdzogs byang sgrubs par byin gyis rlobs / /
da hril te dri la na sna bug gi /
rlung phar la 'gro tshe rang rgyud kyi / /
chos bde dge thams cad 'gro drug gi /
ma sems can kun la gtong ba dang / /
rlung nang du rgyu tshe 'gro kun gyi / /
sdig sdug bsngal thams cad rang la blangs / /
tshul de lta'i gtong len rnal 'byor gyis / /
sems byang chub mchog la gzhol bar bya / /
dus gnas skabs ji ltar gyur kyang rung / /
skyabs bla ma mchog gsum snying la bsam / /
thabs gtong len gnyis po nyams su blangs / /
chos 'di 'drar 'phrang pa skal ba bzang / /
don ji ltar bsam bzhin legs 'grub par / /
skyabs mchog gsum dam pas byin gyis rlobs / / / /
ces pa 'di yang gyin pa ngag dbang blo bzang chos ldan gyis bris pa dge legs 'phel / /
