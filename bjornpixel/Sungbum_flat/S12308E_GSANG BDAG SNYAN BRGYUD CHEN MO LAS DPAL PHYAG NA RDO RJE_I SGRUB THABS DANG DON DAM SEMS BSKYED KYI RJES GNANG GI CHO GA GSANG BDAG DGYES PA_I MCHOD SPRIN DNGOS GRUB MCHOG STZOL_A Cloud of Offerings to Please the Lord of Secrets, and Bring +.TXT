@# / /
gsang bdag snyan brgyud chen mo las dpal phyag na rdo rje'i sgrub thabs dang don dam sems bskyed kyi rjes gnang gi cho ga gsang bdag dgyes pa'i mchod sprin dngos grub mchog stsol zhes bya ba bzhugs so / /
@# / /
na mo gu ru badzra pA Na ye /
'dir gzhan phan byang chub kyi sems kyis 'gro ba thams cad la bu gcig pu ltar dgongs shing /
mthu stobs dang mkhyen pa'i yon tan dpag gis mi khang ba'i grub chen las kyi rdo rje /
ring mo zhig nas dpal gsang ba'i bdag por mngon par byang chub zin na'ang /
tha mal bshes gnyen gyi tshul bzung ba'i sku tshe de la dpal phyag na rdo rje'i sku'i snang ba nam 'dod du gzigs nas theg pa chen po'i chos bka' mtha' yas pa gsan pa las /
snyan brgyud glegs bam du bzhugs pa'i nang tshan bcom ldan 'das dpal gsang bdag phyag na rdo rje'i sgrub thabs nyams su len pa la /
rten gyi gang zag mtshan nyid dang ldan pas thog mar theg pa chen po'i gso sbyong blang zhing skyabs sems tshad med bzhi spyi ltar bsgom /
de nas rang nyid phyag na rdo rjer gsal ba'i snying gar raM las nyi ma'i dkyil 'khor gyi steng du hUM yig sngon po /
de las 'phros pa'i 'od zer gyis /
rang bzhin gyi gnas nas @# / /
bla ma dang dbyer ma mchis pa'i bcom ldan 'das dpal gsang ba'i bdag po'i lha tshogs la sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs /
oM gu ru badzra pA Ni sa pa ri wA ra ar+g+haM nas shap+ta'i bar gyis mchod /
gur nas byung ba'i rgyun bshags sngon du 'gro bas byang chub kyi sems bzungs la /
oM swa b+hA wa shud+d+ha sarba d+ha rma'aH swa b+hA shud d+ho nya haM /
chos thams cad rang bzhin gyis grub pas stong pa'i stong pa nyid du gyur /
stong pa'i ngang las b+h+ruM las gzhal yas khang gru bzhi sgo bzhi la sogs pa mtshan nyid thams cad yongs su rdzogs pa'i dbus su /
sna tshogs padma dang nyi ma'i dkyil 'khor gyi steng du rang nyid dpal phyag na rdo rje zhal gcig phyag gnyis pa g.yas gser gyi rdo rje rtse lnga pa thugs kar gtad de 'dzin pa /
g.yon dril bu dkur brten pa /
spyan gsum dang ldan zhing mche ba bzhi gtsigs pa /
dbu skra kham ser gyen du brdzes pa /
klu chen brgyad kyis brgyan cing /
dar sngon po'i stod g.yogs dang stag gi lpags pa'i sham thabs can /
zhabs g.yas bskum zhing g.yon rkyang gi stabs kyis bzhugs pa'i spyi bor oM /
mgrin par AH thugs kar hUM /
de las 'od 'phros /
rang dang 'dra ba'i ye shes pa dbang lha dang bcas pa spyan drangs /
dzaH hUM baM hoH sa gnyis su med par gyur /
dbang gi lhas dbang bskur mi bskyod pas dbu brgyan par gyur /
bdag bskyed kyi mchod pa /
a mr-i tas bsangs /
swa b+ha was sbyangs /
stong pa'i ngang las b+h+ruM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
snang gsal /
dri chab /
zhal zas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AH hUM nas shap+ta AH hUM gis byin gyis brlabs la /
oM gu ru badzra pA Ni ar+g+haM pra tI ts+tsha hUM swAhA /
nas shap+ta pra tI ts+tsha hUM swAhA /
zhes pa'i bar gyis mchod /
stobs po che la drag shul che / /
rig sngags rgyal po dge ba can / /
gdul dka' po dag 'dul ba po / /
rdo rje 'dzin la phyag 'tshal lo / /
zhes bstod /
rang gi snying gar nyi ma'i dkyil 'khor gyi steng du hUM yig gi mthar bzlas bya'i sngags kyis bskor ba las 'od zer 'phros /
phyogs bcu'i rgyal ba sras bcas mchod /
sku gsung thugs kyi byin brlabs 'od zer gyi rnam par bsdus nas rang la bstim pa'i mos pa dang bcas /
oM badzra tsaN+Dal mahA ro Sha Na hUM phaT /
ces ci 'grub bzlas pa'i mthar @# / /
yig brgya brjod de lhag chad kyi nyes pa gso /
mchod bstod mdor bsdus byas te /
ma 'byor pa dang sogs kyis nongs pa bzod par gsol la /
bdag bskyed kyi ye shes pa rang bzhin gyi gnas su gshegs /
rang dam tshig par gsal ba'i dpral bar oM /
mgrin par AH thugs kar hUM gis mtshan par gyur par bsams la /
dge ba 'di yis myur du bdag /
phyag na rdo rje 'grub gyur nas / /
'gro ba gcig kyang ma lus pa / /
de yis la 'god par shog /
ces sogs bsngo smon ci rigs brjod /
de nas grub chen las kyi rdo rje la gsang ba'i bdag pos dngos su stsal ba'i don dam sems bskyed kyi rjes gnang bya bar 'dod pas /
gnas yid du 'ong bar sa stegs gtsang ma dri bzang gi chus byugs shing padma 'dab brgyad bris pa'i steng du many+dzi btsugs pa'i khar 'bras la sogs pa'i tshom bu dbus su ser po /
shar du sngon po /
lhor ser po /
nub tu dkar po /
byang du ljang ser /
shar lhor dmar po /
lho nub tu sngon po /
nub byang du dkar po /
byang shar du ser po ste rang rang gi sku mdog dang mtshungs pa'i dbus mche ba /
gzhan rnams de las chung ba re bzhag /
de'i mdun du mdun bskyed kyi mchod pa tshom bu'i g.yas nas 'go brtsams te bshams pa dang /
dkar gtor zlum po pad 'dab can bzhi bsham /
de'i phyi ngos su rang gi g.yas nas 'go brtsams te bdag bskyed kyi mchod pa dang /
gzhan yang 'thor nas /
ting shag sogs legs par 'du byas nas /
bdag bskyed sngar ltar dang /
mdun bskyed sgrub pa la /
thog mar bsangs chu bsgrub tshul ni /
las bum gyi nang du nyi ma'i dkyil 'khor gyi dbus su hUM yig gi mthar bzlas bya'i sngags kyis bskor ba las 'od zer 'phros /
phyogs bcu'i rgyal ba sras bcas kyi mthu stobs nus pa thams cad sngags phreng 'od zer rab tu 'bar ba'i rnam par spyan drangs /
bum pa'i nang gi sngags phreng la thim /
de las bdud rtsi'i rgyun babs /
bum pa'i chu dang dbyer med du 'dres par bsams la /
a mr-i ta'i sngags mang du bzlas pa'i mthar /
bum pa'i nang gi hUM yig sngags phreng gdan dang bcas pa 'od du zhu nas bsangs chu dang dbyer med du 'dres par bsam de nas mdun gyi maN+Dal la dmigs te /
a mr-i tas bsangs /
swa b+ha was stong par sbyangs /
stong pa'i ngang las b+h+ruM las rin po che'i gzhal yas khang bsrung ba'i 'khor lo rdo rje'i r+wa ba me ri dang bcas pa'i dbus su paM las padma 'dab ma brgyad pa lte ba dang bcas par a las zla ba'i dkyil 'khor re /
dbus su hUM ser po las 'od zer 'phros /
don gnyis byas /
tshur 'dus hUM la thim pa yongs su gyur pa las /
bcom ldan 'das shAkya thub pa sku mdog gser btso ma lta bu zhal gcig phyag gnyis g.yas sa gnon g.yon mnyam bzhag mdzad pa /
zhabs rdo rje skyil krung gis bzhugs pa'i spyi bor rnam snang dkar po zhal gcig phyag gnyis mnyam par gzhag cing longs spyod rdzogs pa'i sku'i cha byad can /
'dab ma brgyad la nye sras brgyad chu las chu bur rdol ba'i tshul du byung ba ni /
shar du phyag na rdo rje sngon po g.yas rdo rje /
g.yon dril bu 'dzin pa /
lhor 'jam dbyangs ser po chos 'chad kyi phyag rgya'i g.yas ral gri /
g.yon ut+pa la'i steng du glegs bam bsnams pa /
nub tu spyan ras gzigs dkar po g.yas mchog sbyin /
g.yon thugs kar padma dkar po snyan gyi thad du 'dzin pa /
byang du sa snying ljang seng g.yas nor bu /
g.yon @# / /
mchog sbyin mdzad pa /
shar lhor byams pa dmar po g.yas klu shing /
g.yon skyabs sbyin mdzad pa /
lho nub tu nam snying sngon po g.yas zla ba /
g.yon mchog sbyin /
nub byang du sgrib sel dkar po g.yas nyi ma /
g.yon rdo rje khu tshur mdzad pa /
byang shar du kun bzang ser po g.yas rdo rje /
g.yon padma 'dzin pa /
thams cad kyang longs spyod rdzogs sku'i rnam pa can mtshan dpes spras shing rin po che'i rgyan thams cad kyis mdzes par byas pa /
dar sna tshogs kyis sku smad dkris pa shin tu bkra zhing gzi mdangs dang ldan par bsam /
rang gi thugs ka nas 'od zer 'phros /
mdun bskyed kyi gtso bo'i thugs kar phog pas thugs rgyud bskul bas gtso bo'i thugs ka nas 'od zer 'phros /
gzhal yas khang gtso 'khor dang bcas pa'i ye shes pa mdun gyi nam mkhar spyan drangs /
oM shAkya mu na ye sa pA ri wa ra ar+g+haM pra tI ts+tsha swAhA /
zhes sogs kyis mchod /
thabs mkhas thugs rje ma dang /
tshogs gnyis mthar gyin rnam snang nye ba'i sras / /
nam mkha'i snying po byams pa spyan ras gzigs / /
sa yi snying po kun bzang rdo rje 'dzin / /
'jam dbyangs sgrib sel rnams la phyag 'tshal lo / /
zhes bstod /
dzaHhUM baM hoH sa dam tshig pa dang gnyis su med par gyur /
de rnams kyi thugs kar zla ba'i dkyil 'khor gyi steng du hUM dkar po re la rang rang gi snying pos bskor ba /
gtso bo'i thugs kar oM mu ne mu ne mahA mu na ye hUM mahA pi ra swAhA /
zhes pas bskor bar bsams nas gtso 'khor tshang ma'i snying po gsham gsal ltar lan brgya rtsa sogs ci 'grub bzlas la yig brgya lan gsum brjod /
gtor ma ma bzhi'i dang po bsangs to /
'bru gsum gyis byin gyis rlabs nas /
mchod sbyin gyi gtor ma rgya chen po 'di rtsa ba dang brgyud par bcas pa'i bla ma dam pa rnams dang /
phyag na rdo rjes gtso byas pa'i yi dam lha tshogs rnams la 'bul lo / /
slob ma 'di rnams kyi lus dag yid gsum la byin gyis brlab tu gsol /
zhi rgyas dbang drag gi dngos grub ma lus pa stsal du gsol /
rkyen phyi nang gi bar chad thams cad zhi bar mdzad du gsol /
gnyis pa bsangs te /
'bru gsum gyis byin gyis rlabs la /
dpal phyag na rdo rje'i spyan sngar srog snying phul nas /
bstan pa bsrung bar dam bcas pa'i chos skyong ba'i bsrung ma rnams la 'bul lo / /
slob ma 'di rnams kyi mthun rkyen bsgrub pa dang /
rjes gnang zhu ba'i bar du gcod pa thams cad zhi bar byin gyis brlab tu gsol /
gsum pa bsangs te /
'bru gsum gyis byin gyis brlabs / /
yul lha gzhi bdag gi tshogs rnams la ster ba yin no / /
bdag cag chos sgrub pa rnams kyi 'gal rkyen spong ba dang /
mthun rkyen bsgrub pa'i 'phrin las mdzad du gsol /
bzhi pa yang snga ma bzhin du dmigs la /
gnod byed la sogs pa'i mgron tshogs su gyur pa la ster ba yin no / /
bdag cag chos sgrub pa la gnod pa ma byed /
bu lon lan chags sha khon thams cad 'khyer nas gnod pa'i sems dang gdug pa'i sems thams cad zhi bar gyur cig /
ces brjod /
slob ma rjes su 'dzin par gsol ba gdab /
de ltar sngon du bya ba'i rim pa legs par grub rjes /
slob ma rnams khrus byas mdun du 'khod /
rang phyag na rdo rjer gsal ba'i thugs ka'i hUM las 'od zer 'phros /
nye ba'i sras brgyad kyi rjes gnang byed pa la bar du gcod pa'i gnod @# / /
byed thams cad bkug par gyur /
a kA ros gtor ma sbyin la /
khro bo'i tshogs thams cad kyis gnod byed rnams mtha'i lcags ri'i pha rol du bskrad par gyur /
sum b+ha /
ni sum b+ha sogs brjod cing rol mo dkrol /
khro bo rnams slar 'dus ngo bo khro bo la rnam pa mtshon cha'i 'khor lo me ris bskor bar gyur /
oM badzra rak+Sha rak+ShaHhUM /
rnam pa thams cad du 'gro ba rnams bgegs dang bral bar gyur /
ces brjod cing bsam /
de nas slob ma sdom pa gsum ldan rnams smon pa dang 'jug pa'i sems bskyed cing tshad med bzhi bsgom /
yig drug brgya rtsa sogs 'don du 'jug nas dbang bskur ba la /
slob mas bla ma la gsol ba 'debs pa /
bla mas lha la gsol ba 'debs shing byin rlabs zhu ba /
dngos gzhi spyan drangs te bstim pa /
dmigs pa'i spro bsdu byed pa dang bcas yod pa las dang po gsol ba 'debs pa la /
maN+Dal phul nas gsol ba 'debs pa 'di'i rjes zlos mdzod /
bla ma rdo rje 'dzin ba dgongs su gsol /
bdag nyid gcig pu sdug bsngal dang bral zhing bde ba dang ldan pa'i don du dkyil 'khor du zhugs pa ma lags kyi /
sems can thams cad 'khor ba sdug bsngal gyi rgya mtsho las bsgral ba'i phyir /
dkyil 'khor du 'jug pa lags pas bla mas rjes su gnang ba mdzad du gsol /
lan gsum /
de rjes bla mas rigs kyi pu khyod rnams kyis kun rdzob dang don dam pa'i byang chub kyi sems bsgom nus sam /
zhes dri /
slob mas nus lags so /
zhes lan gdab /
gnyis pa bla mas lha la gsol ba 'debs shing byin rlabs zhu ba ni /
gang gis 'khor ba'i nyes pa ni / /
dran pa tsam gyis 'joms mdzad cing / /
bla med byang chub thob mdzad pa'i / /
bla ma'i zhabs la phyag 'tshal lo / /
sangs rgyas gtso la phyag 'tshal lo / /
skyob pa chos la phyag 'tshal lo / /
dge 'dun che la phyag 'tshal lo / /
gsum la rtag tu gus phyag 'tshal / /
'jam dbyangs phyag na rdo rje spyan ras gzigs / /
sa yi snying po sgrib pa rnam par sel / /
nam mkha'i snying po byams pa kun tu bzang / /
nye ba'i sras chen brgyad la phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stong bar du legs bzhugs nas / /
'gro la chos kyi 'khor lo bskor ba dang / /
bdag gzhan dge rnams byang chub chen por bsngo /
zhes yan lag bdun pa phul /
gsum pa dngos gzhi spyan drangs te bstim pa la /
bla mas lha la gsol ba gdab pa ni /
bla ma rdo rje 'dzin pa la sogs pa phyogs bcu dus gsum na bzhugs pa'i rtsa ba dang brgyud par bcas pa'i bla ma thams cad bdag la dgongs su gsol /
sangs rgyas shAkya thub pas gtsos pa'i nye ba'i sras brgyad la sogs pa'i yi dam dkyil 'khor gyi lha tshogs thams cad bdag la dgongs su gsol /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
bdag nyid gcig pu sdug bsngal dang bral zhing bde ba 'dod pa'i slad du dkyil 'khor du zhugs pa ma lags kyi /
sems can thams cad sdug bsngal dang bral zhing bde ba dang ldan pa'i don du zhugs pa lags pas bla ma rnams kyis byin @# / /
gyis brlab tu gsol /
ston pa shAkya thub pas gtsos pa'i nye ba'i sras brgyad la sogs pa'i yi dam dkyil 'khor gyi lha tshogs rnams kyis byin gyis brlab tu gsol /
sangs rgyas dang byang chub sems dpa' thams cad kyis byin gyis brlab tu gsol /
zhes gsol ba btab pas de rnams kyi thugs ka nas 'od zer 'phros pa'i sna la mchod pa'i lha mo lag na mchod rdzas sna tshogs thogs pa dpag tu med pa spros te /
sangs rgyas dang byang chub sems dpa' bsam gyis mi khyab pa la mchod pa phul bas de rnams kyi thugs rgyud bskul te mdun gyi nam mkhar byon /
dkyil 'khor gyi lha la thim par gyur /
ces brjod cing bsgom /
bzhi pa dmigs pa'i spro bsdu byed pa la /
bla ma la gsol ba 'debs pa 'di'i rjes zlos mdzod /
bla ma rdo rje 'dzin pa la sogs pa phyogs bcu na bzhugs pa'i sangs rgyas dang byang chub sems dpa' rnams dang /
ston pa shAkya thub pas gtso mdzad pa'i nye ba'i sras brgyad yi dam dkyil 'khor gyi lha tshogs kyis bdag gi lus rdo rjer byin gyis brlab tu gsol /
tshe rabs thams cad du lus kyi bya ba mi dge ba thams cad bzlog tu gsol /
bdag gi ngag rdo rjer byin gyis brlab tu gsol /
tshe rabs thams cad du ngag gi bya ba mi dge ba thams cad bzlog tu gsol /
bdag gi yid rdo rjer byin gyis brlab tu gsol /
tshe rabs thams cad du yid kyi bya ba mi dge ba thams cad bzlog tu gsol /
lus ngag yid gsum la dge ba'i tshogs rgya chen po bskyed du gsol /
byang chub sems dpa' phyag na rdo rjes /
bdag cag sems can thams cad kyi mi mthun pa'i rkyen phyi'i bar du gcod pa bgegs rigs stong phrag brgyad cu /
nang gi bar du gcod pa nad rigs bzhi brgya rtsa bzhi /
ting nge 'dzin la bar du gcod pa nyon mongs pa brgyad khri bzhi stong gi gnod pa thams cad zhi bar byin gyis brlab tu gsol /
rtogs pa khyad par can rgyud la skye bar + me long lta bu'i ye shes rgyud la skye bar + byang chub sems dpa' 'jam dbyangs kyis /
bdag cag sems can thams cad kyi ma rig pa'i mun pa sel bar byin gyis brlab tu gsol /
shes bya thams cad la blo gros kyi snang ba phyogs med du rgyas par + mnyam pa nyid kyi ye shes rang rgyud la skye bar + byang chub sems dpa' spyan ras gzigs kyis /
bdag cag sems can thams cad kyi snying rje'i gegs su gyur pa'i zhe sdang zhi bar byin gyis brlab tu gsol /
bdag gzhan mnyam brje byang chub kyi sems rgyud la skye bar + so sor rtog pa'i ye shes rang rgyud la skye bar + byang chub sems dpa' sa'i snying pos /
bdag cag sems can thams cad kyi phrag dog gi sdig pa byang zhing dag par byin gyis brlab tu gsol /
chos kyi mdzod chen po thob par + bya ba bsgrub pa'i ye shes rgyud la skye bar + byang chub sems dpa' mgon po byams pas /
bdag cag sems can thams cad kyi sra zhing 'thas pa'i gti mug gi sdig sgrib thams cad dag par byin gyis brlab tu gsol /
sems can thams cad bde ba dang ldan par 'dod pa'i byams pa tshad med pa skye bar + chos kyi dbyings kyi ye shes rgyud @# / /
la skye bar + byang chub sems dpa' nam mkha'i snying pos /
bdag cag sems can thams cad kyi tshe rabs thams cad du dngos po dang mtshan mar 'dzin pa thams cad bzlog par byin gyis brlab tu gsol /
chos thams cad kyi gnas lugs stong nyid rtogs par + zhi gnas dang lhag mthong gi ting nge 'dzin rgyud la 'char bar + byang chub sems dpa' sgrib pa rnam par sel bas /
bdag cag sems can thams cad kyi ma rig pa'i 'khrul snang sel bar byin gyis brlab tu gsol /
ye shes kyi snang ba chen po gsal bar + rtogs pa khyad par can rgyud la skye bar + byang chub sems dpa' kun tu bzang pos /
bdag cag sems can thams cad kyi rnam par shes pa'i rtog pa 'gags par byin gyis brlab tu gsol /
rang la yod pa'i ye shes rtogs par + ye shes lnga ldan gyi snang ba rgyas par + de ltar gsol ba btab pas /
gtso bo shAkya thub pa khyed rang rnams kyi spyi bor thim /
phung po lnga rnam par dag /
sa snying mig la thim /
mig gi rnam shes rnam par dag /
phyag na rdo rje rna ba la thim /
rna ba'i rnam shes rnam par dag /
nam mkha'i snying po sna la thim /
sna'i rnam shes rnam par dag /
spyan ras gzigs mgon lce la thim /
lce'i rnam shes rnam par dag /
sgrib pa rnam sel lus la thim /
lus kyi rnam shes rnam par dag /
kun tu bzang po yid la thim /
yid kyi rnam shes rnam par dag /
byams mgon nyon yid la thim /
nyon mongs pa can gyi yid rnam par dag /
'jam pa'i dbyangs kun gzhi la thim /
kun gzhi'i rnam shes rnam par dag /
de ltar phung po lnga tshogs brgyad kyi shes pa dang bcas pa rnam par dag ste /
ston pa shAkya thub pa nye ba'i sras brgyad dang bcas pa'i ngo bor gyur pa'i mos pa mdzod byas la ar+g+haM sogs kyis mchod nas /
yon tan rin chen mang po'i tshogs mnga' zhing / /
mtshan rab ye shes yongs su dag pa'i sku / /
gser gyi mdog can lha dang mis mchod pa / /
bcom ldan lha yi lha la phyag 'tshal lo / /
tshogs gnyis mthar phyin rnam snang nye ba'i sras / /
nam mkha'i snying po byams pa spyan ras gzigs / /
sa yi snying po kun bzang rdo rje 'dzin / /
'jam dbyangs sgrib sel rnams la phyag 'tshal lo / /
zhes bstod /
des sku'i rjes gnang grub /
de nas gsung gi rjes gnang zhu ba'i don du gsol ba 'debs pa 'di'i rjes zlos mdzod /
mnga' bdag bdag la dgongs su gsol /
mnga' bdag chen po bdag la stsal du gsol /
bdag la byin gyis brlab tu gsol /
lan gsum /
bla mas lha la gsol ba 'debs pa ni /
bla ma rdo rje 'dzin pa la sogs pa phyogs bcu'i sangs rgyas byang sems shAkya thub pas gtsos pa'i byang chub sems dpa' nye ba'i sras brgyad dang bcas pa bdag la dgongs su gsol /
bla ma yi dam dkyil 'khor gyi lha tshogs khyed rnams kyis slob ma 'di rnams la gsang sngags kyis ngag rdo rjer byin gyis brlab tu gsol /
sems can thams cad la phan pa dang bde ba'i slad du mgag nus mthu dang ldan par byin gyis brlab tu gsol /
lan dgu sogs brjod /
gsung @# / /
gi dngos grub dam pa stsal du gsol /
zhes pa yang brjod /
de nas rang skad cig gis shAkya thub par bsgoms pa'i thugs kar hUM ser po'i mthar mu ne'i sngags kyis bskor bar bsam /
bla ma'i phreng ba slob ma'i lag tu gtad de /
bla ma'i thugs ka'i sngags zhal nas thon /
slob ma rnams kyi khar zhugs /
snying ga'i hUM la bskor nas lte ba nas bla ma'i lte bar zhugs /
thugs ka'i hUM la bskor nas slar bla ma'i zhal nas thon /
slob ma'i snying gar zhugs pas 'gal med ltar 'khor bar dmigs nas bla ma'i phreng ba nas bzung ste 'di'i rjes zlos mdzod byas la /
oM mu ne mu ne mahA mu ne ye hUM mahA bi ra swAhA /
brgya rtsa bzlas pa'i mthar /
bla mas bdag gi slob ma 'di rnams kyis gtso byas pa'i sems can thams cad kyi ngag gi sdig sgrib ma lus pa dag par byin gyis brlab tu gsol /
ces brjod /
de bzhin du nye ba'i sras brgyad po re re la'ang dmigs pa cung zad kha bsgyur nas phyag na rdo rje'i snying po bzla ba ni /
oM ku ru b+han+d+ha ha swAhA /
'jam dpal gyi oM shrI aM ta g+hA swAhA /
spyan ras gzigs kyi oM hrIH hUM padma paM ya swAhA /
sa snying gi oM k+ShiM ti ha ra dza swAhA /
byams pa'i oM mai ha ra swAhA /
nam snying gi oM g+haM ga na gar+b+ha ya swAhA /
sgrib sel gyi oM na swa raM b+ha swAhA /
kun bzang gi oM swa hi dza ya swAhA /
zhes snying po brgya rtsa re'i rjes zlos bya /
des gtso bor ngag gi sgrib pa dag cing tshogs brgyad kyi shes pa gnas bsgyur nas 'tshang rgya bar 'gyur ro / /
zhes brjod /
des gsung gi rjes gnang grub /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma rdo rje 'dzin pa chen po dgongs su gsol /
bdag nyid gcig pu sdug bsngal dang bral zhing bde ba dang ldan pa'i phyir dkyil 'khor du zhugs pa ma lags kyi /
sems can thams cad bde ba dang ldan zhing sdug bsngal dang bral ba'i don du thugs kyi rjes su gnang ba stsal du gsol /
lan gsum /
bla mas lha la gsol ba gdab pa ni /
bla ma rdo rje 'dzin pa chen po dang /
bcom ldan 'das shAkya thub pas gtso byas pa'i nye ba'i sras brgyad dang bcas pa bdag la dgongs su gsol /
slob ma 'di rnams bdag nyid gcig pu sdug bsngal dang bral zhing bde ba dang ldan pa'i phyir dkyil 'khor du zhugs pa ma lags kyi /
sems can thams cad bde ba dang ldan zhing sdug bsngal dang bral ba'i don du zhugs pa lags pas /
slob ma 'di rnams kyi rgyud la zhi gnas dang lhag mthong zung du 'brel ba'i ting nge 'dzin khyad par can rgyud la skye bar byin gyis brlab tu gsol /
chos thams cad kyi gnas lugs phyin ci ma log pa rgyud la skye bar byin + stong nyid snying rje'i snying po can rgyud la skye bar + yid rdo rjer byin gyis brlab tu gsol /
lan gsum /
de ltar gsol ba btab pas /
rang shAkya thub par bsgoms pa'i thugs ka'i hUM las 'od zer mtha' yas pa 'phros te bskal ba bzang po'i sangs rgyas stong rtsa gnyis /
'das pa'i sangs rgyas snyan pa chen po la sogs pa dang /
slad kyis 'byon pa'i bskal ba skar ma lta bu'i sangs rgyas rnams mdun gyi nam mkhar spyan drangs te ar+g+haM sogs kyis mchod /
sgrib gnyis @# / /
bag chags ma lus rab spangs shing / /
rnam dag ye shes kun nas rab rgyas pa / /
'das dang ma byon da lta rab bzhugs pa'i / /
phyogs bcu'i rgyal ba rnams la phyag 'tshal lo / /
dus gsum gyi sangs rgyas sprul pa'i sku'i lha tshogs rnams kyis slob ma 'di rnams kyi lus ngag yid gsum rdo rjer byin gyis brlab tu gsol /
ces lan gsum brjod /
de ltar gsol ba btab pas /
dus gsum gyi sangs rgyas de dag gcig la gcig thim /
de yang sangs rgyas shAkya thub par thim /
de nyid dzaH hUM baM hoH sa slob ma rnams la bstim pas slob ma rnams sprul pa'i sku myur du thob nas 'gro ba sems can thams cad kyi don dpag tu med pa byed par gyur cig /
yang rang sangs rgyas shAkya thub par gsal ba'i thugs ka'i hUM las 'od zer 'phros /
shar phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
phyag na rdo rje la thim /
de slob ma rnams la thim pas slob ma 'di rnams shar phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
ces brjod /
de bzhin du rang shAkya thub par gsal ba'i thugs ka nas 'od zer 'phros /
lho phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
'jam dbyangs la thim /
de slob ma rnams la thim pas slob ma 'di rnams lho phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
rang shAkya thub par gsal ba'i thugs ka nas 'od zer 'phros /
nub phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
spyan ras gzigs la thim /
de slob ma rnams la thim pas slob ma 'di rnams nub phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
rang shAkya thub par gsal ba'i thugs ka nas 'od zer 'phros /
byang phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
sa snying la thim /
de slob ma rnams la thim pas slob ma 'di rnams byang phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
rang shAkya thub par gsal ba'i thugs ka nas 'od zer 'phros /
shar lho phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
byams pa la thim /
de slob ma rnams la thim pas slob ma 'di rnams shar lho phyogs kyi 'jig rten gyi khams kyi 'gro ba sems cad thams cad kyi don dpag tu med pa byed par gyur cig /
rang shAkya thub par gsal ba'i thugs ka nas 'od zer 'phros /
lho nub phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
nam snying la thim /
de slob ma rnams la thim pas slob ma 'di rnams lho nub phyogs kyi 'jig rten gyi khams kyi 'gro ba sems cad thams cad kyi don dpag tu med pa byed par gyur cig /
@# / /
rang shAkya thub par gsal ba'i thugs ka nas 'od zer 'phros /
nub byang phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
sgrib sel la thim /
de slob ma rnams la thim pas slob ma 'di rnams nub byang phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
rang shAkya thub par gsal ba'i thugs ka nas 'od zer 'phros /
byang shar phyogs kyi 'jig rten gyi khams kyi sangs rgyas byang chub sems dpa' thams cad spyan drangs /
kun tu bzang po la thim /
de slob ma rnams la thim pas slob ma 'di rnams byang shar phyogs kyi 'jig rten gyi khams kyi 'gro ba sems can thams cad kyi don dpag tu med pa byed par gyur cig /
ces brjod /
de nas bla ma shAkya thub par gsal ba slob ma rnams kyi spyi bor byon nas thim pas slob ma rnams shAkya thub pa'i sku snang la rang bzhin med pa zhig tu gyur te /
de yang 'od du zhu ba me long la ha btab pa bzhin yal ba'i mos pa mdzod /
ces brjod la /
dngos po thams cad dang bral zhing / /
phung po khams dang skye mched dang / /
bzung dang 'dzin pa rnam par spangs / /
chos bdag med pa mnyam nyid pa /
ces pa'i don bshad de /
de'i don la ma yengs par mnyam par 'jog tu bcug /
des thugs kyi rjes gnang grub pas rdzogs rim bsgom pa la dbang ngo / /
zhes brjod /
de dag gis khyed rang rnams grub chen las kyi rdo rje la gsang ba'i bdag pos dngos su stsal ba'i don dam sems bskyed kyi rjes gnang thob pa yin pas rang gzhan gyi don rgya chen po mdzad snyam pas 'di'i rjes zlos mdzad /
gtso bos ji ltar sogs dang /
maN+Dal phul /
bdag nyid bran 'bul sogs spyi ltar bya'o /
mjug chog la /
mchod bstod /
yig brgya /
bzod gsol /
bsngo smon /
shis brjod rnams dkyus ltar bya'o / /
zhes dpal phyag na rdo rje'i sgrub thabs dang /
don dam sems bskyed kyi rjes gnang bya tshul bklag chog nag 'gros su bkod pa gsang bdag dgyes pa'i mchod sprin dngos grub mchog stsol zhes bya ba 'di ni or to su dal da bes ze'i shog /
bkra shis theg chen chos gling gi khrib bstan pa'i gsal byed zhabs drung rnam rgyal bstan 'dzin nyi mas nan tan du bskul ngor /
dus mtha'i dge sbyor ci bde ba ngag dbang blo bzang bstan pa'i rgyal mtshan dpal bzang pos /
bka' gdams pa rnams kyi bsti gnas /
dge 'phel dga' ldan chos mdzod gling gi bla brang bkra shis bsam gtan pho brang du gsar bsgrigs bgyis pa'o / /
