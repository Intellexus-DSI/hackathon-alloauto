@# / /
byang chub sems dpa'i spyod pa la 'jug pa'i bshad khrid kyis bcad bzhugs so / /
@## / /
na mo gu ru /
'dir byang chub sems dpa'i spyod pa la 'jug pa'i gzhung 'di 'chad pa la gnyis /
spyi'i don dang /
gzhung gi don no / /
dang po la gsum /
bam po le'u sh+lau ka gsum gyi grangs /
le'u rnams kyi 'brel bsgrig tshul /
gzhung don lam gyi rim par bsgrig tshul lo / /
gnyis pa gzhung gi don 'chad pa la gsum /
gzhung gi sngon 'gro /
gzhung dngos kyi don mjug gi don bshad pa'o /
dang po la gnyis /
mtshan gyi don /
'gyur gyi phyag go /
dang po ni /
rgya gar skad du sogs /
gnyis pa ni /
sangs rgyas dang sogs /
gnyis pa gzhung dngos kyi don la gnyis /
theg pa chen po'i lam gyi rim pa bshad pa la 'jug pa'i bya ba /
lam gyi rim pa bshad pa dngos so / /
dang po la gsum /
mchod brjod dang /
bshad par dam bca' ba /
khengs skyung zhing rtsom par spro ba'i rgyu mtshan no / /
dang po ni /
bde gshegs chos kyi sogs te /
de la don gsum /
dgos don dang /
bsdus don dang /
tshig don no / /
gnyis pa ni /
bde gshegs sras kyi @# / /
sogs te /
de la bzhi /
brjod bya ngos bzung ba dang /
rang bzo'i nyes pa spang ba dang /
zlos pa spang ba dang /
dgos sogs bzhi ngos bzung ba'o / /
gsum pa khengs skyung zhing rtsom par spro ba'i rgyu mtshan la gsum /
khengs skyungs te gzhan don du gtso bor ma mdzad pa dang /
bstan bcos rtsom par spro ba'i rgyu mtshan dang /
skal pa mnyam pa gzhan gyi'ang don du 'gyur bar bstan pa'o / /
dang po ni /
sngon chad mi byung sogs /
gnyis pa ni /
rang gi yid la sogs /
gsum pa ni /
bdag dang skal ba sogs /
gnyis pa lam gyi rim pa bshad pa dngos la gnyis /
dal 'byor gyi rten la snying po blang ba'i phyir bskul ba dang /
snying po ji ltar len pa'i tshul bshad pa'o / /
dang po ni /
dal 'byor 'di ni sogs /
gnyis pa snying po ji ltar len pa'i tshul bshad pa la gnyis /
spyi'i rnam gzhag dang /
so so'i don bshad pa'o / /
gnyis pa la gnyis /
byang chub kyi sems sgom pa'i phan yon bsam pa dang /
sems gnyis bskyed nas spyod pa la slob pa'i tshul lo / /
dang po la gnyis /
le'u'i gzhung bshad pa dang /
le'u'i mtshan no / /
dang po la gnyis /
sdig pa spong zhing dge ba sgrub rigs par gdams pa dang /
byang chub kyi sems phan yon rgyas par bsam pa'o / /
dang po ni /
ji ltar mtshan mo sogs /
gnyis pa la bzhi /
byang chub kyi sems kyi phan yon bshad pa dang /
byang chub kyi sems ngos bzung pa dang /
de la phan yon de dag 'byung ba'i rgyu mtshan dang /
byang chub kyi sems sgom pa'i gang zag la bstod pa'o / /
dang po la gsum /
sdig pa mtha' dag 'doms shing dge ba mtha' dag bsgrub nus pa dang /
ming dang don khyad par can thob pa dang /
phan yon dpes bshad pa'o / /
dang po la gsum /
sdig pa chen po 'joms pa dang /
bde ba mchog bsgrub nus pa dang /
ji ltar 'dod pa'i don bsgrub nus pa'o / /
dang po ni /
sdig ba stobs chen sogs /
gnyis pa ni /
bskal pa du mar sogs /
gsum pa ni /
srid pa'i sdug bsngal sogs /
gnyis pa ming don khyad par can thob pa ni /
byang chub sems skyes sogs /
gsum pa phan yon dpes bshad pa la drug /
dman pa mchog tu bsgyur pa'i dpe /
rnyed dka' zhing rin thang che pa'i dpe /
'bras bu mi zad cing 'phel pa'i dpe /
'jigs pa chen po las skyob nus pa'i dpe /
sdig pa tshegs med par 'joms pa'i dpe /
phan yon mdo las bstan pa'i tshul lo / /
dang po ni /
gser 'gyur rtsi yi sogs /
gnyis pa ni /
'gro ba'i ded dpon sogs /
gsum pa ni /
dge ba gzhan kun sogs /
bzhi pa ni /
sdig pa shin tu sogs /
lnga pa ni /
des ni dus mthi'i sogs /
@# / /
drug pa ni /
de yi phan yon sogs /
gnyis pa byang chub kyi sems kyi ngo bo ngos bzung ba la gsum /
ngo po'i dbye ba dang /
dbye ba dpes bshad pa dang /
smon 'jug gnyis kyi phan yon gyi khyad par bshad pa'o / /
dang po ni /
byang chub sems de sogs /
gnyis pa ni /
'gro bar 'dod dang sogs /
gsum pa la gnyis /
smon sems kyi phan yon dang /
'jug sems kyi phan yon no /
dang po ni /
byang chub smon pa'i sogs /
gnyis pa ni /
gang nas bzung ste sogs /
gsum pa de la phan yon de dag 'byung ba'i rgyu mtshan la gnyis /
lung dgod pa dang /
rigs pas bsgrub pa'o / /
dang po ni /
'di ni 'thad pa sogs /
gnyis pa la gnyis /
smon sems las phan yon thob pa'i 'thad pa dang /
'jug sems las thob pa'i 'thad pa'o / /
dang po la bzhi /
dge bsgrub pa'i byed las mtha' yas pas phan yon che ba dang /
de bas lhag pa'i phan sems gzhan med pa dang /
sems can rnams la de 'dra pa'i phan sems rang don du yang ma skyes pa dang /
mjug bsdus te bsngags pa'o / /
dang po ni /
sems can rnams kyi sogs /
gnyis pa ni /
pha'am yang na sogs /
gsum pa ni /
sems can de dag sogs /
bzhi pa ni /
gzhan dag rang gi sogs /
gnyis pa la gsum /
dngos dang /
de'i 'thad pa dang /
dogs pa bsal pa'o / /
dang po ni /
'gro ba kun gyi sogs /
gnyis pa ni /
phan par bsams pa sogs /
gsum pa ni /
sdug bsngal 'dor 'dod sogs /
bzhi ba byang chub kyi sems sgom pa'i gang zag la bstod pa la gsum /
ma bcol yang snying rje chen pos drangs nas grogs mdzad pas bsngags bar 'os pa dang /
phan bcung zad bsgrub pa la bstod par 'os na phan bde mtha' dag bsgrub pa la ches bsngags par 'os pa dang /
zhing mchog tu gyur pas bsngags par 'os pa'o / /
dang po ni /
phan btags lan ldon sogs /
gnyis pa ni /
'gro ba nyung zad sogs /
gsum pa la gsum /
byang chub sems dpa' la cung zad tsam yang smad par mi rigs pa'i rgyu mtshan dang /
dad pa bsgom par rigs pa'i rgyu mtshan dang /
des na phyag 'tshal zhing skyabs su 'gro bar 'os pa'o / /
dang po ni /
gang zhig de 'dra'i sogs /
gnyis pa ni /
'on te gang zhig sogs /
gsum pa ni /
rgyal sras rnams la sogs /
gnyis ba le'u'i mtshan ni /
byang chub sems dpa'i sogs /
'dis 'og ma rnams la 'gro /
! le'u gnyis pa ni /
gnyis pa byang chub kyi sems gnyis bskyed nas spyod pa la slob pa'i tshul la gnyis /
byang chub kyi sems gzung pa dang /
spyod pa pha rol tu phyin pa la slob pa'i tshul lo / /
dang po la gnyis /
sbyor pa'i yan lag phyag dang mchod pa dang skyabs 'gro sngon du btang ste stobs bzhi tshang ba'i sgo nas 'gal rkyen sdig pa bshags pa dang /
dge ba la rjes su yi rang ba sogs mthun rkyen tshogs gsog ba sngon du btang ste sems gzung ba dngos so / /
dang po la gnyis /
le'u'i gzhung bshad pa dang /
le'u'i mchin no / /
dang po la bzhi /
mchod pa dang /
phyag dang /
skyabs 'gro dang /
sdig pa bshags pa'o / /
dang po la gnyis /
mchod pa phul pa'i dgos pa dang /
mchod pa dngos so / /
@# / /
dang po ni /
rin chen sems de sogs /
gnyis pa la gsum /
bdag pos ma bzung ba'i rdzas kyi mchod pa dang /
rang gi lus dbul ba dang /
blos sprul pa'i mchod pa'o / /
dang po la gsum /
mchod pa'i rdzas dang /
ji ltar dbul ba'i tshul dang /
bdag pos ma bzung ba'i rdzas 'bul ba'i rgyu mtshan no / /
dang po ni /
me tog 'bras bu sogs /
gnyis pa ni /
nam mkha' rab 'byams sogs /
gsum pa ni /
bdag ni bsod nams sogs /
gnyis ba rang gi lus dbul ba ni /
rgyal dang de sras sogs /
gsum pa blos sprul pa'i mchod pa la gnyis /
bla na yod pa'i mchod pa /
bla na med pa'i mchod pa'o / /
dang po la bcu gnyis /
khrus dang /
na bza' /
rgyan| byug pa /
me tog /
spos| zhal zas /
snang gsal /
gzhal med khang dbul ba dang /
gdugs dang /
rol mo dang /
mchod pa'i rnam pa rgyun mi 'chad par byin gyis brlab pa'o / /
dang po la gsum /
khrus khang bskyed pa /
khrus gsol ba'i tshul /
sku dbyi ba'o / /
dang po ni /
khrus kyi khang pa sogs /
gnyis pa ni /
de bzhin gshegs dang sogs /
gsum pa ni /
de dag sku la sogs /
gnyis pa na bza' dbul ba ni /
de nas de la sogs /
gsum pa ni /
rgyan mchog brgya phrag sogs /
bzhi pa ni /
stong gsum kun tu sogs /
lnga pa ni /
thub dbang mchod gnas sogs /
drug ba ni /
spos mchog yid 'phrog sogs /
bdun pa ni /
zhal zas bza' btung sogs /
brgyad pa ni /
gser gyi padma sogs /
dgu pa ni /
sa gzhi bstar ba sogs /
bcu pa ni /
rin chen gdugs mdzes sogs /
bcu gcig pa ni /
de las gzhan yang sogs /
bcu gnyis pa ni /
dam chos dkon mchog sogs /
gnyis pa bla na med pa'i mchod pa ni /
ji ltar 'jam dbyangs sogs /
gnyis pa phyag 'tshal ba la gnyis /
dag gis bstod pa brjod pa dang /
lus kyis 'dud pa'o / /
dang po ni /
yon tan rgya mtsho sogs /
gnyis pa la gsum /
dkon mchog gsum dang /
byang chub kyi sems skye ba'i gzhi sogs dang /
mkhan slob sogs la phyag 'tshal ba'o / /
dang po ni /
dus gsum gshegs pa'i sogs /
gnyis pa ni /
byang chub sems kyi sogs /
gsum pa ni /
mkhan po de bzhin sogs /
gsum pa skyabs su 'gro ba ni /
byang chub snying por sogs /
bzhi pa stobs bzhi tshang ba'i sgo nas sdig pa bshags pa la /
spyi'i rnam gzhag dang| so so'i don no / /
so so'i don la bzhi ste /
rnam par sun 'byin pa kun tu spyod pa'i stobs dang /
rten gyi stobs dang /
gnyen po kun tu spyod pa'i stobs dang /
nyes pa las slar ldog pa'i stobs so / /
dang po la bzhi ste /
sdig pa ji ltar byas pa'i tshul brtags te 'gyed pa bya ba dang /
sdig pa dang bcas bzhin du 'chi bas 'jigs nas 'gyod pa bsgom zhing skyabs su 'gro ba dang /
don med pa'i sdig pa byas pa'i tshul rgyas par bsams nas 'gyod pa bsgom pa dang /
sdig pas 'jigs pa'i tshul bsam pa'o / /
dang po la bzhi /
gang la sdig ba bshags pa'i yul la mkhyen par gsol ba dang /
dus dang rgyu dang rnam pa sogs kyi sgo nas sdig pa byas pa spyir bshags pa /
yul khyad par can la sdig pa stobs ldan byas pa bshags @# / /
pa| mi 'dod pa'i 'bras bu la bsams te 'gyod pas bshags pa'o / /
dang po ni /
phyogs rnams kun na sogs /
gnyis pa ni /
thog ma med ldan sogs /
gsum pa ni /
bdag gis dkon mchog sogs /
bzhi pa ni /
nyes pa du ma'i sogs /
gnyis pa sdig pa dang bcas bzhin du 'chi bas 'jigs nas 'gyod pa bsgom zhing skyabs su 'gro ba ni /
bdag ni sdig ba sogs /
gsum pa don med par sdig pa byas tshul rgyas par bsams nas 'gyod pa la bzhi /
gnyen dang lus longs spyod sogs yid brtan mi rung bar ma shes pas de dag gi don du sdig pa byas pa 'gyod pa dang /
'chi ba'i tshe dran pa'i yul tsam du 'gyur ba'i dpe dang /
yid brtan mi rung ba da ltar yang mngon sum du grub pas de dag gi don du sdig pa byas pa 'gyod pa dang /
rang nyid nam 'chi nges pa med par ma rtogs pas sdig pa byas pa 'gyod pa'o / /
dang po ni /
thams cad bor te sogs /
gnyis pa ni /
rmi lam nyams su sogs /
gsum ba ni| re shig gson tshe sogs /
bzhi pa ni /
de ltar bdag ni sogs /
bzhi pa sdig pas 'jigs pa'i tshul bsam pa la bzhi /
tshe la snon pa med cing 'brid byed bar mchad du yod pas nges par 'chi zhing sdig pa dang bcas bzhin du 'chi bas 'jigs pa dang /
sdig pa ma dag na tshe 'di nyid du yang sdug bsngal myong dgos pa dang /
'jigs pa chen po 'byung ba'i rgyu mtshan dang /
phyi mar sdug bsngal gyis gdung bar 'gyur ba'i tshul lo / /
dang po ni /
nyin mtshan sdod pa sogs /
gnyis pa la gsum /
sdig pa ma byang na srog 'chad pa'i sdug bsngal gnyen bshes sogs kyis skyob mi nus pa dang /
bsod nams ma byas pas 'jigs pa dang /
'gyod pas gdungs pa'o / /
dang po ni /
bdag ni mal na sogs /
gnyis pa ni /
de tshe bsod nams sogs /
gsum pa ni /
mgon po bag med sogs /
gsum pa 'jigs pa chen po 'byung ba'i rgyu mtshan ni /
skye bo yan lag sogs /
bzhi pa phyi mar sdug bsngal gyis gdung bar 'gyur ba'i tshul ni /
su zhig 'jigs chen sogs /
gnyis ba rten gyi stobs la gsum /
da lta nyid nas dkon mchog gsum gyi skyabs la brten pa dang /
smon lam gyi stobs can gyi rgyal ba'i sras la brten pa dang /
skyabs su song nas de dag gi bka' bzhin du bsgrub pa'o / /
dang po ni /
de bas rgyal ba sogs /
gnyis pa ni /
bdag ni 'jigs pas sogs /
gsum pa ni /
sngon chad khyed kyi sogs /
gsum pa gnyen po kun tu spyod pa'i stobs la gnyis /
sdig pa sbyong ba la 'bad par rigs pa'i rgyu mtshan dang /
myur du 'bad par rigs pa'o / /
dang po la gnyis /
nad kyi dpes sdig pa myur du sbyang dgos pa dang /
g.yang sa'i dpes sbyang dgos par bstan pa'o / /
dang po la gsum /
dpe don dgod pa dang /
dug gsum gyi nad nyes dmigs che zhing de 'joms pa'i sman dkon pa dang /
des na sman pa mchog ston pa'i gsung ltar sgrub rigs pa'o / /
dang po ni /
tha mal nad kyis sogs /
gnyis pa ni /
de gcig gis kyang sogs /
gsum pa ni /
de la sman pa sogs /
gnyis pa g.yang sa'i @# / /
dpes sbyang dgos par bstan pa ni /
g.yang sa tha mal sogs /
gnyis pa myur du 'bad rigs pa la gnyis /
de ring nyid nas sdig pa'i gnyen po bsten pa la 'bad par bya ba dang /
sdug bsngal gyis mi 'jigs ba la rgyu mtshan ci yang med pas lam bsgom pa la le lo bya bar mi rigs pa'o / /
dang po ni /
de ring kho na sogs /
gnyis pa ni /
bdag la mi 'jigs sogs /
bzhi pa nyes pa las slar ldog pa'i stobs la gsum /
sdig pa la 'gyod pas phyin chad sdom pa dang /
sngar byas bshags pa dang /
mkhyen par gsol nas nyes pa las ldog par dam bca' ba'o / /
dang po la gnyis /
don med pa'i sdig pa spang ba dang /
nyin mtshan kun tu sdig pa las thar ba'i thabs la 'bad pa'o / /
dang po la gnyis /
longs spyod la yid brtan mi rung bas chags par mi rigs pa dang /
gnyen sogs la chags par mi rigs pa'o / /
dang po ni /
sngon chad myong ste sogs /
gnyis pa ni /
gson tshe 'di dang sogs /
gnyis pa nyin mtshan kun tu sdig pa las thar ba'i thabs la 'bad pa ni /
mi dge ba las sogs /
gnyis pa sdig pa sngar byas bshags pa la gnyis /
bshags bya'i dngos po dang /
bshags pa'i tshul lo / /
dang po ni /
bdag ni mi shes sogs /
gnyis pa ni| mgon po'i spyan sngar sogs /
gsum pa mkhyen par gsol nas nyes pa las ldog par dam bca' ba ni /
'dren pa rnams kyis sogs /
! le'u gsum pa ni /
gnyis pa dge ba la rjes su yi rang ba sogs mthun rkyen tshogs gsog pa sngon du btang ste byang chub kyi sems gzung ba dngos la gnyis /
le'u'i gzhung bshad pa dang /
le'u'i mtshan no / /
dang po la gsum /
sbyor ba dang /
dngos gzhi dang /
mjug gi bya ba'o / /
dang po la lnga /
dge ba la rjes su yi rang ba dang /
chos kyi 'khor lo bskor bar bskul ba dang /
mya ngan las mi 'da' bar gsol ba gdab pa dang /
dge ba bsngo pa dang /
sbyin pa'i phar phyin nyams su len pa'i yan lag sngon du lus longs spyod dge rtsa gtong ba'i sems pa sbyang ba'o / /
dang po la gsum /
mngon mtho rgyu 'bras kyi dge ba la rjes su yid rang ba dang /
thar pa tsam gyi rgyu 'bras kyi dge ba la rjes su yi rang ba dang /
bla na med pa'i byang chub kyi rgyu 'bras la yi rang ba'o / /
dang po ni /
sems can kun gyi sogs /
gnyis pa ni /
byang chub rgyur gyur sogs /
gsum pa ni /
skyob pa rnams kyi sogs /
gnyis pa chos 'khor bskor bar bskul ba ni /
phyogs rnams kun gyi sogs /
gsum pa mya ngan las mi 'da' bar gsol ba gdab pa ni /
rgyal ba mya ngan sogs /
bzhi pa dge ba bslo ba la bzhi /
spyir bsngo ba dang /
nad pa'i don du bsngo ba dang /
bkres skom sel ba'i don du bsngo ba dang /
'dod dgu 'byung ba'i rgyur bsngo ba'o / /
dang po ni /
de ltar 'di dag sogs /
gnyis pa ni /
'gro ba nad pa sogs /
gsum pa ni /
jas dang skom gyi sogs /
bzhi pa ni /
sems can phongs shing sogs /
lnga pa sbyin pa'i phar phyin nyams su len pa'i yan lag sngon du lus longs spyod dge rtsa gtong ba'i sems pa sbyang ba la gsum /
lus longs spyod dge rtsa gtong ba'i bsam pa sbyang ba @# / /
dang| dge ba chud mi za ba'i rgyu ru smon pa dang /
longs spyod pa'i rgyu ru smon pa'o / /
dang po la gsum /
gtong ba'i tshul dang /
nges par btang rigs pa'i rgyu mtshan dang /
btang nas ji ltar sgrub pa'i tshul lo| |dang po ni /
lus dang de bzhin sogs /
gnyis pa la gnyis /
thams cad la chags pa spangs shing btang bas myang 'das thob pa dang /
sems can sbyin pa'i zhing mchog yin pas de la gtong rigs pa'o / /
dang po ni /
thams cad btang bas sogs /
gnyis pa ni /
thams cad gtong bar sogs /
gsum pa btang nas ji ltar sgrub pa'i tshul la gsum /
deng phyin chad rang gi lus la rang dbang yod pa'i blo dor ba dang /
de'i don rgyas par bshad pa dang /
rigs pa'i las la sbyar ba'o / /
dang po ni /
bdag gis lus can sogs /
gnyis pa ni /
bdag gi lus la sogs /
gsum pa ni /
de la gnod par sogs /
gnyis pa dge ba chud mi za ba'i rgyur bsngo pa la gsum /
gzhan la phan pa 'ba' zhig gi rgyur smon pa dang /
bsam pa chud mi za ba'i rgyur smon pa dang /
sbyor ba chud mi za ba'i rgyur smon pa'o / /
dang po ni /
bdag la dmigs nas nam du yang / /
sogs /
gnyis pa ni /
bdag la dmigs nas gang dag gi /
sogs /
gsum pa ni /
gang dag bdag la sogs /
gsum pa longs spyod pa'i rgyu ru smon pa la gsum /
rang nyid gzhan gyi nyer mkho mtha' dag gi rgyur smon pa dang /
dus dang byed las rgya che bar smon pa dang /
yul dus chad pa med par smon pa'o / /
dang po ni /
bdag ni mgon med sogs /
gnyis pa ni /
sa sogs 'byung ba sogs /
gsum pa ni /
de bzhin nam mkha'i sogs /
gnyis pa dngos gzhi ni /
ji ltar sngon gyi sogs /
gsum pa mjug la gnyis rang dga' ba bsgom pa dang /
gzhan dga' ba bskyed du gzhug pa'o / /
dang po la gnyis /
rang gi don grub pa dang /
gzhan gyi don grub pa'o / /
dang po la gsum /
sems gzengs bstod de dga' ba bsgom pa dang /
sems de rnyed nas bag yod bsgom pa dang /
rnyed dka' ba'i sems rnyed bas dga' ba bsgom pa'o / /
dang po ni /
de ltar blo dang sogs /
gnyis pa ni /
da ni bdag gis sogs /
gsum pa ni /
long bas phyag dar sogs /
gnyis pa gzhan gyi don grub pa la gsum /
sems can gyi sdug bsngal sel nus pa dang /
de'i rgyu sgrib pa sel nus pa dang /
phan bde mtha' dag sgrub nus pa'o /
dang po la lnga /
'gro ba'i 'chi bdag 'joms pa dang /
dbul ba 'joms pa dang /
nad 'joms pa dang /
spyir srid pa'i sdug bsngal 'joms pa dang /
khyad par ngan 'gro'i sdug bsngal 'joms pa'o / /
dang po ni /
'gro ba'i 'chi bdag sogs /
gnyis pa ni /
'gro ba'i dbul ba sogs /
gsum pa ni /
'gro ba'i nad rab sogs /
bzhi pa ni /
srid lam 'khyar zhing sogs /
lnga pa ni /
'gro ba thams cad sogs /
gnyis pa de'i rgyu sgrib pa sel nus pa la gnyis /
nyon sgrib sel ba dang /
shes sgrib sel ba'o / /
dang po ni /
'gro ba'i nyon mongs sogs /
gnyis pa ni /
'gro ba'i mi shes sogs @# / /
gsum pa phan bde mtha' dag sgrub nus pa la gnyis /
phan pa mtha' dag sgrub pa dang /
bde ba mtha' dag sgrub pa'o / /
dang po ni /
dam chos 'o ma sogs /
gnyis pa ni /
'gro ba'i 'gron po sogs /
gnyis pa gzhan dga' ba bskyed du gzhug pa ni /
bdag gis de ring sogs /
! le'u bzhi pa ni /
gnyis pa spyod pa pha rol tu phyin pa la slob pa'i tshul la bzhi /
byang chub kyi sems spyod pa dang bcas pa mi nyams par byed pa'i yan lag bag yod sgom tshul dang /
tshul khrims la slob pa'i tshul dge ba'i chos kun dag par bsrung ba'i thabs dran pa dang shes bzhin skyong tshul gyis khyad par du byas nas bshad pa dang /
phar phyin lhag ma bzhi la slob tshul bshad pa dang /
lus longs spyod dge rtsa gzhan don du gtong ba'i sbyin pa la slob tshul bsngo ba'i yan lag gi sgo nas bshad pa'o / /
dang po la gnyis /
le'u'i gzhung bshad pa dang /
le'u'i mtshan no / /
dang po la gsum /
bag yod sgom tshul mdor bstan pa dang /
rgyas bar bshad pa dang /
don bsdu ba'o / /
dang po ni /
rgyal ba'i sras kyis sogs /
gnyis pa rgyas par bshad pa la gnyis /
byang chub kyi sems la bag yod bsgom pa dang /
bslab pa la bag yod bya ba'o / /
dang po la gnyis /
byang chub kyi sems dor du mi rung ba'i rgyu mtshan dang /
dor ba'i nyes dmigs so / /
dang po ni /
bab col brtsams pa sogs /
gnyis pa dor ba'i nyes dmigs la gsum /
ngan 'gror 'gro ba'i nyes dmigs dang /
gzhan don las nyams par 'gyur ba dang /
sa thob pa la thag bsrings par 'gyur ba'o / /
dang po la gsum /
ngan 'gror 'gro ba'i rgyu mtshan dang /
de la shes byed dgod pa dang /
'gal ba spang ba'o / /
dang po ni /
gal te de ltar sogs /
gnyis pa ni /
dngos po phal ba sogs /
gsum pa ni /
mi gang byang chub sogs /
gnyis pa gzhan don las nyams pa la gsum /
byang chub kyi sems nyams nas ltung ba lci ba dang bcas pas gzhan don nyams pa dang /
byang chub sems dpa' gzhan gyi dge ba la bar chad byas na yang de dang mtshungs shing ngan 'gror 'gro ba dang /
de dag gi rgyu mtshan no / /
dang po ni /
de ni byang chub sogs /
gnyis pa ni /
gang gzhan skad cig sogs /
gsum pa ni /
sems can gcig gi sogs /
gsum pa sa thob ba la thag bsrings par 'gyur ba ni /
de ltar ltung ba sogs /
gnyis pa bslab pa la bag yod bya ba la gsum /
nyes pa spang ba la bag bya ba dang /
dge ba bsgom pa la bag bya ba dang /
nyon mongs spong ba la bag bya ba'o / /
dang po la lnga /
sdig ltung ma spangs na ngan 'gror brgyud dgos pa dang /
sangs rgyas sras bcas kyis btang snyoms su mdzad pa dang /
dal 'byor rnyed dka' ba dang /
ngan 'gror skyes na dge ba sgrub pa'i skabs med pa dang /
dal 'byor rnyed dka' ba'i rgyu mtshan no / /
dang po ni /
de ltas ji ltar sogs /
gnyis pa ni /
sems can thams cad sogs /
gsum pa dal 'byor rnyed dka' ba la gnyis /
byang chub kyi sems nyams na rkyen 'khor lo bzhi dang ldan pa'i dal 'byor thob dka' ba dang /
thob pa yang myur du 'jig pas 'bad par bya ba'o / /
dang po ni /
de bzhin gshegs pa sogs @# / /
gnyis pa ni /
nad med nyi ma sogs /
bzhi ba ngan 'gror skyes na dge ba sgrub pa'i skabs med pa la gsum /
ngan 'gror skyes na dge ba sgrub pa'i skabs med pa dang /
bde 'gro thob pa'i tshe ma 'bad na ngan 'gror blang dor la rmongs par 'gyur ba dang /
ngan 'gro las shin tu thar bar dka' ba'o / /
dang po ni /
bdag gi spyod pa sogs /
gnyis pa ni /
gang tshe dge spyad sogs /
gsum pa ni /
dge ba dag kyang sogs /
lnga pa dal 'byor rnyed dka' ba'i rgyu mtshan ni /
de nyid phyir na sogs /
gnyis pa dge ba bsgom pa la bag bya ba la gsum /
sngar bsags pa'i sdig pa mtha' yas bas de spong ba la 'bad par rigs pa dang /
ngan 'gror sdug bsngal lan cig myong ba tsam gyis de zad nas ngan 'gro las mi zad pa'i rgyu mtshan dang /
des na sdig pa'i gnyen po la 'bad par rigs pa'i rgyu mtshan no / /
dang po ni /
skad cig gcig byas sogs /
gnyis pa ni /
de tsam kho na sogs /
gsum pa la bzhi /
dal 'byor thob nas dge ba lam 'bad na rang gis rang bslus par 'gyur ba dang /
tshe 'dir sdug bsngal myong dgos pa dang /
phyi ma rang na 'gro'i sdug bsngal gyis gdung bar 'gyur ba dang /
des na sdig pa spong zhing dge ba la 'bad par rigs pa'i rgyu mtshan no / /
dang po ni| 'di 'dra'i dal ba sogs /
gnyis pa ni /
gal te bdag gis sogs /
gsum pa ni /
dmyal me bzod dkas sogs /
bzhi pa la gnyis /
dal 'byor chud gzhan nas slar yang dmyal bar khrid na sems med pa dang mtshungs pa dang /
rmongs pa'i rgyu bsam rigs pa'o / /
dang po ni /
shin tu rnyed dka' sogs /
gnyis pa ni /
cis rmongs bdag kyang sogs /
gsum pa nyon mongs spong ba la bag bya ba la gsum /
nyon mongs pa'i nyas dmigs bsam pa dang /
nyon mong spong ba'i dka' spyad la skyo bar mi rigs pa dang /
'bad pas spangs na spong nus pa nyid du spro ba bsgom pa'o / /
dang po la gsum /
nyon mongs kyis rang la gnod pa byed pa'i tshul bsam pa dang /
nyon mongs la bzod pa bsgom mi rigs pa dang /
de gzhom pa'i ched du blo'i stobs bskyed pa'o / /
dang po la bzhi /
rang dbang med par byed pa dang /
sdug bsngal dpag med la sbyor ba dang /
gnod pa byed pa'i dus mtha' yas pa dang /
nyon mongs kyi grogs byar mi rung ba'i rgyu mtshan no / /
dang po ni /
zhe sdang sred sogs sogs /
gnyis pa ni /
bdag gi sems la sogs /
gsum pa ni /
bdag gi nyon mongs sogs /
bzhi pa ni /
mthun par rim gro sogs /
gnyis pa nyon mongs la bzod pa bsgom mi rigs pa la gnyis /
sems la gnod pa byed pa dang /
lus la gnod pa byed par bsam pa'o / /
dang po ni /
de ltar yun ring sogs /
gnyis pa ni /
'khor ba'i btson ra sogs /
gsum pa de gzhom pa'i ched du blo'i stobs bskyed pa ni /
de ltar ji srid sogs /
gnyis pa nyon mongs spong ba'i dka' spyad la skyo mi rigs pa la gsum /
nyon mongs gzhom nus pa'i go bgo zhing de'i dka' spyad la skyo bar mi bya ba dang /
nyon mongs gzhom pa'i ched du brtson pa'i phan yon dang /
des na nyon mongs @# / /
gzhom pa'i sbyor ba la brtson par rigs pa'o / /
dang po ni /
rang bzhin 'chi bas sogs /
gnyis pa la gsum /
rang don phun tshogs kyi rgyu yin pas dka' spyad bzod rigs pa dang /
gzhan don phun tshogs kyi rgyu yin pas dka' spyad bzod rigs pa dang /
sngar dam bcas pa mthar phyin par byed dgos pa'i rgyu mtshan no / /
dang po ni /
don med dgra yis sogs /
gnyis pa ni /
nya pa gdol ba sogs /
gsum pa ni /
phyogs bcu nam mkha'i sogs /
gsum pa nyon mongs gzhom pa'i sbyor ba la brtson rigs pa la gnyis /
nyon mongs pa'i gnyen po la 'bad par bya ba dang /
dus nam yang nyon mongs pa'i dbang du mi 'gyur ba la 'bad par bya ba'o / /
dang po ni /
de ltas nyon mongs sogs /
gnyis pa ni /
bdag ni bsregs te sogs /
gsum pa 'bad pas spangs na spong nus pa nyid du spro ba bsgom pa la gsum /
rang rgyud kyi nyon mongs rtsa ba nas phyung na de gnas pa'i rten med pa dang /
rgyu phyin ci log las byung bas brtson pa bsten na spong nus pa dang /
rtsa ba nas phyung na de gnas pa'i rten gang na yang med cing spong rigs pa'o / /
dang po ni /
tha mal dgra bo sogs /
gnyis pa ni /
nyon mongs nyon mongs sogs /
gsum pa ni /
nyon mongs rnams ni sogs /
gsum pa don bsdu ba ni /
de ltar rnam bsams sogs /
! le'u lnga pa ni /
gnyis pa dge ba'i chos kun dag par bsrung ba'i thabs dran pa dang shes bzhin skyong tshul gyis khyad par du byas nas tshul khrims kyi phar phyin la slob pa'i tshul bshad pa la gnyis /
nyams su len tshul rgyas par bshad pa dang /
tshig tsam ma yin par don nyams su blangs dgos bas mjug bsdu pa'o / /
dang po la bzhi /
bslab pa bsrung ba'i thabs sems bsrung ba dang /
sems bsrung ba'i thabs dran pa shes bzhin bsrung pa dang /
dran pa shes bzhin gyis sems bsrung ba'i spyod pa la bslab pa'i tshul dang /
bslab pa phun sum tshogs pa'i yan lag go /
dang po la gsum /
sems bsrungs pas thams cad bsrung bar 'gyur ba dang /
de'i rgyu mtshan dang /
sems bsrung ba la 'bad pa'o / /
dang po ni /
bslab pa bsrung bar sogs /
gnyis pa de'i rgyu mtshan la gnyis /
nyes pa sems la rag las pa dang /
yon tan sems la rag las pa'o / /
dang po ni /
'di ltar 'jigs pa sogs /
gnyis pa yon tan sems la rag las pa la drug /
sbyin pa gtong ba'i sems dang /
tshul khrims spong ba'i sems dang /
bzod bzhi ba'i sems dang /
brtson 'grus spro ba'i sems dang /
bsam gtan ma g.yengs pa'i sems dang /
shes rab de nyid shas pa'i sems la zhes bar 'grub pa'o / /
dang po ni /
gal te 'gro ba sogs /
gnyis pa ni /
nya la sogs pa sogs /
gsum pa ni /
sems can mi bsrun sogs /
bzhi pa ni /
sems gsal gcig bskyed sogs /
lnga pa ni /
bzlas brjod dang ni sogs /
drug pa ni| gang gis chos kyi sogs /
gsum pa sems bsrung ba la 'bad pa ni /
de ltas bdag gi sogs /
gnyis pa sems bsrung ba'i thabs dran pa dang shes bzhin bsrung ba la gnyis /
mdor bstan pa dang /
rgyas par bshad pa'o / /
dang po ni /
@# / /
sems srung 'dod pa sogs /
gnyis pa rgyas par bshad pa la gnyis /
shes bzhin med pa'i nyes dmigs dang /
shes bzhin bsrung ba'i thabs su dran pa bsrung ba'o / /
dang po ni /
nad kyis dkrugs pa'i sogs /
gnyis pa ni /
de bas dran pa sogs /
gsum pa dran pa dang shes bzhin gyis sems bsrung ba'i spyod pa la slob pa'i tshul la gsum /
sdom pa'i tshul khrims la slob pa'i tshul dang /
dge ba chos sdud pa'i tshul khrims dang /
sems can don byed kyi tshul khrims la slob pa'i tshul lo / /
dang po la gnyis /
sgo gsum gyi kun spyod dag par bya ba dang /
nyams pa bsrung ba'o / /
dang po ni /
re shig dang por sogs /
gnyis pa ni /
bre mo'i gtam ni sogs /
gnyis pa dge ba chos sdud pa'i tshul khrims la bslab tshul la gnyis /
tshul khrims la mi slob pa'i rgyu lus la chags pa spang ba dang /
dge ba bsgrub pa la mkhas par bya ba'o / /
dang po ni /
bya rgod sha la sogs /
gnyis pa ni /
de ltar rang dbang sogs /
gsum pa sems can don byed kyi tshul khrims la bslab pa la gsum /
gzhan don lhur blang ba dang /
rang nyes pas ma gos par gzhan bsdu ba'i spyod pa la bslab pa dang /
gzhan gyi sems bsrung zhing nyes pas mi gos pa'i spyod pa la bslab pa'o / /
dang po ni /
de ltar rig byas sogs gnyis pa ni /
log par ltung dang sogs /
gsum pa ni /
so shing dang ni sogs /
bzhi pa bslab pa phun sum tshogs par byed pa'i thabs ni /
nyin dang mtshan mo sogs /
gnyis pa mjug bsdu ba ni /
lus dang sems kyi sogs /
! le'u drug pa ni /
gsum pa phar phyin lhag ma bzhi la slob pa'i tshul la bzhi /
bzod pa la slob tshul dang /
brtson 'grus la slob tshul dang /
bsam gtan la slob tshul dang /
shes rab la slob tshul lo / /
dang po la gnyis bzod pa bsgom pa lhur bya ba dang /
bzod pa sgrub pa'i thabs yid la bya ba'o / /
dang po la gnyis /
khong khro'i nyes dmigs dang /
bzod pa'i phan yon no / /
dang po ni /
bskal ba stong du sogs /
gnyis pa ni /
gang zhig bsgrims te sogs gnyis pa bzod pa sgrub pa'i thabs yid la bya ba la gnyis /
khong khro'i rgyu dgag bar bya ba dang /
bzod pa'i phan yon bsgom pa'o / /
dang po la gnyis /
rgyu'i ngo bo nyes dmigs bsams nas de ldog pa'i thabs la 'bad pa dngos dang /
khong khro skye ba'i rgyu zhib tu brtags nas spong ba la 'bad pa'o / /
dang po ni /
mi 'dod byas dang sogs /
gnyis pa la gsum /
khong khro skye ba'i yul gyi dbye ba spyir bstan pa dang /
mi 'dod pa byed pa la khro ba dgag pa dang /
'dod pa'i gegs byed pa la khro ba dgag pa'o / /
dang po ni /
bdag gam bdag gi sogs /
gnyis pa la gsum /
bdag la nyes pa byed pa la khro ba dgag pa dang /
bdag gi bshes la nyes pa byed pa la khro ba dgag pa dang /
dgra la legs pa byed pa la khro ba dgag pa'o / /
dang po la gnyis /
sdug bsngal bskyed pa la bzod par bya ba dang /
brnyas pa sogs byed pa la bzod par bya rigs pa'o / /
dang po la gsum /
sdug bsngal dang du len pa'i bzod pa dang /
chos la nges sems kyi bzod pa dang /
gnod byed la ji mi snyam pa'i bzod pa bsgom pa'o / /
dang po @# / /
ni| bde ba'i rgyu ni sogs /
gnyis pa la gnyis /
rgyas par bshad pa dang /
don bsdu ba'o / /
dang po la gsum /
khro ba dang khro ba can sogs rgyu la rag las pas rang dbang can ma yin pa dang /
rang dbang can gyi rgyu yod pa dgag pa dang /
khro ba ldog pa'i dgos pa'o / /
dang po ni /
mkhris pa la sogs sogs /
gnyis pa ni /
gtso bo zhes byar sogs /
gsum pa ni /
gang gis gang zhig sogs /
gnyis pa don bsdu ba ni /
de bas dgra'am sogs /
gsum pa gnod byed la ji mi snyam pa'i bzod pa bsgom pa la gsum /
snying rje'i thabs yid la byed pa dang /
khro ba'i rgyu dgag pa dang /
mi 'dod pa byung na rang gi nyes par bsam pa'o / /
dang po ni /
bag med pas ni sogs /
gnyis pa ni /
gal te gzhan la sogs /
gsum pa la gnyis /
dngos kyi don dang /
rtsod pa spang ba'o / /
dang po ni /
bdag gis sngon chad sogs /
gnyis pa ni /
gal te bdag la sogs /
gnyis pa brnyas pa sogs byed pa la bzod par bya rigs pa la bzhi /
brnyas smod sogs kyis rang gi lus la mi gnod pa dang /
khro ba dang 'brel ba'i gang zag la rang gis khro bar mi rigs pa dang /
rnyed pa'i bar chad byed pas khro bar mi rigs pa dang /
gzhan rang la ma dad par byed pas khro bar mi rigs pa'o / /
dang po ni /
yid ni lus can sogs /
gnyis pa ni /
gzhan dag bdag la sogs /
gsum pa ni /
rnyed pa'i bar chad sogs /
bzhi pa ni /
gal te sems can sogs /
gnyis pa bdag gi bshes la nyes pa byed pa la khro ba dgag pa la gnyis /
chos la nges sems kyi bzod pas dgag pa dang /
gnod byed la ji mi snyam pa'i bzod pas dgag pa'o / /
dang po ni /
sku gzugs mchod rten sogs /
gnyis pa la gnyis /
sems yod 'ba' zhig la khro bar mi rigs shing rang gi nyes par bsam pa dang /
bzod pa'i phan yon no / /
dang po ni /
lus can rnams la sogs /
gnyis pa ni /
dper na khyim tshig sogs /
gsum pa bdag gi dgra la legs pa byed pa la khro ba dgag pa la gsum /
dgra la bstod pa dang grags pa bsgrub pa la mi bzod pa spangs pa dang /
bde pa bsgrub pa la mi bzod pa spangs pa dang /
rnyed pa bsgrub pa la mi bzod pa spangs pa'o / /
dang po ni /
gzhan gyis yon tan sogs /
gnyis pa ni /
sems can thams cad sogs /
gsum pa ni /
'jig rten gsum mchod sogs /
gsum pa 'dod pa'i gags byed pa la khro ba dgag pa la gnyis /
dgra la gnod pa 'byung ba'i gegs byed pa la mi bzod pa dgag pa dang /
rang dang rang gi phyogs la phan pa'i gegs byed pa la mi bzod pa dgag pa'o / /
dang po ni /
gal te dgra zhig sogs /
gnyis pa la gnyis /
'jig rten pa'i chos kyi gegs byas pa la khro bar mi rigs pa dang /
bsod nams kyi gegs byas pa la khro bar mi rigs pa'o / /
dang po la gnyis /
rang la bstod pa dang grags pa'i gegs byas pa la khro bar mi rigs pa dang /
des phan 'dogs par bsam pa'o / /
dang po ni /
bstod dang grags pa'i sogs /
gnyis pa ni /
bstod sogs bdag ni sogs /
gnyis pa bsod nams kyi gegs byas pa la khro bar mi rigs pa la gnyis /
bsod nams kyi gegs byas pa la khro @# / /
bar mi rigs shing de'i gegs ma yin pa dang /
gus par bya ba'i yul du bsam pa'o / /
dang po ni /
'di ni bsod nams sogs /
gnyis pa la gnyis /
yon tan skyed byed yin pas gus par bya ba dang /
ston pa la dad pas gus par bya ba'o / /
dang po ni /
'jig rten na ni sogs /
gnyis pa ni /
gzhan yang g.yo med sogs /
gnyis pa bzod pa bsgom pa'i phan yon la gnyis /
phan yon mdor bstan te de nyid dpes bshad pa dang /
phan yon gyi rnam grangs bsdus te bstan pa'o / /
dang po ni /
'di nyid de bzhin sogs /
gnyis pa ni /
sems can mgu las sogs /
! le'u bdun pa ni /
gnyis pa brtson 'grus la bslab tshul la gnyis /
brtson 'grus pa tsam dgos par bskul ba dang /
brtson 'grus ji ltar rtsom pa'i tshul lo| |dang po ni /
de ltar bzod pas sogs /
gnyis pa la gnyis /
brtson 'grus kyi mi mthun phyogs spang ba dang /
gnyen po brtson 'grus kyi stobs spel ba'o / /
dang po la gnyis /
mi mthun phyogs ngos bzung ba dang /
de ji ltar spong ba'i tshul lo / /
dang po ni /
de yi mi mthun sogs /
gnyis pa la gsum /
snyom las kyi bde ba'i ro myang ba'i le lo spang ba dang /
bya ba ngan pa la zhen pa'i le lo spang ba dang /
dge ba la sgyid lug pa'i le lo spang ba'o / /
dang po ni /
snyom las bde ba'i sogs /
gnyis pa ni /
dga' ba'i rgyu ni sogs /
gsum pa ni /
sgyid lug med dang sogs /
gnyis pa brtson 'grus kyi stobs spel ba la gsum /
brtson 'grus kyi mthun rkyen stobs spel ba dang /
dran shes kyi spyod pa lhur len pa dang| spyod pa sgrub pa la bdag nyid dbang du bya ba'o / /
dang po la gnyis /
stobs bzhi ngos bzung ba'i sgo nas mdor bsan pa dang /
rgyas par bshad pa'o / /
dang po ni /
sems can don grub sogs /
gnyis pa la bzhi /
mos pa'i stobs dang /
brtan pa'i stobs dang /
dga' ba'i stobs dang /
dor ba'i stobs so / /
dang po ni /
bdag dang gzhan gyi sogs /
gnyis pa nga rgyal lam /
brtan pa'i stobs ni /
rdo rje rgyal mtshan sogs /
gsum pa dga' ba'i stobs ni /
rtsed mo'i bde 'gras sogs /
bzhi pa dor ba'i stobs ni /
stobs nyams pa dang sogs /
gnyis pa dran shes kyi spyod pa lhur len pa ni /
'thab rnying dgra dang sogs /
gsum pa spyod pa sgrub pa la bdag nyid dbang du bya ba ni /
ci nas las byed sogs /
! le'u brgyad pa ni /
gsum pa zhi gnas kyis bsdus pa'i bsam gtan la slob tshul la gsum /
bsam gtan bsgom dgos par gdams pa /
zhi gnas kyi mi mthun phyogs spang ba /
zhi gnas ji ltar bsgom pa'i tshul lo / /
dang po ni /
de ltar brtson 'grus sogs /
gnyis pa la gnyis /
lus dben pa'i thabs 'du 'dzi spang ba dang /
sems dben pa'i thabs phyin ci log gi rnam rtog spang ba'o / /
dang po la gnyis /
gnyen po ngos bzung nas de bskyed pa'i thabs dang /
g.yeng ba'i rgyu 'du 'dzi'i nyas dmigs bsams nas zhi gnas kyi rgyu dben pa bsten pa'i phan yon no / /
dang po ni /
chags pa'i phyir dang sogs /
gnyis pa ni /
sems can mos pa sogs /
gnyis pa sems dben pa'i thabs phyin ci log gi rnam rtog spang ba la gnyis /
'dod @# / /
pa la skyo ba bsgom pa dang /
dben pa la dga' ba bsgom pa'o / /
dang po ni /
bsam pa gzhan ni sogs /
gnyis pa ni /
de ltar 'dod la sogs /
gsum pa zhi gnas ji ltar bsgom pa'i tshul la gnyis /
bdag gzhan mnyam pa bsgom pa'i tshul dang /
bdag gzhan brje ba bsgom pa'i tshul lo / /
dang po la gnyis /
mdor bstan pa dang /
rgyas par bshad pa'o / /
dang po ni /
de la sogs pa'i sogs /
gnyis pa ni /
lag pa la sogs sogs /
gnyis pa bdag gzhan brje ba'i tshul la gnyis /
mdor bstan pa dang /
rgyas par bshad pa'o / /
dang po ni /
bdag nyid skyon bcas sogs /
gnyis pa la gsum /
bdag gzhan brje ba'i tshul bshad pa /
brjes nas bsam pas rjes su sgrub pa'i tshul dang /
sbyor bas rjes su sgrub pa'i tshul lo / /
dang po ni /
ji ltar bdag med sogs /
gnyis pa ni /
dman sogs bdag tu sogs /
gsum pa ni /
gzhan gyi rtog chen sogs /
! le'u dgu pa ni /
bzhi pa lhag mthong gi ngo bo shes rab la bslab tshul la gsum /
thar pa thob pa la stong nyid rtogs dgos par bstan pa dang /
stong nyid rtogs pa'i shes rab bskyed pa'i thabs bstan pa dang /
stong nyid rtogs pa'i shes rab skyed pa la 'bad par gdams pa'o / /
dang po ni /
yan lag 'di dag sogs /
gnyis pa la gsum /
bden pa gnyis kyi rnam gzhag dang /
thar pa thob pa la yang stong nyid rtogs dgos par sgrub pa dang /
stong nyid sgrub pa'i rigs pa rgyas par bshad pa'o / /
dang po la gnyis /
dngos dang /
stong nyid la dgos nus med pa'i rtsod pa spang ba'o / /
dang po ni /
kun rdzob dang ni sogs /
gnyis pa la gnyis /
dngos dang /
de la gnod pa spang ba'o / /
dang po ni /
gnyis ka yang ni sogs /
gnyis pa la gsum /
mdo sde pa sogs dngos smra ba spyir dgag pa dang /
sems tsam pa'i 'dod pa bye brag tu dgag pa dang /
stong nyid rtogs pa'i lam dbu ma pa la dgos nus med par thal ba spang ba'o / /
dang po ni /
gzugs sogs mngon sum sogs /
gnyis pa ni /
gal te 'khrul pa'ang sogs /
gsum pa ni /
sgyu ma lta bur sogs /
gnyis pa thar pa tsam thob pa la yang stong nyid rtogs dgos par sgrub pa la gnyis /
rtsod pa dgod pa dang /
lan no / /
dang po ni /
bden pa mthong bas sogs /
gnyis pa lan la gsum /
stong nyid rtogs pa'i shes rab dman pa'i myang 'das kyi lam du bsgrub pa dang /
mi gnas pa'i myang 'das kyi lam du bsgrub pa dang /
des na grol ba don gnyer gyis stong nyid sgo ma rigs par gdams pa'o / /
dang po ni /
gang phyir lung las sogs /
gnyis pa ni /
rmongs pas sdug bsngal sogs /
gsum pa ni /
de ltar stong pa sogs /
gsum pa stong nyid sgrub pa'i rigs pa rgyas par bshad pa la gnyis /
gang zag gi bdag med bsgrub pa'i rigs pa rgyas par bshad pa dang /
chos kyi bdag med bsgrub pa'i rigs pa rgyas par bshad pa'o / /
dang po la gsum /
gang zag gi bdag 'dzin lhan skyes kyi zhen yul dgag pa dang /
kun brtags kyi bdag dgag pa dang /
bkag pa la rtsod pa spong ba'o / /
dang po ni /
so dang @# / /
skra sen sogs /
gnyis pa la gnyis /
grangs can gyis bdag shes par 'dod pa dgag pa dang /
bye brag pas bdag bem por 'dod pa dgag pa'o / /
dang po ni /
gal te sgra yi sogs /
gnyis pa ni /
sems med pa yang sogs /
gsum pa de ltar bkag pa la rtsod pa spong ba ni /
gal te bdag ni sogs /
gnyis pa chos kyi bdag med rgyas par bshad pa la gsum /
dran pa nyer gzhag bzhi'i sgo nas chos kyi bdag med bshad pa dang /
bden gnyis mi 'thad pa'i rtsod pa spong ba dang /
bdag med sgrub byed kyi gtan tshigs dgod pa'o / /
dang po ni /
lus ni rkang pa sogs /
gnyis pa ni /
gal te de ltar sogs /
gsum pa la gsum /
rgyu la dpyod ba rdo rje gzegs ma'i gtan tshigs /
ngo bo la dpyod pa rten 'brel gyi gtan tshigs /
'bras bu la dpyod pa yod med skye 'gog gi gtan tshigs so / /
dang po ni /
re shig 'jig rten sogs /
gnyis pa ni /
rmongs pas bden par sogs /
gsum pa ni /
dngos po yod par sogs /
gsum pa des na stong nyid rtogs pa'i shes rab skyed pa la 'bad par gdams pa ni /
de ltar stong pa'i sogs /
! le'u bcu pa ni /
bzhi pa sbyin pa la slob tshul phun sum tshogs pa'i bstan bcos rdzogs par brtsams pa 'bras bu yod par bya ba'i phyir du dge ba bsngo ba'i yan lag gi sgo nas bshad pa la gsum /
mdor bstan pa dang /
rgyas par bshad pa dang /
bka' drin rjes su dran pas phyag 'tshal ba'o| |dang po ni /
bdag gis byang chub sogs /
gnyis pa la gsum /
gzhan gyi don du bsngo ba dang /
rang gi don du bsngo ba dang /
bstan pa rgyas pa'i don du bsngo ba'o / /
dang po la gnyis /
'jig rten pa'i don du bsngo ba dang /
'jig rten las 'das pa'i don du bsngo ba'o / /
dang po la gnyis /
nad pa sogs dang ngan 'gro'i don du bsngo ba dang /
bde 'gro dang sems can kun gyi don du bsngo ba bsdus te bstan pa'o / /
dang po ni /
phyogs rnams kun na sogs /
gnyis pa ni /
long ba rnams kyis sogs /
gnyis pa 'jig rten las 'das pa'i don du bsngo ba ni /
byang chub sems dpa' sogs /
gnyis pa rang gi don du bsngo ba ni /
bdag kyang 'jam dbyangs sogs /
gsum pa bstan pa rgyas pa'i don du bsngo ba ni /
'gro ba'i sdug bsngal sogs /
gsum pa bka' drin rjes su dran pa'i sgo nas phyag 'tshal ba ni /
gang gi drin gyis sogs /
gsum pa mjug gi don la gnyis /
bstan bcos 'di slob dpon gang gis mdzad pa dang /
lo paN gang gis bsgyur ba'o / /
dang po ni /
byang chub sems dpa'i sogs /
gnyis pa ni /
rgya gar gyi mkhan po sogs so / /
de ltar sems dpa' chen po zhi ba lha'i gzhung byang chub sems dpa'i spyod pa la 'jug pa'i sa bcad 'di bzhin /
mdo khams chab mdo dge ldan byams pa gling du 'di'i bshad khrid bgyid skabs pha bong kha'i sprul ming pas bsgrigs pa'o / / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / /
