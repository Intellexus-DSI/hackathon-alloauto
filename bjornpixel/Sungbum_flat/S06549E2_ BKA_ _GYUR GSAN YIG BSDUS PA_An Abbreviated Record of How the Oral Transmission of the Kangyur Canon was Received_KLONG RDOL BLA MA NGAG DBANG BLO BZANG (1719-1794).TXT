@# / /
wa bka' 'gyur gsan yig bsdus pa bzhugs so / / / /
@# / /
bdag cag gi ston pa mnyam med shAkya'i rgyal po'i bka' bod du 'gyur ba'i lung ni /
'dul ba lung sde bzhi /
lung gzhi la glegs bam bzhi /
pha yi lung rnam 'byed la glegs bam bzhi /
ma yi lung rnam 'byed la glegs bam gcig lung phran tshegs la glegs bam gnyis /
lung zhu ba'am gzhung bla ma la glegs bam gnyis /
khyon 'dul ba po ti bcu gsum /
yum 'bum pa'am stong phrag brgya pa glegs bam bcu gnyis /
yum bar ma nyi khri glegs bam bzhi /
khri brgyad stong pa glegs bam gsum /
shes rab khri pa glegs bam gcig brgyad stong pa glegs bam gcig sher phyin sna tshogs sdom pa glegs bam gcig 'di la khri sna tshogs kyang zer /
khyon sher phyogs skor po ti nyer gcig dkon mchog brtsegs pa 'dus pa bzhi bcu zhe dgu la glegs bam drug sangs rgyas phal po che glegs bam drug mdo sde bskal pa bzang pos thog drangs mdo sde sna tshogs gcig tu dril ba mdo mang du grags pa la po ti sum cu tham pa /
myang 'das glegs bam gnyis /
rgyud 'bum gsang sngags gsar ma glegs bam bcu dgu /
gsang sngags snga 'gyur dza wa zha gsum ste rgyud 'bum phyogs bsgril glegs bam nyer gnyis /
khyon bsdoms tshal pa bka' 'gyur glegs bam brgya tham pa'o / /
'di yi nang nas sgrol ma ral pa gyen brdzes kyi rgyud bu ston gyis r+wa sgreng rgya dpe las bsgyur ba po ti gcig dang /
rnying ma rgyud 'bum las lha mo me lce 'bar ba'i rgyud ma gtogs po ti gsum dang khyon po ti tshang ma bzhi yi lung mi bzhugs /
lung med pa phran tshegs ni du ma mchis so / /
glegs bam dgu bcu go drug gi lung thob pa'i brgyud pa ni /
par 'di rgyal ba lnga pa'i gsan yig dang /
paN chen blo bzang ye shes kyi gsan yig na bzhugs /
sprul sku 'jig rten dbang phyug khra tshang pa blo mchog rdo rje /
mgon po bsod nams mchog ldan /
rig 'dzin blo bzang padma 'phrin las /
chos blo bzang bstan 'dzin rgya mtsho /
kong po rin chen dam chos rgya mtsho /
rje ra kha brag bsod nams bzang po /
rje thabs mkhas rgya mtsho /
des bdag ngag dbang blo bzang la'o / /
zhes pa 'di yang klong rdol bla ma ngag dbang blo bzang gis bsgrigs pa'o / / / /
