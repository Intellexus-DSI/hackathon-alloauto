! / /
'jam mgon tsong kha pa chen pos gong ma ta ming rgyal por stsal ba'i chab shog bzhugs so / /
! / /
oM bde legs su gyur cig /
rlabs po che'i bsod nams kyi mthu la brten nas sa chen po rgya mtsho'i mthar thug par tshul bzhin skyong ba'i mi'i dbang po chen po'i spyan sngar /
nub phyogs gangs can gyi khrod yul dbus kyi cha na gnas pa'i shAkya'i dge slong blo bzang grags pa'i dpal gyis zhu ba /
chos kyi rgyal po chen po'i bsod nams ri rab lhun po ltar 'phang mtho zhing bka' 'bangs rnams kyi bde skyid lha yul ltar phun sum tshogs par bka' lung gnyan po rgyal phran du mas spyi bos len par bzhugs pa'i skabs nas /
dkon mchog gsum gyi mthu stobs bskyed pa'i phyir du lung gis 'di phyogs su mngags pa'i gser yig pa rnams kyis 'ja' sa /
me tog zhib mo sprin ris yod pa'i gos yug dmar po gcig dang /
ljang gu yug gcig /
me tog med pa'i gos yug dmar po / /
sngon po /
ljang gu yug gsum dang /
dar mdog can yug bdun /
gos chen gyi chos gos /
phyag tshe /
gong thung /
ring 'gag /
thang theb /
chu shel gyi phreng ba /
rdo rje dril bu bugs gnyis /
dkar yol gnyis /
rten khebs gnyis /
lag phyis gsum /
pang khebs maN+Dal gyi rgyan gsum /
ska rags /
ting shags bubs gnyis /
lham 'bog dang bcas pa /
ja rgya ma lnga bcu /
tsan dan dum gcig gi gnang sbyin dang bcas pa 'dir 'phrod pas thugs la btags /
gong ma chen po'i thugs kyi dgongs pa la /
nged de phyogs su lan cig 'ong ba gyis gsung pa yin zer ba'i lung bud pa'i rgyu mtshan gser yig pa rnams dang /
wang gis nan gyis gsung 'byon yin 'dug pa'i don khong du chud /
sa'i bdag po chen pos sangs rgyas kyi bstan pa la dgongs pa'i lcang yin par 'dug pa ma go zhing lud bud la ma gus pa dang /
brnyas pa byas pa ma lags na'ang /
mi mang po dang nam phrad pa'i dus rnams su nad drag po 'ba' zhig 'ong ba byung ba'i don gyis /
\u0f38 bka' lung bzhin du bsgrub par ma nus pa la nam mkha' dang 'dra bar zab la shin tu rgya che ba'i thugs kyis mi dgyes pa mi mdzad pa thugs la 'dogs par zhu /
sngon gyi dus su byon pa'i chos @# / /
rgyal chen po rnams kyis 'jig rten 'di'i khrims lugs dang 'jig rten phyi ma'i chos lugs phyogs thams cad du legs par dar ba'i thugs kyi khur chen po bsnams 'dug pa'i lung bzhin du /
da lta'i dus su gong ma chen po'i thugs dgongs rnam par dag pa dang mdzad pa phrin las ngo mtshar bas lha dang bcas pa'i 'jig rten gyi yid mgu bar byed pa'i gtam snyan po yang dang yang du thos pas /
bdag cag 'di phyogs na yod pa'i rab byung drag pa phal mo ches /
gong ma chen po'i sku tshe dang rgyal srid yun ring du brtan pa'i smon lam rnam par dag pa yang dang yang du 'debs kyin yod pa'i tshul 'di dgongs par zhu zhing /
de ltar yin lags na de la /
\u0f38 sa skyong chen po'i phrin las kyis ji ltar skyong /
chos kyi rgyal po nyid kyis mkhyen pas /
bdag cag 'dra bas zhib tu mi spobs lags /
gus pas phul ba'i zhu yig /
spyan lam du bab pa'i thabs kyi rten mtshen par /
li'i yul nas spyan drangs pa'i spyan ras gzigs kyi sku gcig /
bcom ldan 'das shAkya thub pa'i gser sku gcig /
de bzhin gshegs pa 'jam dpal gyi gser sku gcig /
de bzhin gshegs pa'i ring bsrel 'phel bzhin pa gsum sbrel gcig /
yang de bzhin gshegs pa'i ring bsrel gcig /
rgya gar gyi grub chen rgya dang bod gnyis kar sangs rgyas kyi bstan pa dar rgyas su mdzad pa'i sku drin can jo bo chen po lha cig gi gdung rus las byon pa'i ring bsrel gcig rnams phul /
byi ba lo zla ba drug pa'i tshes bcu dgu la yul dbus nas phul ba'i zhu yig /
ces pa 'di rgya nag ta ming rgyal pos lnga brgya pa rnams kyi gtsug rgyan dam par gyur pa rgyal ba tsong kha pa de nyid nyi ma shar phyogs kyi yul gru chen por gdan 'dren gyi zhu yig gser yig pa dang bcas pa btang ba'i zhu yig lan ngos bshus so / /
mang+ga laM / /
