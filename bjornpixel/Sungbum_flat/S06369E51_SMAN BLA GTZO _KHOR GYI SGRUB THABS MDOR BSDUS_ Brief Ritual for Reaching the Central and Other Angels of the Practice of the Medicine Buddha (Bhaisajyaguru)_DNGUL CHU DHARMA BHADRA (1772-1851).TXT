! oM swa sti sid+d+hi /
'dir sman bla gtso 'khor gyi sgrub thabs mdor bsdus ni /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don bsgrub slad du / /
bdag gis byang chub sems bskyed do / /
lan gsum /
swa b+hA was stong par sbyangs /
stong pa'i ngang las paM las padma 'dab ma bzhi pa'i lte bar /
a las zla ba'i steng du rang nyid sman pa'i rgyal po sku mdog sngon po zhal gcig phyag gnyis pa /
g.yas mchog sbyin gyi phyag rgyas a ru ra dang /
g.yon mnyam gzhag gi steng na bdud rtsis gang ba'i lhung bzed bsnams pa / /
mtshan dpes spras shing chos gos rnam gsum gsol te rdo rje'i skyil krung gis bzhugs pa /
mdun gyi pad 'dab la rtsa'i lha mo grub pa'i blo gros ma dkar mo /
g.yas kyi pad 'dab la sman gyi lha mo nor rgyan ma ser mo /
rgyab kyi pad 'dab la nags kyi lha mo rma bya'i mgrin ldan ma dmar mo /
g.yon gyi pad 'dab la shing gi lha mo 'od 'chang ma ljang mo /
bzhi ga'ang g.yas a ru ra dang /
g.yon shel bum bdud rtsis gang ba 'dzin cing /
zhabs gnyis mnyam pa'i stabs kyis bzhengs pa /
gtso 'khor rnams kyi spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
bsgoms pa dang 'dra ba'i ye shes pa spyan drangs /
dzaH hUM baMhoH gnyis su med par gyur /
ces bskyed la /
oM b+hai Sha dzye rA dzA sa pa ri wA ra ar+g+haM /
pA dyaM /
puSh+pe /
d+hU pe /
A lo ke /
gan+tE /
nai wi dye /
shap+ta pra tI ts+tsha swAhA /
zhes mchod /
dug gsum nad dang sdug bsngal kun| |sel mdzad sman gyi bla ma dang / /
rtsa sman nags shing lha mo bzhing / /
dad dang gus pas bstod par bgyi / /
zhes bstod /
rang gi thugs kar zla ba la gnas pa'i hUM yig sngags 'phreng gis bskor ba las 'od zer 'phros pa /
gtso 'khor rnams kyi sku dang phyag mtshan la 'phog /
de las sku mdog dang mtshungs pa'i 'od zer 'phros pas don gnyis byas /
slar rang la thims pas nad gdon sdig sgrib thams cad sbyangs nas mchog mthun gyi dngos grub thob par bsams la /
tadya /
thA /
oM b+hai Sha dzye b+he Sha dzye ma hA b+hai Sha dzye b+hai Sha dzye rA dzA sa mung+ga te swA hA /
zhes bzlas la /
lag mthil g.yon du sngags btab pa nas g.yas pa'i srin lag gis sna bug g.yas g.yon dang sna rtser byugs rjes 'khor rnams rang la thims par bsam /
dge ba 'di yis myur du bdag /
sman pa'i rgyal po 'grub gyur nas /
@# / /
'gro ba gcig kyang ma lus pa / /
de yi sa la 'god par shog /
ces bsngo smon bya'o / /
zhes sman bla gtso 'khor lnga'i bsgom bzlas bya tshul 'di ni dpon tshang 'phrin las mgon pos bskul ba ltar shri d+h+r+ma b+ha dras yig rnying ltar sbyar ba'o / /
shu b+haM / /

