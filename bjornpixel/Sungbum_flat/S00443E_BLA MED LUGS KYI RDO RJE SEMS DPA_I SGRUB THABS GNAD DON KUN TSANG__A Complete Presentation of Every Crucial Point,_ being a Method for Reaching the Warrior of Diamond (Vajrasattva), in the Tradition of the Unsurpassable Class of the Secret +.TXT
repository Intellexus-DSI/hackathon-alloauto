@# / /
bla med lugs kyi rdo rje sems dpa'i sgrub thabs gnad don kun tshang zhes bya ba bzhugs so / /
@## / /
gang la brten na sdig sgrib tsha gdung kun / /
skad cig nyid la rmeg med 'joms mdzad pa'i / /
bla ma rdo rje sems dpa' la btud nas /
de yi rnal 'byor bya tshul mdor bsdus bshad / /
de la 'dir bla med kyi rgyud sde nas gsungs pa'i rdo rje sems dpa'i rnal 'byor bsgom par 'dod pas bla med kyi rgyud sde nas bshad pa'i lha 'di'i dbang dang rjes gnang legs par thob cing dam sdom tshul bzhin du bsrung ba'i gang zag gis gnas gtsang zhing yid du 'ong bar stegs kyi khar rdo rje sems dpa'i bris 'bur gyi sku gtso byas pa'i sku gsung thugs rten bkong ba mdzes par bkrams /
mdun du nyer spyod legs par bshams /
thun gsham du 'bul rgyu'i gtor ma dang /
chos skyong dang gzhi bdag @# / /
gi gtor ma'ang bshams /
rang nyid 'jam zhing 'bol ba'i stan la 'khod de /
rdor dril nang mchod sogs rnal 'byor gyi yo byad 'du byas la /
skyabs sems tshad med bzhi bsgom pa sngon du btang nas /
oM swa b+ha wa shud+d+haH sarba d+harmaH swa b+ha wa shud+d+hony+haM /
bdag dang snang ba thams cad rang bzhin gyis grub pas stong pa'i stong pa nyid du gyur /
stong pa'i ngang las paM las padma dkar po 'dab ma brgyad pa'i lte bar a las zla ba'i dkyil 'khor gyi dbus su hUM las rdo rje dkar po rtse lnga pa lte ba la hUM gis mtshan pa /
de las 'od zer 'phros /
'dus yongs su gyur pa las rang nyid rdo rje sems dpa' sku mdog dkar po zhal gcig phyag gnyis kyis rdo rje dang dril bu 'dzin pa /
yum rdo rje dbyings kyi dbang phyug ma dkar mo zhal gcig phyag gnyis kyis rdo rje dang dril bu 'dzin pas 'khyud pa /
gnyis ka'ang rin po che'i rgyan sna tshogs pas spras pa /
yab rdo rje skyil mo dkrung gis bzhugs pa /
de'i spyi bor oM /
mgrin par AH thugs kar zla ba'i steng du hUM yig dkar po /
de las 'od zer 'phros /
rang 'dra'i ye shes pa spyan drangs /
oM badzra satwa a r+g+haM pratI ts+tsha hUM swA hA /
zhes pa nas shap+ta pra tI ts+tsha hUM swA hA /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros /
dbang gi lha rnams spyan drangs /
oM bany+tsa kul sa pa ri wAr ar+g+haM /
nas shap+ta'i bar gyis mchod /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
de rnams kyi ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur /
sku ye shes kyi bdud rtsis gang /
mi bskyod pas dbu brgyan cing /
dbang gi lha rnams rang nyid la thim par gyur| oM AH big+h+N+n+ta kri ta hUM gis bsang /
swa b+ha was sbyangs /
stong pa'i ngang las a las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon zhes sogs spyi 'gro @# / /
ltar mchod pa byin gyis brlabs /
spro na mchod 'phreng dang bcas /
oM badzra satwa ar+g+haM nas shap+ta'i bar gyis nyer spyod dang /
oM badzra satwa AH oM AH hUM gis nang mchod 'bul /
gang gi mtshan tsam 'dzin pas kyang / /
las ngan sdig sgrib ma lus pa / /
skad cig nyid la drungs 'byin pa'i / /
rdo rje sems dpa' la phyag 'tshal / /
zhes pas bstod /
rang gi thugs kar zla ba'i dkyil 'khor gyi steng du hUM yig gi mthar yi ge brgya pa'i sngags 'phreng gis bskor ba las 'od zer dpag tu med pa 'phros /
sems can thams cad kyi las ngan sdig sgrib bag chags thams cad spyangs /
phyogs bcu'i bla ma yi dam sangs rgyas byang sems thams cad kyi sku gsung thugs kyi byin rlabs thams cad 'od dang bdud rtsi dkar po'i rnam par spyan drangs /
sngags 'phreng la thim pa las bdud rtsi'i rgyun babs pas las ngan sdig sgrib dam tshig nyams chags thams cad sangs kyis dag par bsam la yig brgya ci nus bzla /
mjug tu mchod bstod mdor bsdus bya /
nang mchod dang gtor ma bsangs sbyangs /
stong pa'i ngang las yaM las rlung /
raM las me /
a las mi mgo skyed bu gsum gyi steng du a las byung ba'i thod pa phyi dkar la nang dmar ba'i nang du b+h+ruM aM dzriM khaM hUM laM maM baM taM baM rnams las sha lnga dang /
bdud rtsi lnga'i steng du slar yang yi ge de dag gis mtshan pa /
de'i steng du oM AH hUM gsum las 'od zer 'phros /
rdo rje gsum gyi lha tshogs spyan drangs te thim pa thod par lhung ste zhu bas rdzas rnams sbyangs rtogs sbar gsum byas pa las byung ba'i bdud rtsi'i rgya mtsho chen por gyur bar bsam la /
oM AH hUM lan gsum brjod pas byin gyis brlabs la /
bcom ldan 'das rdo rje sems dpa'i ljags rdo rje'i 'od zer gyi spu gus gtor ma'i bcud thams cad drangs te gsol bar bsam la /
oM badzra satwa AH i daM ba li taM kha kha khA hi khAhi /
zhes lan bdun gyis 'bul /
gong gi mchod bstod sngar bzhin bya /
bcom ldan 'das rdo rje sems dpa' yab yum gyis bdag gzhan sems can thams cad kyi las ngan sdig sgrib dam tshig nyams chags thams cad byang zhing dag nas mchog dang thun mong gi dngos grub ma lus pa bde blag tu 'grub par byin gyis brlab tu gsol /
zhes 'dod don la gsol ba gdab /
rang gis bsten pa'i chos skyong dang /
gzhi bdag la yang gtor ma 'bul ba skabs dang bstun /
mjug tu bsngo smon bkra shis kyis mtha' brgyan par bya'o / /
ltag pa'i lha mchog 'di ni rgyud sde du ma dang mkhas grub dam pa rnams kyis las sbrib sbyong ba la mchog tu bsngags pas rang gzhan la phan par 'dod pa rnams kyis tshul bzhin lag tu blangs te gnas skabs dang mthar thug gi dngos grub sgrub pa la 'bad par rigs so / /
de ltar @# / /
bla med lugs kyi rdo rje sems dpa'i sgrub thabs gnad don kun tshang zhes bya ba 'di yang /
dge bshes bstan pa'i 'khor los yang yang rna ba 'dzer ba'i rkyen gyis ngo ma bzlog lar /
mkhas grub dam pa rnams kyi gsung las btus te \u0f38gyin pa bik+Shu bod+haM'i ming can gyis bsgrigs pa'o / /
'di'i dge bas rang gzhan sems can kun kyang sgrib gnyis kyi 'ching ba las grol te dpal rdo rje sems dpa'i go 'phang mchog la 'god pa'i rgyur gyur cig /
