@# / /
mkhan chen chos kyi rgyal po'i gsung 'bum las byang chub lam rim gyi 'khrid blo yi mun sel zhes bya ba bzhugs so / /
@## / /
na mo gu ru many+dzu? g+ho ShAya /
shes bya ma lus mkhyen pa'i bcom ldan 'das / /
rgyal tshab byams pa 'jam dbyangs mkhyen pa'i gter / /
klu sgrub thogs med la sogs byang chub lam / /
legs ston shing rta'i srol 'byed rnams la 'dud / /
thub bstan gser gyi 'dzin ma'i khyon yang dbus / /
blo bzang bstan pa'i sa 'dzin dbang po'i rtser / /
dam pa'i chos kyi rnam par rgyal ba yi / /
rgyal mtshan bsgreng mkhas skyabs mchog bla mar 'dud / /
thub pa'i gsung rab kun gyi bcud / /
rgyal ba gnyis pa'i gdams pa'i snying / /
byang chub lam gyi rim pa yi / /
'khrid yig mdor bsdus bri bar bya / /
de la 'dir byang @# / /
chub lam gyi rim pa 'khrid bar byed pa la rgyas par /
rje bla mas gsungs ba'i lam rim che chung dang /
rje bsod nams rgya mtsho'i mdzad pa'i? gser gyi yang zhun /
rdo rje 'chang paN chen thams cad mkhyen pas mdzad pa'i byang chub bde lam /
rgyal ba thams cad mkhyen pas mdzad pa'i 'jam dpal zhal lung rnams las lhag pa sa steng na mi rnyed mod /
'on kyang deng sang gi skye bo blo brtul po rnams la blo dang 'tsham par mdor bsdus bdon tshang ba gcig dgos zhes slob ma dad ldan rnams kyis bskul ba'i ngo ma chog par bri bar bya ba la /
lam gyi rtsa ba bshes gnyen bsten tshul dang /
bsten nas blo ji ltar sbyang pa'o / /
dang po la thog mar skyabs sems ni /
rang gi mdun gyi nam mkhar seng ge brgyad kyis bteg pa'i rin po che'i khri mtho zhing yangs pa /
de'i? steng du sna tshogs padma dang zla ba'i gdan la ngo bo rang gi rtsa ba'i bla ma yin pa la /
rnam pa rgyal ba shAkya thub pa /
g.yas su rje btsun byams ba mgon po la rgya chen spyod brgyud kyi bla ma /
g.yon du rje btsun 'jam dbyangs la zab mo lta brgyud kyi bla ma /
rgyab tu cung zad mtho bar rdo rje 'chang la nyams len byin rlabs brgyud pa'i bla ma /
mdun du rtsa ba'i bla ma la chos 'brel yod pa'i bla ma rnams kyis bskor ba /
de'i mtha' skor du dus gsum gyi rgyal ba la phyang sems 'phags pa'i tshogs kyis bskor ba /
de rnams kyi mdun du gdan khri phun sum tshogs bar? dam pa'i chos dkon mchog po ti'i tshul du yod pa /
de'i mtha' skor du dpa' bo mkha' 'gro chos skyong bsrung ma rnams bar chad sel ba'i tshul du yod pa rang gi mtha' skor du pha mas gtso byas pa'i sems can thams cad yod pa rnams rang dang mgrin cig tu skyabs su 'gro bar? bsam? shugs drag pos? /
bdag dang 'gro ba nam mkha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du / /
bla ma la skyabs su mchi'o / /
sangs rgyas la skyabs su mchi'o / /
chos @# / /
la skyabs su mchi'o / /
dge 'dun la skyabs su mchi'o / /
zhes brgya 'am tha na nyer gcig las mi nyung bar brjod la /
mtha' bla ma dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag dang sems can thams cad kyi rgyud byin gyis brlab tu gsol / /
khyad par du skyes bu gsum gyi lam gyi rim pa myur du rgyud la skye bar byin gyis brlab tu gsol / /
zhes brjod la /
sems bskyed ni /
sems can thams cad kyi don du sangs rgyas thob par bya de'i phyir du byang chub lam gyi rim pa nyams su blang bar bgyi'o / /
zhes don dran bzhin par lan gsum brjod /
'di ni thog mar med du mi rung ba'i yan lag yin pas 'bad par bya'o / /
de nas bshes gnyen bsten tshul dngos gzhi la /
bsten bya dge ba'i bshes gnyen gyi mtshan nyid ni /
mdo sde rgyan las /
bshes gnyen dul bzhi ba nyer zhi ba / /
yon tan lhag pa brtson bcas lung gis phyug /
de nyid rab tu rtogs pa smra mkhas ldan / /
brtse ba'i bdag nyid skyo ba? spangs la brten / /
zhes gsungs pa ltar yin na'ang /
da lta dus kyi dbang gis yon tan de dag tshang ba shin tu dgon pas na /
don dam bsnyen pa? las / /
rtsod ldan dbang gis bla ma skyon dang yon tan 'dres / /
rnam pa kun tu sdig pa med pa yod ma yin / /
gang zhig yon tan lhag pa yang ni legs dpyad nam / /
bu rnams kyis ni de la brten par 'gyur ba'o / /
zhes gsungs pa ltar /
skyon yon gnyis las yon tan shas che la rang las yon tan lhag ba? gcig bsten dgos par gsungs so / /
slob ma'i mtshan nyid ni /
bzhi brgya par /
gzur gnas blo ldan don gnyer ba / /
nyan po snod ces bya bar bshad / /
ces gsungs pa ltar gyi slob mas ji ltar bsten tshul la /
bsam pas bsten pa dang /
sbyor bas bsten pa gnyis las dang po ni| 'phags pa brgyad stong pa las /
dge slong dag chos smra ba la ston pa'i 'du shes bskyed par bya'o / /
zhes dang /
chos 'gro ba'i mdo las kyang /
mkhan po dang slob dpon la sangs rgyas su lta zhing bsnyen bkur bya'o / /
zhes sogs gsungs pa ltar /
dge ba'i bshes gnyen la sangs rgyas dngos kyi 'du shes bskyed pa gal che /
de la sangs rgyas ni skyon kun zad pa yin la /
bdag gi dge ba'i bshes gnyen 'di la skyon gyi rigs 'di ltar yod na /
sangs rgyas rang ma yin nam snyam na /
de bla ma la skyon yod nas snang bam yin gyi /
rang res nyon mongs kyi sgrib pas bsgribs nas snang ba mis+sing page chos tshigs bcad gcig tsam gyi phyir du sku lus la mar me stong btsugs pa dang /
lcags gzer stong btab pa dang /
me'i 'obs su 'chong ba dang /
bu dang chung ma la sogs pa ltos pa med par gtong pa dang| byang chub sems dpa' rtag tu dus chos 'phags /
nA ro pas tai lo /
mid las mar pa bsten pa'i tshul bsam nas /
de dag dang bdag gnyis kyi sangs rgyas kyi go 'phang don du gnyer ba'i bsam pa ni mtshungs /
sngon byon dam pa de rnams kyi rnam thar ni rjes 'jug bdag cag rnams kyi nyams len yin pas na /
bdag kyang de dag gi rjes su bslab ste /
bshes gnyen dam pa 'di thabs du ma'i sgo nas mnyes par byed cing /
mi mnyes pa kun nas spong la /
khyad par du bka' bzhin sgrub pa ni mchod pa'i gtso bo yin pas de nyid 'bad pas bsgrub par bya'o snyam nas /
bla ma'i rnal 'byor bsgom pa sogs la brtson par byas nas /
mjug tu dge ba rnams rdzogs byang du bsngo ba sogs bya'o /
! /
gnyis pa bsten nas blo ji ltar sbyang ba la gnyis /
dal 'byor la snying po len par bskul ba dang /
snying po ji ltar len pa'i tshul lo / /
dang po la gsum /
dal 'byor ngos bzung pa /
rnyed dka' ba dang /
don che ba bsam pa'o / /
dang po ni /
spyod 'jug gi 'grel pa shes rab 'byung gnas blo gros @# / /
kyis mdzad pa las /
dmyal ba yi dwags dud 'gro dang / /
kla klo tshe ring lha dang ni / /
log lta sangs rgyas mi 'byung dang / /
lkug pa de dag mi khom brgyad / /
ces gsungS pa ltar gyi kla klo ni mtha' khob tu skye ba dang /
lha tshe ring po ni bsam gtan bzhi pa'i lha'i phyogs gcig ste skyes ma thag dang 'chi ka gnyis su rnam par rtog pa cung zad tsam 'byung la gzhan tshe ril por rnam shes tshogs drug 'gags shing lung ma bstan du gnas pa de dang /
log lta ni dkon mchog gsum dang las 'bras dang tshe snga phyi med par 'dzin pa dang /
sangs rgyas med pa'i 'jig rten dang sgra mi snyan du skye ba dang| lkug pas mtshon long ba dang 'on pa sogs te mi khom pa brgyad yin la de ltar ma yin pa ni dal ba brgyad /
'byor ba la /
rang 'byor lnga ni /
nyan sa las /
mi nyid dbus skyes dbang po tshang / /
las mtha' ma log gnas la dad / /
ces gsungs pas /
mir skye ba dang yul dam pa'i chos la spyod cing /
'khor rnam pa bzhi yod sar skye ba dang /
dbang po tshang ba ni mig la sogs pa tshang ba'o / /
las mtha' ma log pa ni /
tshe 'dir 'tshams med pa'i las ma byas pa dang /
gnas la dad pa ni dam pa'i chos dang khyad par du 'dul ba la dad pa ste rang 'byor lnga dag sangs rgyas byon dang dam chos ston / /
bstan pa gnas dang de rjes 'jug /
gzhan phyir snying ni brtse ba'o / /
zhes gsungs pas /
sangs rgyas 'jig rten du byon pa /
des dam pa'i chos gsungs pa /
bstan pa ma nyams par gnas pa /
bstan pa de la rang nyid zhugs pa /
sbyin bdag sogs kyis mthun rkyen ster ba ste gzhan 'byor lnga'o / /
de lta bu'i dal 'byor gyi chos bco brgyad dngos sam don gyis tshang ngam ma tshang brtags nas tshang na dga' ba bsgom /
ma tshang na tshang ba'i thabs la 'bad par bya'o / /
gnyis pa rnyed dka' bar bsam pa ni /
de lta bu'i dal 'byor 'di yang rnyed par dka' ste /
spyir bde 'gro thob pa la dge ba sna gcig sgrub dgos la /
khyad par dal 'byor gyi rten thob pa la /
rgyu tshul khrims rnam par dag pa bsrung /
sbyin pa la sogs pas grogs byas /
smon lam dri ma med pas mtshams sbyar ba gcig nges par dgos na /
de lta bu sgrub pa ni shin tu dkon pas na rgyu'i sgo nas rnyed par dka' ba dang /
spyod 'jug las /
rgya mtsho cher g.yeng gnya' shing gi /
bu gar rus spal mgrin chud ltar / /
zhes sogs gsungs pa ltar dpe'i? sgo nas rnyed dka' ba dang /
sbyir ngan song ba las bde 'gro nyung /
de las dal 'byor thob pa @# / /
ni shin tu nyung la de yang khrom ched tshogs pa ni mi shin tu mang pa lta bu yod na'ang /
de re re nas phye ste brtags na dal 'byor tshang pa ni nyung du tsam yod pa dngos su gsal lo /
! /
gsum pa don che ba ni /
'di na yid bzhin gyi nor bu rin po che de rnyed dka' la /
rnyed na tshe 'di'i dgos 'dod thams cad bde blag tu stsol ba'i don che yang /
sangs rgyas kyi go 'phang ster mi nus la /
ngal 'byor 'di ni sangs rgyas kyi go 'phang sgrub nus pas shin tu lhag ste /
rje tsong kha pas /
dal ba'i rten 'di yid bzhin nor las lhag /
ces gsungs pa ltar bsam mo / /
de lta bu'i dal 'byor rnyed dka' don chen po de thob pa la dga' ba dang /
don med du chud zos na 'jigs pa gnyis phan tshun 'dren pa de lta bu'i blo rgyud la skye ba'i bar du bsgom mo / /
gnyis pa snying po len par bskul ba'i tshul la /
bslab btus las /
dad pa'i rtsa ba brtan byas te / /
zhes gsungs pa ltar yon tan thams cad kyi rtsa ba dad pa yin te /
dkon mchog ta la la'i gzungs las /
dad pa sngon 'gro ma ltar skyed pa ste / /
yon tan thams cad bsrung zhing 'phel bar byed / /
ces pa dang /
chos bcu pa las kyang /
ma dad pa yi mi dag la / /
dkar po'i chos rnams mi skye ste / /
sa bon me yis tshig pa la / /
myu gu sngon po ji bzhin no / /
zhes gsungs pa ste /
de la yang rin chen 'phreng ba las /
'dun dang zhe sdang 'jigs pa dang / /
rmongs bas? gang zhig chos mi 'da' / /
de la dad pa can zhes bya / /
nges par legs pa'i snod mchog yin / /
zhes gsungs pa ltar /
lam gyi rtsa ba bshes gnyen bsten pa nas zhi lhag gi bar gyi nyams len thams cad kyi rtsa ba'am gzhi lta bu ni dad pa yin pas na /
thog mar dad pa sbyang pa gal che'o / /
de lta bu'i dad pa legs par sbyang nas dngos gzhi snying po len pa la /
skyes bu chung du dang thun mong ba'i lam la blo sbyang ba /
'bring dang thun mong ba'i lam la blo sbyang ba /
skyes bu chen po'i lam la blo sbyang ba'o / /
dang po la 'jig rten phyi ma don gnyer gyi blo bskyed pa dang /
'jig rten phyi ma'i bde thabs bstan pa'o / /
dang po la gnyis /
'chi ba mi rtag pa bsam pa dang /
ngan 'gro'i sdug bsngal bsam pa'o / /
dang po ni nam zhig tsa na shi yong snyam pa mi phal cher la yod kyang /
de ring mi 'chi de ring yang mi 'chi snyam pa'i blo 'chi kha tshun chad du 'byung zhing /
blos mi 'chi ba'i phyogs bzung phyin tshe 'di'i 'dun bshams la g.yeng nas chos gsha'? ma gcig sgrub pa mi yong bas /
'di rgyud lam skyes mchos thams cad kyi lam 'gags zhes gong ma rnams kyis gsungs te /
@# / /
yul gcig kho nar bsad na de kha'i dgos bsnams sgrub pa la 'bad cing /
phyags su 'gro? 'di brtsams pa na 'gro chos? la brtson pa shugs kyis long? bas na /
des de bzhin du? nad gyis bsgom dgos la /
de bsgom pa la gsum /
nges par 'chi ba bsam pa /
rnam 'chi nges med bsam pa /
'chi tshe chos ma gtogs gang gis kyang mi phan bsam pa'o / /
dang po ni /
phyir? 'dus byas thams cad mi rtag cing /
khyad par rang re rnams lnga bcu kha ral gyi tshe las med pas /
de las lo kha shas ni stong zad du song zin /
da lhag ma lus pa las phyed ni mtshan mo gnyid kyis 'da' ba dang /
phyed ni 'jig rten chos brgyad kyis g.yeng bas 'da' bar 'dug pas /
da cung zad lus pa 'di la snying rus gcig ma bskyed na 'jigs shing 'gyod bzhin du 'chi ba gcig ni nges par yong snyam du 'jigs zhum zhum pa ma byung bar du bsgom /
gnyis pa nam 'chi nges pa med ba? ni /
spyir sems can la tshe tshad bshad pa mang yang /
bshad pa ltar thub pa'i nges pa phal che ba la dkon zhing /
khyad par 'dzam bu'i gling pa la shin tu yang nges pa med pas /
kha cig ma bal du 'chi /
kha cig ni skyes ma thag pa na 'chi /
de bzhin du dar ma rgan pa rgan yol sogs nges med du 'chi zhing /
gi nyi ma shar ba mthong ba dang /
phyi ma'i bar do gnyis gyi gang sngon pas mthong ba'i nges pa med pas na /
dal? ? gyi le lo'i dbang du so phan? do nub tsam 'chi bdag gis khyer na don med du 'gro'o snyam pa'i 'dar sir sir ma byung bar du bsgom mo / /
gsum pa 'chi ba'i tshe chos ma gtogs gang gis yang mi phan? par bsam pa ni /
de ltar 'chi ba'i tshe /
tshe 'di'i yul /
gnyen bshes mdza' bo /
longs spyod sogs kyi bya? sbu? zhing spu tsam yang khyer ba? med pa? /
rang gis? rus kyi phung po 'di bor nas 'gro dgos pa la /
gsan lta ci smos /
shi nas bar do'i rgyus med kyi 'phrang? la gcig pur sgrag? cing 'jigs bzhin par ? rlung gis khyer ba bzhin 'gro dgos so / /
de nas phyi ma'i skye gnas ? ? dge sdig gi dbang gis phan song dang bde 'gro gang rung du nges bar skye la /
da lta ni sngon gyi las bzang po'i 'phro smin rgyu ni lkog tu gyur pas yod med mi shes /
da tshe 'di la ni dge tshogs tshad ldan blo bde lhang de zhig ma byas pa ni mdo na /
ngan song gi rgyur gyur pa'i sdig pa'i? las ni ? la 'bas? med du bsags 'bug /
da ni ngan 'gror 'gro ba las ma 'das par 'dug snyam du bsam /
gnyis pa ni /
de la'ang dmyal ba yi dwags /
dud bklo? gsum las /
dang po @# / /
dmyal ba ni /
mdzod las /
de 'og stong phrag nyi shu na / /
mnar med pa'o de tsam mo / /
zhes gsungs ba ltar shes par bya la /
de la tsha? dmyal brgyad las /
yang sos ni /
der skyes pa na tshe 'dir srog gcod pa sogs las dbang gis /
de dag gi lag tu mtshon cha rnon po 'bad? med du byung nas /
phan tshun btab nas khrag dmar chil 'bab ste brgyal te 'gyel ba dang /
nam mkha' las sems can 'di dag yang sos par gyur cig ces ba'i sgra byung ba dang /
sos te yang sngar bzhin 'thab phas dus 'da' bar byed do / /
thig nag ni /
de'i lus la dmyal bsrung rnams kyis thig nag po brgya dang bcu drug btab nas sog le sogs mtshon gyis gsheg pa sogs kyis sdug bsngal bar byed pa'o / /
bsdus 'joms ni /
dmyal bsrung rnams kyis ded nas bros pa na lcags ri me 'bar bar lug sogs kyi gdong pa lta bu'i bar du btsir te dbang po'i sgo nas khrag chu klung ltar 'bab pa'o / /
du 'bod ni /
sngar gyi de las bros ba na /
lcags khang chen po mthong ste der tshud pa dang sgo bsrub med par gyur nas me? 'bar zhing tshig nas su zhing 'bod pas dus 'da' ba'o / /
du 'bod chen po ni /
sngar gyi de 'dra'i lcags khang 'bar ba nyis brtsegs dang me gnyis 'gyur gyis tsha bas sdug bsngal gnyis 'gyur du gyur nas /
? zhing cher 'bod do / /
tsha ba ni dmyal bsrung rnams kyis ded nas zin te lcags kyi gsal shing me 'bar bas 'phongs nas btsugs pas spyi gtsug nas thon cing nang thams cad me 'bar bzhin bar blangs te /
khro chu khol mar bcug ste sdug bsngal bar byed pa'o / /
rab tu tsha ba ni /
dmyal bsrung rnams kyis lcags kyi gsal shing me 'bar ba rtse gsum yod pas 'phongs nas btsugS pa'i rtse mo spyi gtsug nas phrag pa gnyis nas thon cing me 'bar ba dang /
khro chu khol mor 'tshod nas lcags bsreg leb mos lus dkri ba sogs kyi sdug bsngal myong ba'o / /
mnar med ni /
me lce shin tu 'bar ba phyogs kun nas 'byung zhing 'bar nas lus phyi nang thams cad tshig cing mar me'i sdong po ltar gyur nas /
lus dang rnam shes ma 'bral bas sems can du 'du shes pa ma gtogs /
ngos bzung dang bral ba'i bzod glags med pa'i sdug bsngal myong ba'o / /
de lta bu'i yun ni /
tshe thung shos yang sos yin pas /
mi lo khrag chen gcig /
khrag khrig drug /
ther chen gnyis nas 'byung bar bshad do / /
gzhan rnams rim pas nyis 'gyur ro / /
grang dmyal ni /
gnas thams cad gangs dang 'khyag rom gyi rang bzhin /
de dag gi spubs mun nag nyam nga ba /
'khyag rom gas pa'i mtshams nas shin tu grang ba'i lhags @# / /
sir byung ba'i gnas der las gyi dbang gis tshabs mnar? nas bsal ba 'dod pas ? skye ba'o? / /
de la chu lung? can ni /
grang pa'i rlung phog pas lus? 'bums? shing chu ? go mtshams med par brdol ba'o / /
chu bur brdol ba ni /
snga ma lngas? ches grang ba'i rlung gis lus chu bur shin tu brdol nas gas pa la rnag khrag 'dzag pas shin tu sdug bsngal lo / /
a chu ni /
gong ma las ches grang bas nyam thag pas a chu a chu zer ba'i skad 'don pa'o / /
kyi hud ni /
gong ma las ches grang bas skad kyang chag ste rkan phug nas kyi hud zer ba'i skad 'byung ba'o / /
so tham tham pa ni /
shin tu grang ba'i reg byas nyam thag cing skad kyang chad las tham tham pa'o / /
ut+pal ltar gas pa ni /
lus sngon por 'gyur zhing kha lnga 'am drug tu gas so / /
padma ltar gas pa ni /
sngar gyi? sngon por gyur pa stegs nas sha'u dmar lhag lhag 'byung ste kha brgyad dam bcu drug tu gas so / /
padma ltar cher gas pa ni /
gong ma rnams las ches shin tu grang bas lus shin tu dmar bar gyur nas lus thams cad gas shing kha brgya 'am stong gas par 'gyur ba'o / /
tshe tshad ni /
grang dmyal gyi yang shos chu bur can yin la /
de yul ma ga d+ha'i? til gyi sbyang khal brgyad cu pa zhig til gyis bkang la /
lo brgya brgya na til nyag re re phyung nas til zad pa ni tshe tshad yin la /
gzhan rnams nyi shu nyi shur 'gyur ro / /
de lta bu'i dmyal ba'i sdug bsngal bsgom tshe khrims khang du nyes can gyi yan lag gcod pa sogs la ltad mo bas ltad mo lta ba bzhin yin par /
rang nyid khrims ra der bcug nas sdug bsngal de rnams rang gis myong ba lta bur rang srog la babs kyang der mi? skye ba gcig dgos so snyam pa byung byung gi bar du bsgom mo / /
gnyis pa yi dwags ni /
'dzam bu'i gling gi 'og na yod de /
spyir yul ni zangs khog nyi mas bcom pa lta bu na /
grong khyer ser skye zhes bya ba yod pa'o / /
der yi dwags dbyibs mi'i rnam pa 'dra ba la mdog mi sdug cing rid pa /
gdong pa spus khebs pa /
kha cig ni /
mgo tshe la kha khab mig tsam pa sogs yan lag dang dbang po mi 'tsham pa bkres skom gyis shin tu gdung ba /
zas skom mi rnyed cing /
rnyed na'ang gzhan gyis bsrung nas longs spyod du mi ster la /
'ga' zhig ni bltas pa tsam gyis chu klung skems pa dang /
rnag khrag tu song ba dang /
la la ni thas za ba dang mer song zhing /
mid pa dang lto ba tshig pa dang /
kha cig ni rang gi sha las bcad cing za ba la sogs pa sdug bsngal dpag tu med pa myong ste /
klu sgrub kyis /
yi @# / /
dwags na'ang 'dod pas 'phongs pa yis / /
bskyed pa'i sdug bsngal rgyun chags mi 'chos pa / /
zhes sogs gsungs pa bzhin no / /
gsum pa dud 'gro'i sdug bsngal ni /
dud 'gro byings na gnas pa ni rgya mtsho chen por gnas shing /
kha 'thor ba ni mi yul sogs nges med du gnas la /
che ba la chung dus lus la thal byung du phug cing sha za ba sogs dang /
chung ba la che bas gson por mid pa la sogs pa dang /
rang res dngos su mthong ba la /
ri dwags rnams rngon pas thabs sna tshogs kyis bsang pa dang /
lug sogs bsad lugs mi 'dra ba sna tshogs kyis sdug bsngal ba dang /
gzhan yang sna dang rna ba phug pa dang /
pho mtshan breg pa dang /
mi theg bzhin du khal 'gel ba dang /
shing rta 'dren pa dang /
spu sogs gtog pa sogs dpag tu med pa myong ste /
bshes springs las /
dud 'gro skye gnas na yang gsod pa dang / /
bcings dang brdeg sogs sdug bsngal sna tshogs pa / /
zhes sogs gsungs pa bzhin no / /
de lta bu'i ngan song gsum gyi sdug bsngal bsams nas de dag tu mi skye ba'i thabs la 'bad par bya'o /
! /
gnyis pa 'jig rten phyi ma'i bde thabs bstan pa la /
bstan pa'i sgo gcig pu skyabs 'gro dang /
bde legs thams cad kyi rtsa ba las 'bras bsam pa'o / /
dang po ni /
hor? du bshad pa bzhin dal 'byor rnyed dka' bde rgyun du mi gnas par 'chal rnam 'chi bas pa med pa /
shi nas kyang las dbang gis phyi mar skye ba len tshul rnams tshig tsam ma yin par bsams nas /
de yang da lta nyon mongs dang yul dang dus kyi dbang gis sdig pa ni zhor la 'bad med du bsags /
dge ba ni skabs 'ga' tsam las ma bsags /
cung zad byas pa de yang sdig pa mi dge ba dang 'dres mar song /
da phyi mar ngan song gsum gang rung gcig las 'gros med /
der skyes nas sdug bsngal dpag tu med pa myong na ji ltar bzod snyam pa dang /
de las skyob ba'i skyabs gcig ni nges par btsal dgos /
de yang skyon kun thad cing yon tan thams cad tshang ba sangs rgyas bcom ldan 'das kho na yin te /
spel mar bstod pa las /
gang la nyes pa thams cad kun / /
gtan nas yod? ye mi mnga' zhing / /
gang zhig la ni yon tan kun / /
rnam pa kun du gnas gyur pa / /
gal te sems zhig? yod na ni / /
de nyid la ni skyabs 'gro zhing / /
de bstod de ni bkur ba dang / /
de yi bstan la gnas pa'i rigs / /
zhes gsungs pa bzhin /
sangs rgyas bcom ldan 'das ni skyabs ston pa po dang /
des gsungs pa'i lung rtogs kyi chos dkon mchog ni skyabs dngos dang /
de sgrub pa'i 'phags pa'i dge 'dun dkon mchog ni skyabs gyi zla grogs su bzung nas /
dkon mchog gsum @# / /
dang khyad par sangs rgyas bcom ldan 'das kyi sku gsung thugs mdzad pa 'phrin las kyi yon tan rnams dran bzhin du /
dkon mchog gsum la yid ches pa dang /
ngan song gi sdug bsngal las 'jigs pa dang /
rang dang sems can rnams sdug bsngal las sgrol 'dod kyi bsam pa gsum sbrags kyi tshul du thog mar bshad pa bzhin skyabs 'gro rgyud dang 'dres nges pa bya zhing /
de'i bslab bya dang /
phan yon rnams shes par byas nas tshul bzhin du slob po / /
gnyis pa ni /
sangs rgyas bcom ldan 'das kyis las kyis las kyi 'bras bu mi bslu bar gsungs pas /
bdag kyang bde pa 'dod bzhin du de'i rgyu dge ba mi sgrub cing /
sdug bsngal mi 'dod bzhin du de'i rgyu sdig pa la rngams shing mi dge ba gsog pa de rgyu 'bras la yid ches ma skyes pas lan par 'dug pas /
mdo las /
lus can rnams kyi las rnams ni / /
bskal ba brgyar yang chud mi za / /
tshogs zhing dus la 'bab pa na / /
'bras bu nyid du smin par 'gyur / /
zhes gsungs pa ltar /
lus kyi sgo nas srog gcod ma byin len 'dod log gsum /
ngag gi sgo nas '+r+dzun tshig rtsub phra ma dag 'khyal bzhi /
yid kyi sgo nas brnab sems gnod sems log lta ste mi dge ba bcu po de'i 'bras bu ngan song gsum gyi rgyur 'gro nges 'dug pas /
da srog la babs kyang mi dge ba phra mo mi byed snyam pa dang /
dge ba'i byang chub dus kyang bde ba'i rgyur 'dug pas de sgrub par bya dgos te /
spyod gzungs? /
'dir dra'i dbang snyed gyur nas / /
bdag giS dge koms? byas na / /
de las bslus? ? gzhan med de / /
de las rmongs pa gzhan med do / /
ces gsungs pa bzhin /
dkar nag las kyi 'bras bu bde sdug myong tshul legs par bsam nas /
dge sdig chung dus kyang 'bras bu bsam gyis mi khyab par 'gyur tshul legs par bsam nas blang dor la tshul bzhin bslab po / /
de ltar byas kyang nyon mongs che bas rgyu la mi dge bas bgos na? /
ci mi snyam par ma bzhag par stobs bzhis bshags pa la 'bad par byas nas sdug bsngal gyi rgyu mi dge bsam gos par bya'o / /
skyes bu chung ngu dang thun mong ba'i lam gyi rim pa bshad zin to /
! /
gnyis pa 'bring dang thun mong ba'i lam la slob tshul la /
skyes bu chung ngu'i lam la legs par sbyang bas bde 'gro'i rten phun sum tshogs pa rnyed kyang /
dper na nyes can gyi mi lan cig btson lta bu las thar kyang /
slar khrims dang 'gal na /
btson du bzung ba ltar /
dge ba'i 'bras bu mngon mtho'i rten thob kyang /
des mi dge ba'i las ngan bsags na slar ngan song du skye bas na yid brtan du mi rung bas thar pa'i go 'phang gcig cis kyang don du gnyer dgos pas /
de la 'khor+this peja is not c+lear @# / /
ba'i sdug bsngal bsam pa /
de las thar pa'i? thabs sgrub tshul gnyis /
dang po ni /
rje tsong kha pas /
sdug bden nyes dmigs bsam lam? 'bad na / /
thar pa'i don gnyer ji bzhin mi skye zhing / / /
kun 'byung 'khor ba'i 'jug rim ? bsam na / /
'khor? ba'i rtsa ba gcod tshul mi shes pas / /
? ? ba ltar /
rang nyid ?? gcig na gos stan sogs bcas te bde par bsad tshe blo bur du chu ? gcig byung nas spang ba dang khyer ba lta bu ni sdug bsngal bden pa dang /
chu de gang nas byung ?? chod nas 'byung khungs shes pa ni kun 'byung bden pa dang /
de la rags? rtsig sogs gyis 'dog? ?? dang /
des chu'i gnod pa dang bral te bde bar sdod pa la ni ? gog bden lta bu yin par gsungs pas /
sdug bsngal mi 'dod kyi blo ma skye na /
de'i rgyu spong 'dod mi skye ba'i phyi?? mar sdug bsngal shes dgos pas /
ngan song gsum gyi sdug bsngal gyi sdug bsngal gong du cung zad bshad pa bzhin dran pa la byas nas /
bde 'gro'i sdug bsngal ?? gsum /
mi'i sdug bsngal /
lha'i sdug bsngal /
lha min gyi sdug bsngal bsam pa'o / / /
dang po lag ?? /
spyi? gnang tshi'i? sdug bsngal /
dgra gnyen la bsten ba'i sdug bsngal /
'dod bzlog su mi 'bab pa'i sdug bsngal bshag pa'o / /
dang po ni /
ma'i m? du phal cher zhag gnyis brgya dang drug cu tsam sdod pa'i ?? ba shin tu un? nag cing ?? du gnas nas ?? yang langs tshe khang pa'i gdung ma nas mar 'phyang ste btags pa lta bu dang /
mar bsdang tshe ris mnan pa lta bu /
zas grang mo bsten tshe chu grang mo'i nang du dgru na ka lhung ba dang /
dro ba bsten tshe chu tshan khol mo lus la blug pa dang 'dra ba'i sdug bsngal /
skye ba'i tshe 'jur? mig nas drangs pa lta bu dang /
lte ba bcad pa'i tshe srog gcod pa lta bu dang /
lag tu blangs pa'i tshe pags pa bshus pa lta bu sogs sdug bsngal dpag tu med pa dang /
de nas lo 'ga' rab song nas rgas pa'i tshe /
gzugs dang lang tsho phal cher nyams shing /
so thams cad 'bud /
skra dkar la gdong gnyer mas gang /
lus skur /
? mig ? gsal ? /
'gro ba 'khyer zhing kun nas yi mug pa sogs kyi sdug bsngal dang /
de nas 'byung ba ma snyoms pa dang /
rang gi zas spyod log pa dang /
phyi'i gdon la sogs pa la ? sogs pa nad gyis thebs pa na /
na tsha zug gzer? mi bzod pa dang /
'dod pa'i bza' bcung? sogs nad la phog dogs sam brten dbang med /
mi 'dod pa'i zas sman @# / /
sogs bsten la /
gtar bsreg sogs dpyad rtsub po bsten cing / /
shi dogs pa'i sdug bsngal dang /
yo byad 'phangs pa sogs sman po na la ster zhing /
rang ma zad rang la sman po nal ster zhing /
rang ma thad rang la bsngal dang /
de tsam gyi rim gro dang sman dpyad sogs byas kyang ma phan par tshe zad pas shi ba la phyogs pa na /
sman pa sogs ni bros /
lha bsrung rnams yal /
mig sngo ling bas /
nye ru gdong la blta zhing du /
zas btung gi tha mar hub? gnyis gsum snyod kyang phyid phyi la 'pho / /
sngar gson dus byas pa'i sdig pa'i las rnams la 'gyod /
dbugs ni chad /
gnyen bshes longs spyod sogs 'khren cing chags bzhin pa'i ngang nas 'chi ba'i sdug bsngal rnams zhib par bsam nas thar ba'i thabs la 'bad par bya'o / /
gnyis pa ni /
rang dang zhe 'gras pa'i dgra zhig nye sar yod na rgyun du blo mi bde ba bskyed cing /
des kyang bdag gi lus srog dang /
longs spyod ltos bcas la gnod pa sna tshogs dang /
gtam ngan sogs kyis bdag la thabs sna tshogs kyis gnod par brtson las /
bdag blo bde ba'i go skabs med par shes par bya'o / /
gnyen la bsten pa'i sdug bsngal ni /
gnyen dar mdza' ba'i grogs sogS shin sdug bsngal zhing /
rang la med kyang btsal nas dge ba byed pa dang /
bral ba'i sdug bsngal shin tu che ba dang /
de rnams la sdug bsngal gang byung na'ang /
rang la sdug bsngal phog ??khyed pas med cing /
thag ring na mi phrad pa'i sdug bsngal dang /
de rnams kyi tshed du 'thab rtsod dang 'gro 'dug sogs byed pa shin tu ngal ba'i sdug bsngal rnams dran nas thar ba'i thabs la brtson par bya'o / /
gsum pa ni /
ngal ba mang pos so nam byas kyang sar ser sogs kyis bcom pa dang /
rta lug sogs gsog kyang mu ge dang nad kyis 'chi ba dang /
de rnams nyin mtshan bsrung zhing stor dogs pa'i sdug bsngal dang /
g.yo sgyu khram sogs kyis nyo tshong byas kyang khe bo?? gas mi thon pa dang /
dpon rnams kyis 'bangs skyong ba dang /
'bangs g.yog rnams kyis khral ded pa dang /
'dun pa rnams kyi yang rtse chos sgor zhugs pa rnams la yang /
khrims 'go mi thon pa dang /
shes rab dman pas slob mi nus pa sogs kyis sdug bsngal dang /
mdor na mchog dman bar gsum gyi mi phal cher re pa ma rdzogs shing /
'dod pa ma khengs pa sha stag yin pas /
de'i tshul bsam nas thar pa la 'bad bar bya'o / /
gnyis pa ni /
lha rnams kyis sngon tshul khrims bsrungs pas lhar skye na'ang /
sbyin pa'i 'bras bu med pa'i longs spyod kyis 'phongs pa dang /
lha bsod nams can rnams kyis bskrod pa sogs dang /
'chi ba'i ltas /
lus @# / /
kyi mdangs nyams pa dang /
mal stan la blo mi phebs pa dang /
me tog gi phreng pa rnying pa nang? /
gsol dri ma chags pa dang /
lus la rdul chags pa ste ring pa'i? 'chi ltas lnga dang /
'od nyams pa dang /
rgyan la sgra mi snyan pa 'byung ba dang /
khrus chus 'gos pa dang /
gzi ma 'khrab pa dang /
gnas gcig kha nor zhen pa ste /
nye ba'i ltas lnga tshang na nges par 'chi bar shes nas nya bye tshan du bor ba ltar /
rgyal chen rigs bzhi ba'i rigs la mi lo phyed dang bzhi brgyar sdug bsngal myong zhing /
gzhan rnams nyis 'gyur ro / /
gzhan yang lha yin dang 'thab pa'i sdug bsngal dang /
lha'i dpal 'byor dang 'bral dogs pa'i sdug bsngal bsam gyis mi khyab ba zhig yod la /
gzugs dang gzugs med khams pa rnams la khyab pa 'du byed kyi sdug bsngal dpag tu med pa yod do / /
gsum pa ni /
lha ma yin du skye na /
lha dang rgyun du 'thab rtsod kyis dus 'da' bsam nar zhing /
lha dang rtsod pa'i dmag la 'gro ba rnams kyi bu dang chung ma la sogs pas /
mtsho kun snang zhes pa la ba ltas pas /
rang gi khyo dang bu sogS nye 'brel rnams dpag tu med pa shi ba mthong nas /
du zhing smre ngag bton nas sdug bsngal sogs dpag tu med pa'i sdug bsngal dang /
mdor na zag bcas nyer len gyi phung po blangs phyin sdug bsngal gyi sdug bsngal phal cher ngan song gsum la yod kyang /
mi lta bu? nad kyis btab pa'i steng du gdon gyis gnod pa lta bu dang /
'gyur ba'i sdug bsngal tsha ba'i gdung nas bsil ba bsten pas slar 'khyag pa lta bu dang /
las nyon gyi dbang gis rigs drug kun la khyab bas khyab pa 'du byed kyi sdug bsngal ste sdug bsngal gsuM gyis shin tu mnar tshul bsam nas /
de las thar 'dod kyi blo shugs drag gcig skye dgos so / /
gnyis pa de las thar pa'i thabs sgrub tshul ni /
de ltar na /
'khor ba 'di thams cad sdug bsngal las ma 'das par 'dug kyang /
bdag gi sngon chad sdug bsngal la bde bar 'khrul nas de'i rgyu nyon mongs kho na spyad pas lan par 'dug pas /
da ni kun 'byung 'khor ba'i 'jug rim rnams bsam nas /
las dang nyon mongs spyi dang /
khyad par du gtso che ba 'dod chags dang khong khro dang /
nga rgyal dang /
ma rig dang /
the tshom dang /
'jig lta dang /
mthar lta dang /
lta ba mchog 'dzin dang /
brtul zhugs mchog 'dzin dang /
log lta ste lta min lnga dang /
lta ba lnga ste bcu po ste /
nyon mongs thams cad kyi rtsa ba lta bur 'dug pas /
de dgongs bzung nas rtsa ba nas ma spong na /
sdug bsngal las ma 'das par 'dug /
de lta bu'i sdug bsngal las thar pa zhig nges par byed dgos so / /
@# / /
byed tshul yang rgyal bas gsungs pa'i 'dul ba dang mngon pa dang mdo ?? snod gsum la thos pas mtshul? bzhin du bya zhing /
de gsum gyi brjod byar gyur pa tshul khrims dang ?? 'dzin dang shes rab kyi bslab pa ste bslab pa gsum ya tshul bzhin du bslab pa dang /
khyad par du bsrung na phan yon che zhing /
ma bsrung na nyes dmigs shin tu che bas tshul khrims la bslab par bya'o snyam pa'i sgo nas rang rang gi ji ltar khas blangs pa'i so thar sogs kyi bslab bya dang ma 'das par bya zhing gal srid nyon mongs mang pa'i dbang gis 'das na myung ba nyid du stobs bzhi tshang ba'i bshags pas phyir bcos ba sogs la 'bad par byas nas nyes bsam gos par bya'o / /
skyes bu 'bring dang thun mong ba'i lam gyi rim pa bshad zin to / / / /
gsum pa skyes bu chen po'i lam la blo sbyong ba la gsum /
byang chub kyi sems sbyor ba'i rim pa dang /
sems bskyed chogs bzung ba dang /
sems bskyed nas spyod pa la bslab tshul lo / /
dang po ni /
byang chub kyi sems spyod tshul la mang po gsungs kyang /
dzo bo a ti shas bzhed ba ltar /
sgyu 'bras man ngag bdun gyi ? nas sems sbyor chul la /
sems can thams cad mang shes pa /
drin dran pa /
drin pa zo ba /
byams pa /
snying rje /
lhag bsam /
byang chub kyi sems rnams las /
mar shes pa ni /
'khor ba thog ma med pa nas bdag gi skye ba'ang thog ma med /
skye ba gcig nas gcig tu brgyud pas /
sems can 'di de lus ma ? bya ba gcig kyang med /
blangS pa grangs kyis mi chod /
sems can 'di bdag gi ma ma byas zhes pa gcig kyang med /
byas pa yang grangs kyis mi chod /
ma byas pa'i tshe bdag gi tshe 'di'i mas drin gyis ji ltar bskyangs pa de bzhin du bskyangs pa yin pa thag chod snyam pa dang /
drin dran pa ni /
bdag gi tshe 'di'i mas /
sdig sdug gtam ngan thams cad khyad du bsad nas /
mngal du zla ba bcu'i bar du brtse bar bzud /
skyes nas thams cad sna tshogs kyis gsos /
cher song nas ci nus kyis phan btags tshul sogs kyi drin rnams bsam mo / /
drin bzo ba ni /
de lta bu'i drin can gyi ma rnams /
spyir 'khor ba dang sgos ngan song gi sdug bsngal dpag tu med bsam nar nas bde ba'i go skabs ni med /
da lta bde bar 'dzin pa 'di ni sdug bsngal gyi rgyu las med /
de lta bu'i sdug bsngal gyis gdung ba'i drin can rnams sdug bsngal las bsgral? zhing /
zag med kyi bde ba la sbyor? dang bya'o snyam pa'i sems rgyud gting nas bsam mo / /
yid 'ong gi byams pa ni /
bde bas 'phongs ma 'di rnams bde ba dang ldan na ci ma rung /
bde @# / /
ba dang ldan par gyur cig /
ci nas kyang bde ba dang ldan par bdag gis bya'o snyam ba dang /
snying rje ni /
ma sems can 'di rnams ? sgos kyi sdug bsngal gyis mnar ba la dmigs nas /
sdug bsngal gyis mnar ba'i ma rnams sdug bsngal dang bral na ci ma rung /
sdug bsngal dang bral bar gyur cig /
ci nas kyang bdag gis sdug bsngal dang bral bar bya'o snyam du sgom /
lhag bsam ni /
de lta bu'i bde bas 'phongs shing sdug bsngal gyis mnar ba'i ma rnams sdug bsngal dang bral zhing bde ba la bkod par bdag giS dam ni bca' /
de lta bu'i nus mthu ni bdag la med /
de lta bu'i nus pa su la yod ce na yang dag par rdzogs pa'i sangs rgyas kho na la yod pas thog mar bdag gis ma rnams kyi don du yang dag par rdzogs pa'i sangs rgyas gcig ma thob na /
de lta bu'i ma rnams kyi don bya bar mi nus pas /
bdag gis sems can thams cad kyi don du sangs rgyas thob par bya'o snyam pa don du gnyer bar bya'o / /
de yang zhi ba lha'i bzhed pa ltar bdag gzhan brje ba'i sems bsgom par spro na /
bdag gis bde ba 'dod cing /
sdug bsngal mi 'dod pa dang /
gzhan gyis bde ba 'dod cing /
sdug bsngal mi 'dod pa gnyis la khyad par gcig kyang med pas /
bdag gi bde ba dang dge ba rnams gzhan sems can thams cad la gtong zhing /
gzhan sems can thams cad kyi sdig sdug thams cad bdag gis blang bar bya'o snyam pa'i rlung gis rta la bskyod pa'i gtong len gyi dmigs pa la nan tan bya'o / /
gnyis pa ni /
de lta bu'i gong du bshad pa'i sems sbyong rnams kha tsam ma yin par rgyud dang 'dres nges bar sngon du btang nas /
dkon mchog gsum spyi dang khyad par thub pa'i dbang po mdun gyi nam mkhar dmigs nas yan lag bdun pa maN+Dal sogs sngon du btang nas sems bskyed cho ga bzhin bya'o / /
de nas nag po'i chos bzhi spong ba sogs bslab bya rnams la bslab par bya'o / /
gsum pa la /
rang rgyud smin byed phar phyin drug /
gzhan rgyud smin byed bsdu dngos bzhi las /
dang po drug las sbyin pa ni /
rang gi lus longs spyod sogs la mi ltos par /
ma chags pa dang lhan cig pa'i sems des kun nas blangs te /
sbyin bya'i dngos po yongs su gtong ba'i lus ngag gi las de byin pa'i ngo bo yin la| tshul ni /
khyim pa'i byang sems kyis zang zing gi sbyin pa rtsal du 'don cing /
rab byung byang sems kyis chos sbyin gtso bor byed pa dang /
gzhan yang mi ma yin dang 'byung bzhi'i gnod pa las skyob pa dang /
mdor na sbyin pa rnam gsum la tshul bzhin du slob cing /
de yang dbu ma la 'jug pa las /
sbyin pa sbyin bya len po gtong bos stong /
sogs gsungs pa bzhin 'khor gsum rnam par dag pa'i sbyin pa'i phar byin @# / /
la bslab par bya'o / /
gnyis pa tshul khrims ni /
gzhan gnod gzhi bcas spong ba'i sems pa tshul khrims kyi ngo bo yin la /
de la nyes spyod sdos ba'i tshul khrim? bzhi /
me dge pa bcu spong ba ni spyi dang /
bye brag tu so sor thar pa sogs dang /
byang sems kyi bslab bya sogs rang rang gi ji ltar khas blangs pa'i tshul khrims srog dang bsdos te bsrung ba dang /
dge ba'i chos sdud ni /
mkhan slob dang dkon mchog gsum la sogs pa yul khyad par can rnams la bsnyen bkur bya ba dang /
skyabs 'gro yan lag bdun pa sogs kyi dmigs pa rnams skyong zhing /
sems can don byed ni /
rnyed bkur dang snyan grags sogs la re ba med pa'i brtse ba'i sems kyis gzhan don sgrub pa dang khyad par grogs kyi bya bsgrub pa dang /
sdug bsngal sel ba gnyis kyi dang po ni longs spyod sogs rkun mas mi khyer ba'i thabs sgrub pa sogs dang /
gnyis pa ni /
lus sems kyi sdug bsngal sel ba'i bya ba dang /
rmongs pa la las 'bras ston pa dang /
phan 'dogs pa dga' bar smra zhing bsnyen bkur stob pa sogs dang /
gzhan yang 'jigs pa las skyob pa dang /
yang dag par zhugs? pa la ?khreng ? stong pa dang /
log par zhugs pa la nan tur gyi las bya ba dang /
thabs sna tshogs kyis yang dag ba'i lam la gzhug pa sogs skabs su gang babs gyis skyong bar bya'o / /
gsum pa bzod pa ni /
gzhan la zhe sdang da? khong khro 'gog pa'i sems byung sems pa 'thon pa'i ngo bo dang /
de gong 'phel du song ba'i bzod pa'i ? phyin rdzogs par 'gyur ba yin la /
spyod 'jug las /
sems can mi bsrun nam mkha' bzhin / /
sogs gsungs pa bzhin /
rang gi khong khro'i sems 'dzoms na phyi'i dgra thams cad bcom pa yin pas na de bzhin du bsgyur bar bya'o / /
bzhi pa brtson 'grus ni /
sgo gsum dge pa la 'jug par spro ba'i sems byung sems pa de brtson 'grus kyi ngo bo yin la /
de yang dbu ma la 'jug pa las /
yon tan ma lus brtson 'grus rjes 'gro zhing / /
bsod nams blo gros tshogs ni gnyis kyi rgyu / /
zhes gsungs pa ltar ro / /
de yang dang por blos mi 'chun pa ltar 'byung yang /
thun dang nyin zhag dang /
bla bar brtson pas rim bzhin yar 'gal du brtsams pas dka' pa med par skye zhing /
le lo'i dbang du song grabs byung tshe /
bdag ni thog ma med pa nas /
'di lta bu le lo sogs kyi rgyus /
da bar du 'khor bar 'khyamS 'dug pas /
da lam tshe lhag 'di le lo sogs gyis don med du btang na shin tu nas mi rung ste /
brtson 'grus bya na /
? sus kyang sangs rgyas thob par sangs rgyas kyis gsungs pas na /
bdag dal 'byor @# / /
thob bshes gnyen dam pas rjes ? sin pa ci'i phyir sangs rgyas mi thob ces rang gis ? ? ? la stod sogs thabs sna tshogs kyis brtsen 'grus brtsam par bya'o / /
lnga ? bsam gtan ni| gnas dben par nang du yang dag par gzhag nas /
legs par bsam pa'i chos nyid yid la byed cing /
gang yid la byed pa'i sems de nang du rgyun chags su yid la byed do / /
de la goms pas lus sems shin sbyangs byung ba de ni zhig nas zhes bya'o / /
de yang zhi gnas sgrub tshul rgyas par rje bla ma yab sras kyis gsungs pa las shes par bya zhing /
sa bcad ma stong tsam du brjod na /
gnas bzang por 'di snang gi re dogs kyi g.yeng ba thams cad btsan chod du spang la /
sbyor pa dang blo sbyong gi rim pa sngon du btang nas /
bde ba'i gdan la rlung cham la 'bebs nas /
rang gi smin 'tshams kyi thad kyi nam mkhar pad zla'i gdan la bcom ldan 'das thub pa'i dbang po gser gyi mdog can /
mtshan dpe gsal rdzogs 'od zer 'phro ba chos gos gsum ldan pa chung mtha' rgya sran tsam nas che mtha' mtho gang gsal btab /
cha lugs soT bsgyur na de'i rjes sum bzang ba ? ba'i dmigs pa de la sems gtad de /
thog mar thun chung la grangs mang ba dang /
de nas rim gyis je ring du btang nas /
bying rgod byung na de sel ba'i man ngag rnams rje bla ma sogs kyis rgyas par gsungs pa bzhin du zhi gnas bsgrub pa bya'o / /
drug pa shes rab ni /
spyod 'jug las /
yan lag 'di dag thams cad ni / /
thub pas shes rab don du gsungs / /
zhes gsungs ba ltar /
tshe 'di'i bde thabs sgrub pa yang shes rab la ngag las na /
sangs rgyas kyi go 'phang thob pa la lta ci smos te /
rje bla mas kyang /
shes rab zab mo'i de nyid blta ba'i mig /
srid ba'i rtsa ba drungs nas 'byin pa'i lam / /
gsung rab kun la bsngags ba'i yon tan gter / /
gti mug mun sel sgron me mchog tu grags / /
zhes gsungs pa'i phyir /
de yang rgyal ba tsong kha pa chen po la rje btsun 'jam pa'i dbyangs kyis dngos su gsungs pa'i zab mo dbu ma'i lta ba phyin cim log par ston pa de rje bla ma nyid kyis nyams su bzhes pa'i rtogs pa yin la /
de ni zur tsam brjod na sngon 'gro rnams brten pa'i dang nas /
rang cag rnams gnyid thug po log bzhin pa yan chad du ? ngar snyam ba'i nga de dgag ? de yin la /
de rgyun pa dpag la zha ba'i tshul gyis mi gsal zhing /
de ni rang mnyes par nyes khag byung ba'i dus su /
ngas de 'dra nyes ba med bzhin du nyes khag de 'dra bsnyam ba'i ngar 'dzin ltang gis 'char la /
de ma thag tu dran shes gyis ngos bzung bar bya ste /
de lta bu'i 'gog byed kyi dgos pa med pas na /
de ni ngos bzung ba thog mar shin tu gal che'o / /
de la gang zag gi bdag med bsgom pa dang /
chos @# / /
kyi bdag med bsgom pa gnyis las /
dang po ni /
dgag bya'i da de lus sems dang gcig tu grub ba ma lus dang gcig na ni shi nas mer bsreg /
chur bskyur ba nang de yang med 'gro dgos rgyu la /
nga de skye ba phyi ma len pa sogs 'khor bar 'khor gyin 'dug /
sems dang gcig na ni /
sems gzugs su ma grub pas nga de yang gzugs med pa gcig dgos rgyu la /
ngas zas bo /
ngas gos gyon /
'gro 'dug byed pa sogs kyis mi 'thad la| gal te lus dang tha dad yin na /
phung po lnga sogs re re bsal ba'i rjes su bde 'di yin zhes mdzub tshugs lta bu gcig dgos pa la de 'dra ni mi 'dug /
lus sems gnyis tshogs pa'i steng na yod snyam na /
shi tshe lus sems gnyis gyes pas nga de yang de ltar 'gyur dgos pa las de 'dra ni med snyam nas dpyad bsgom byas la /
yang skye ba snga gnyis gcig tu byed na /
snga ma dud 'gror skye ba'i nga dang da lta mi'i nga de ngan 'gro dang bde 'gro'i khyad par che yod pa sogs rigs pas shin tu dpyad de bsgom pas nga de gtan nas med snyam du stong song nge ba de nges pa'i tshe bag chags kyi dbang gis skrag snab? ngam dga' snyam skye zhib tshul de la dbu mjil ma dang por rnyed pa bzhes bya'o / /
de lta bu'i mnyam gzhag nam mkha'i lta bu'i dang nas la ? tshe rjes thob tu gang snang thams cad ming dang rtog pas btags pa tsam gyi gdags sa gzhi phur po lnga tshogs pa de bsnyon med du snang ba ni /
rmi lam dang sgyu ma lta bu snang yang /
bden par ma grub cing /
rten cing 'brel bar 'thad pa la des ba drangs nas /
las 'bras dang dge sdig gi rnam smin sogs blang dor la dran shes dang ldan pa'i sgo nas bslab par bya'o / /
gnyis pa chos kyi bdag med ni /
phal cher gong bzhin la /
dgag bya'i bzhes pa'i tshab tu lus lta bu bem po dang /
de ring gi shes pa lta bu shes pa dang /
nam mkha' lta bu ldan min 'du byed rnams la kha spos te /
dpyad par bya ba yin no / /
rgyas par rje bla mas mdzad pa'i lam rim gnyis dang /
paN chen rdo rje 'chang chen pos mdzad pa'i dmar 'khrid bde lam dang /
rgyal dbang mchog gis mdzad pa'i 'jam dpal zhal lung sogs su blta bar bya'o / /
gnyis pa gzhan rgyud smin byed bsdu ba'i dngos po bzhi ni /
sbyin pa ni gtso bor zang zing gis rang dbang du bsdud la /
snyan par smra ba ni /
sbyin pa'i thabs kyis 'dus pa'i 'khor de rnams la chos rang rang gi blo bstun gyis bstan cing /
tha na sdig spong dge sgrub skyabs 'gro sogs ston cing /
'phrad pan khams bzang ngam sogs yid du 'ong zhing snyan pa'i tshig gis sems mgu pa'i thabs la 'bad cing /
don spyod ni /
gdul bya rnams kyi don de dag sbyor zhing 'dzin du bcug pa dang /
don mthun pa ni /
@# / /
gzhan la ji ltar bstan pa bzhin rang gis kyang de mthun du bslab par bya'o / /
de ltar bshes gnyen bsten tshul nas bzung ste lhag mthong gi bar gyi thun mong ba'i lam gyi rim pa rnams rang gi go tshod dang bstun te sa bcad ma stongs tsam du bris pa'o / / / /
zhes pa 'di ni dad ldan gyi dge slong kun dga' rgyal mtshan pas lam rim gyi don go sla zhing tshig nyung don tshang gcig nges par dgos zhes dad pa'i me tog dang bcas te bskul ba'i ngor /
rgyal ba yab sras gnyis kyi zhabs rdul spyi bor len cing gsung gi bdud rtsi myong ba'i lha'i btsun pa /
7blo bzang bstan 'dzin rgyal mtshan gyis sbyar ba'i dge bas rgyal ba gnyis pa'i bstan pa ngar zhing rgyas la 'gro ba thams cad kyi nyon mongs pa'i gsos sman du gyur cig / / /
sarba mang+ga laM / / / /
