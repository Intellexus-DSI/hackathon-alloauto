@# / /
rab gnas bkra shis snye ma'i lhan 'thabs bzhugs so / /
@# / /
bla ma dang 'jam dpal gshin rje'i gshed dbyer ma mchis pa'i zhabs la gus pas phyag 'tshal zhing skyabs su mchi'o / /
dus dang gnas skabs thams cad du rjes su bzung du gsol /
'dir 'dul ba 'dzin pa grags pa rgyal mtshan gyis rje bdag nyid chen po'i gsung bsgros ltar rab gnas rgyas 'bring bsdus gsum gyi cho ga rgyas par mdzad pa las byung ba'i rab gnas 'bring po'i sdom tshig ji lta ba bzhin thams cad mkhyen pa dge 'dun rgya mtsho'i gsar bde 'jigs gsum sogs dkyil 'khor gang la brten kyang lag tu blang bde bar bkod pa bkra shis snyem ltar yi dam rdo rje 'jigs byed la brten nas rab gnas 'bring po'i dag 'don bya tshul gyi zur 'debs 'phran bu dgod pa la /
thog mar bya ba'i rim pa ni sdom las /
bdag bskyed bum pa lha gnas bya / /
khrus stegs rgyan bre mnga' dbul bri / /
gsol gdab sems skyed brten bskyed de / /
gdan la rten bzhag chu bzhi dbul / /
zhes gsungs pa ltar bya ba la /
sdom tshig gi go rim ltar na bdag skyed dang bum pa lha gnas kyi rjes su khrus stegs dang mnga' dbul sogs bya dgos pa 'dra na'ang lag len la khrus stegs sogs sngon du byed pa bdebs rab gnas dngos gzhi'i sngar nyin bya zhing /
de yang sa chog sngon du song ba'i gtsug lag khang sogs yin nas chog mi dgos kyang de 'dra min ba'i gnas su /
sa chog rgyas bsdus skabs bstun byas pa legs pas ma mtha' nga gnas de'i bdag po lha glu sogs la /
gtor ma btang ste rab gnas byed par ko long rung phrag dog mi byed cing sdongs grogs byed pa'i las bcol /
bgegs gtor btang ste bskrad 'os rnams phyir bskrad /
rdzas sngags ting nge 'dzin gsum gyi sbyang ba bya /
de nas dri bzang gi chul las thams cad pa bzlas bas byug pa'am chag chag gdab /
'dzom na sngar rab gnas byas pa'i sku gsung thugs kyi rten byin rlabs can rten khri bzang po'i khar bzhugs su gsol /
de'i mdun du mchod pa gang @# / /
rgyas bshams /
phyogs gcig tu khrus stegs so phag sogs las sbyibs grub bzhi pa rgyar khru bzhi dpangs su khru do 'am gcig yod pa bya /
de'i steng du khrus dkyil gru bzhi sgo bzhi dbus su sna tshogs padma 'dab ma brgyad pa dang de'i phyir snam bu gru bzhi pa rim pa gnyis pa snam bu la phyogs bzhir /
'khor lo / /
rin po che /
padma /
ral gri dang /
'tshams bzhir /
'khor lo / /
rdo sde /
padma /
ral gris mtshan pa rdul tshon gyis bri ba'am chu tshon gyis bris pa'i ras bris lta bus dag pa /
bkra shis snye ma'i dbeng bdam dang bris ma 'ga' zhig las /
khrus stegs rgyan bri zhes 'byung yang bri zhes pa'i gi gu yig nor dang bre zhes khrus stegs la rgyan gyis brgyan par mdon zhing 'dul ba 'dzin pa'i rab gnas sogs gzhung mar por khrus stegs la rgyan gyis brgyan par gsung pas gong gi rten dang khrus stegs sogs kyi steng du bla re dang /
phyogs phyogs su gdugs /
rgyan mtshan /
ba dan /
sril bu g.yer kha dbyangs pa la sogs pas bskor bas bkod pa mdzes par brgyan /
khrus dkyil gyi dbus su me tog dang ku sha'i gdan la rdo rje slob dpon la phyogs par g.yas su rnam rgyal dung chos gzungs rdor can dang /
g.yon du las bum gnyis ma gul cings mtshan ma can /
de'i shar nas g.yas bskor du /
dri bzang /
mngar gsum /
zho /
'bras /
bu /
'bru /
'bras yos /
sman /
rin po che ste rdzas brgyad dri bzang chu gtsang dang sbyar ba so sor blug pa'i khrus bum brgyad dar ras dkar po gang rigs kyi mgul chings can /
de rnams kyi phyi rol du g.yas bskor gyi rim pas /
zho /
'o ma mar sbrang rtsi /
ka ra ste /
phyi'i bdud rtsi lnga /
ba'i 'o ma /
zho /
mar /
lci ba /
chu ste bzung lnga /
dri zhim po'i chu /
'di ni bla ma kha cig /
sug smel /
shing tsha /
spang spos /
ba leg /
tsan dan rnams zho do re thum bur bcings ste chu gtsang bre brgyad la bcug nas bzhi cha skam gyi bar du bskol ba'i lhag ma dri chur 'gyur bar bshad /
nya gro ta /
u dum bar /
ba la k+Sha /
bi pa la /
maN+Tal mu N+Ta ste 'o ma can gyi shing lnga'i phye ma /
'di rnyed dka' bas tshab tu 'o ma lta bu'i 'o ma can gyi shing gang yang rung ba'i phye ma'am /
sran dkar phye ma lta bus bya zhes bla ma kha cig gsung /
dri zhim po'i 'bru mar /
'di la gzhung kha cig nas dri'i til mar ram med na til mar la dri bzang btab pa /
zhes 'byung la dri'i til mar ni /
gong gi dri chu bsgrub dus kyi rdzas rnams mar nag la blug nas lngar ltar bsgrub ces gzhung kha cig las gsungs /
skyu ru ra'i phye ma /
yung ba'i phye ma /
tsan dan dkar dmar /
a ka ru /
gur gum /
kran thi ka ste lnga'am| gur gum /
a ka ru /
gla rtsi /
ga bur /
tsan dan te dri lnga'i phye ma ste 'dag rdzas brgyad snga ma zangs snod dang phyi ma rnams 'khar ba'i snod na gnas pa bsgrig /
de'i mthar mdun du me tog tu 'thor rgyu'i 'bru gtsang ma snod bzang por blug pa'i steng du me long la dbus su oM / /
mdun nas g.yas skor du ye d+ha rma tshar bdun nam ma mtha' gcig bris pa dang /
@# / /
ji ltar rigs par dur ba'i pir /
dar mar ras dkar po gtsang ma la dri bzang gis padma 'dab bzhi'i lte bar oM / /
'dab mar mdun nas g.yas bskor du / /
hUM traM hriH AH mgo phyir bstan bkod pa'i khrus ras /
gos zung /
bdag skyed dang bum pa'i mchod pa 'bul yul gyi g.yas nas mgo brtsam pa /
go yu /
rdo ja /
go la'i phye ma sbyar ba'i so rtsi /
til ku sha gur gum /
me tog ser po / /
bdud rtsi lnga rnams kyi phye ma /
zho /
me tog ser po dngos sam de'i dong du 'bru blug pa'i chu bzhi bzed zhal dang bcas pa /
gzhan yang skabs so sor 'bul rgyu'i mchod pa'i yo byad dang sbyin sreg byed na de'i rdzas dang mi byed na btsa' ru'i bza' ba lha bshos chen po rgyan ldan gyi mthar dkar gsum mngar gsum dang bza' ba dang bca' ba gtsang zhing yid du 'ong ba mang pos bskor ba dang /
mnga' dbul dang bkra shis kyi rdzas sogs dgos pa'i yo byad thams cad tshogs par bya| mnga' dbul bri zhes pa ni gtso bor maN+Tal gyi mnga' dbul yin la /
de ni mnga' dbul dkyil 'khor bri bya ste / /
theg chen brgyad btab zur rtse nas / /
cha phran gcig dang gcig dor nas / /
zlum thig gnyis kyis bskor bar bya / /
tshangs thig nas ni log thig bar / /
phyogs bzhir cha mnyams lnga lngar bgo /
dbus kyi cha gnyis padma dang / /
phyogs kyi bzhi bzhi ri rab kyi / /
bang rim tshul du dbye bya zhing /
zur bzhir lnga cha gru bzhi bzhi / /
zur bsgrig tshul du 'ong bar bya / /
dbus kyi padma 'dab brgyad kyi / /
phyogs bzhi dmar la me rlung ser / /
bden bral ljang zhing dbang ldan nag /
lte ba ljang la ge sar ser / /
phyogs bzhi'i bar rim shar dkar zhing / /
lho sngo nub dmar byang ljang la / /
zur bzhi'i gru bzhi bzhi brtsegs nag /
de yi phyi rol rang phyogs kyi / /
ri rab mdog can chu ris la / /
steng du shar nas g.yas skor du / /
lus 'phags bla gam dkar po ste / /
'dzam gling sog kha sngon po'o / /
ba glang spyod gling zlum po dmar / /
sgra mi snyan gling gru bzhi ser / /
bzhi ka'i g.yas dang g.yon du ni / /
gling g.yog rang 'dra gnyis gnyis bri / /
gling dang gling phran gnyis kyi bar / /
bkra shis rtags brgyad 'bri tshul ni / /
shar du dpal be'u 'khor lo dang / /
lho ru padma rgyal mtshan ste / /
num tu gdugs dang bum pa bzang / /
byang du dung dang gser nya'o / /
shar bum gling dang ri rab kyi / /
bar du nyi zla gnyis bri zhing / /
phyi rol cha phran gcig gis| |sngon pos bskor ba lcags ri'i tshul / /
padma gling dang gling phran steng / /
me tog tshom bu mdzes par dgod / /
zhes pa ltar bri'o / /
de ltar yo byed thams cad tshang bar bsags te bkod pa mdzes par bshams pa yang rab gnas byed pa po dpon slob dang yon bdag 'khor bcas thams cad la bkra shis pa'i rten brel du 'gyur bas gra gang 'brig bya /
rab gnas 'bring po la sta gon gyi cho ga 'don rgyu med pas sta gon bya bar ma gsung kyang yo byad bsags pa dang bshams pa'i sta gon 'di ni dngos bzhi'i sngar nyin bya dgos /
dngos gzhi'i nyin @# / /
zhog pa snga mo nas cho ga byed pa'i dpon slob rnams 'tshogs te 'jigs byed bcu gsum ma'am dpa' bo gcig pa gang rigs kyi bdag skyed mchod bstod bzlas pa gtong 'bul dang bcas pa legs par btang nas bum pa bsgrub pa la lha bum sgrub pa ni /
hrIH Sh+T+rIH sa bsangs /
shU nya tas sbyangs /
stong pa'i ngang las baM las byung ba'i rin po che'i bum pa dkar po lto ba che ba mgrin pa ring ba mchu 'phyang ba la sogs pa mtshan nyid thams cad dang ldan par gyur /
oM ta p+te ta p+te ma hA ta p+te swA hA /
lha'i chu bo gang gdang bum pa'i chu gnyis dbyer mi phyed par gyur /
rnam rgyal bum pa'i phyi bum pa'i dbyibs can gyi nang du gzhal yas khang gru bzhi sgo bzhi la sogs pa'i mtshan nyid thams cad dang ldan pa gdan dang bcas pa'i dbus su hUM las rdo rje hUM gis mtshan pa zhes pa nas /
byang shar du ru las ral gri rus mtshan pa rnams yongs su gyur pa las dpal rdo rje 'jigs byed lha bcu gsum gyi skur yongs su rdzogs par gyur pa ni /
dbus kyi gdan la dpal rdo rje 'jigs byed chen po /
zhes pa nas /
phyi'i grwa bzhir Na yo ni ra'i ye ge bzhi yongs su gyur pa las mi'i thod pa bdud rtsis gang ba bzhi /
zhes pa'i bar bsgrub thabs ltor la rang nyid ces pa'i tshig dor /
rnam rgyal bum pa'i mtshan ma'i gnas kyi pad nyi sogs kyi gdan la shar du hUM /
de'i 'og tu k+She /
lhor ma| nub du me /
byang du da rnams las rang rang gi phyag mtshan sa bon gyis mtshan pa yongs su gyur pa las shar du dpal rdo rje 'jigs byed chen po zhes pa nas /
med pung rab tu 'bar ba'i klong dkyil na bzhugs pa /
de'i 'og tu gti mug gshin rje gshed dkar po / /
dkar nag dmar ba'i zhal gsum phyag drug gi dang po gnyis kyis gri gug dang thod pa thugs kar 'dzin cing /
lhag ma /
zhes pa nas /
padma 'dzin pa /
lhor ser sna gshin rje gshed zhes pa nas /
padma 'dzin pa /
zhes pa'i bar /
dang po gnyis kyis gri gug dang thod pa thugs kar 'dzin cing /
zhes 'don pa bsgyur te yum med pa'i gshin rje bzhi bskyad /
las bum gyi nang dang mtshan ma'i gnas su sna tshogs padma dang nyi ma'i gdan la ra las ral gri ras mtshan pa gnyis yongs su gyur pa las ral gri gshin rje gshed ljang khu gnyis ljang sngo dkar ba'i zhal gsum phyag drug zhes pa nas /
dang po gnyis kyis gri gug dang thog pa thugs kar 'dzin cing /
lhag ma g.yas zhes pa nas /
padma 'dzin pa /
gtso 'khor thams cad kyi mig gnyis su k+ShiM dang 'khor lo las rdo rje mig dkar po zhes pa nas /
nor bu dang padma 'dzin pa zhes pa'i bar skye mched sku gsung thugs byin rlabs dang /
oM hrIH ha b+ho wa zhes pa nas /
byang dang byang shar pa rnams la don grub /
mtshan ma'i lha rdo rje 'jigs byed la mi bskyod pa dang /
gti mug gshin rje gshed sogs la rnam snang sogs bzhi dang /
ral gri gshin rje gshed gnyis la don grub kyis dbu brgyan cing /
dbang gi lha rnams de nyid la thim par gyur /
bum lha'i mchod pa bsar sbyad byin gyis rlabs la /
chos dbyings rnam dag @# / /
sogs kyis phyi mchod /
lha rang rang gi sngags la 'bru gsum btags pas nang mchod dbul zhing gnyis med thun mong sogs kyis bstod /
g.yon pa'i khu tshur gyis gzungs thag bzung la /
rang gi thugs ka nas sngags kyi 'phreng ba 'od zer dang bcas pa gzungs thag la 'khril te song bas bum pa'i lha'i thugs brgyud bskul /
bum pa'i lha rnams kyi thugs ka'i sngags 'phreng las 'od zer 'phros pas ye shes kyi bdud rtsi bkug nas sngags phreng la thim pa las bdud rtsi'i rgyun bab pa bum pa'i chu dang ro gcig tu gyur par bsam /
rnam rgyal gyi lha so so'i sngags brgya rtsa brgyad /
gzungs rdor las bum gyi steng du sbos la khadga d+d+rig brgya rtsa brgyad /
chu la oM badzra u ta ka hUM brgyad bzla /
hrIH Sh+TIH dang hUM bdun bzlas pa'i dud chos kyi chus mchos yon dbul /
me tog dkar po gsum gsum gzhug /
puSh+pe sogs kyis me tog nas rol mo'i bar gyis mchod /
bum pa'i nang gi lha rnams zhu nas bum pa'i chur gyur cing /
gzhal yas khang zhu nas bum pa dang /
mtshan ma'i lha rnams zhu nas so so'i mtshan ma'i rnam par gyur /
las mub gyi chu khas rgyan gyis bsangs la /
ji srid rab gnas kyi bya ba ma rdzogs pa de srid du bgegs rnams bzlogs pa'i 'phril las mdzod cig /
ces las bcol /
dpa' gcig la rnam rgyal gyi nad dang mtshan ma'i gnas su gtso rkyang zhal phyag yongs rdzogs /
las bum gyi nang dang mtshan ma'i gnas su 'jigs byed gtso rkyang phyag gnyis ba bskyed tshul sogs snga ma'i rigs 'gre sbyor /
khrus bum dang 'dag rdzas sgrub pa ni /
bsangs sbyang /
stong pa'i ngang las b+h+ruM las byung ba'i rin po che'i bum pa dang snod rnams kyi nang du zla ba'i dkyil 'khor gyi steng du hUM yig gi mthar bzlas bya'i sngags kyi skor ba'i 'od zer gyis bla ma yi dam sangs rgyas byang sems dpa' po mkha' 'gro chos skyong srung ma rnams kyi byin rlabs dang /
snod bcid kyi yon tan thams cad bkugs /
sngags phreng la thim /
de las 'dud rtsi'i rgyun babs dag byed kyi rdzas rnams byin gyis rlabs par gyur /
oM gan+d+he sna na pU dza me g+ha sa mu tra s+pha ra Na sa ma ya shrI ye hUM /
zhes dang /
gan+d+he'i gnas su /
tri ma d+hu /
da ti /
pha la /
bru hi /
lab+dza /
o Sha ti /
ma Ni rnams rim pa bzhin bcug la nyer gcig re /
thun mong du gtsug tor rnam rgyal gyi gzungs ring ngam /
oM b+h+ruM swA hA /
oM a mr-i ta b+h+ruM ya yur rA te swA hA /
zhes dang /
gtsug tor gzhan gyis mi thub pa /
tadya thA /
oM a na le a na le /
a tsa le a tsa le /
kha kha khA me kha kha khA me /
bi sha te bi Sha te /
bI re bI re /
bai ra bai ra /
sau mya sau mya /
shA n+te shA n+te /
dan+te dan+te /
badzra d+ha ra /
ban+h+ha ban+h+ha ni /
badzra pA Ni phaT /
oM hrIH Sh+ToM phaT phaT swA hA /
zhes dang /
bkra shis zhes pa'i sngags yed+ha rma rnams dang /
'bru gsum dang /
s+r+ba ta thA ga ta sogs bzla /
me tog sgrub pa bkra shis snye mar 'og tu bshad kyang lag len la 'dir byed dgos pas /
ye d+ha rma'i sngags phreng gyen du 'greng zhing 'od zer dang bcas par gyur pa'i 'od zer gyis 'jig rten dang 'jig rten @# / /
las 'das pa'i bcud thams cad dang rgyal ba sras bcas kyi sku gsung thugs kyi yon tan thams cad bsdus te sngags phreng me tog dang bcas pa la thim par gyur /
ye d+ha rma brgya rtsi brgyad sogs bzla /
bum chus me long gi steng gi yi ge bkrus pa'i chus me tog sbrus te khyab par bya /
de'i phyed slob dpon dang tshogs pa rnams la 'dir bkye zhing phyed 'og tu shis brjod rgyas pa'i skabs su bkye /
mchod yon sgrub pa ni /
chu bzhi la dmigs te sngags bzlas bas rdzas rnams drim sel zhing zag med kyi bde chen bskyed pa'i nus ldan du byin gyis rlabs par bsam la /
'bru gsum dang /
hrIH Sh+TIH dang /
khadga d+h+rig brgya rtsa brgyad dam bdun sogs bzla /
dpa' gcig la sngags phyi ma mi dgos /
'dir mchod pa byin rlabs bya bar gzhur du ma gsungs kyang mchod pa bshams nas byin rlabs ma byas na bgegs 'jug par bshad pas chu bzhi la sogs pa'i mchod pa rnams sgrub thabs ltar byin gyis rlab /
gsol gdab ni /
cho ga byed pa po dge slong gang yin gyis snam sbyar yon na bla gos dang sbrag pa dang med na bla gos legs par bgos te thams cad kyis phyag tu me tog thogs /
gzhung 'ga' zhig nas bzhengs par gsung pas grub na de bzhin dang mi bzhengs kyang tshul dang mthun pa'i spyod lam gyis 'khod /
gsol gdab kyi tshig don ltar yon tan dran pa'i sgo nas /
gang 'di bcom ldan 'das zhes sogs brjod cing rab tu gnas par bgyi'o / /
zhes pa'i tshig 'tshams tshor tshogs pa thams cad kyis rten la me tog gtor /
spos dri zhim bos bdug /
tshogs pa mang mas dril bu dgrol zhing rol mo ba rnams kyis mchod rol dbul bzhin pas /
na mo b+ha ga wa te /
sogs dang /
rab tu gnas bya'i lha tshe dpag med lta bu yin na cho gzungs 'don pa lta bus mtshon pa'i rab tu gnas bya'i lha'i sngags dang /
badzra sa twa sogs dang rang gi yi dam gyi lha'i sngags gsum gsum brjod par gzhung gzhan nas bshad pa yod pas brjod kyang rung rjes dran bzhi po 'di lan gsum bya bar gzhung gzhan nas bshad pa yod kyang 'bring po'i tshe lan gcig gis kyang chog /
sems skyed ni sngar bzhengs yod na thams cad 'dug cing tsog bur 'dug par gzhan nas bshad pa yod pas de ltar ram snga ma ltar 'khod de me tog dang bcas pa'i thal mo sbyar nas /
sems can thams cad la byams snying rje byang chub kyi sems bskyed la /
ngo mtshar chen po zhes sogs brjod cing me tog gtor /
rten skyed ni rten rnams la las kyi sngags dang chus bsangs /
shU nya tas sbyangs /
stong pa'i ngang las /
sku gzugs rnams sna tshogs padma ngang nyi ma'i steng du hUM las rdo rje hUM gis mtshan pa las dpal rdo rje 'jigs byed chen po / /
zhes pa nas med pung rab tu 'bar ba'i klong dkyil na bzhugs pa /
de'i par na yum rdo rje ro lang ma zhes pa nas /
yab la 'khyud pa /
zhes pa'i bar brjod de /
gtso bo yab yum mam gtso rkyang zhal phyag yongs rdzogs su bskyed /
gsung rab kyi po ti rnams padma dang nyi ma'i steng du me las padma mes mtshan pa las 'dod chags gshin rje gshed dmar po zhes pa nas /
'khor lo 'dzin @# / /
pa yongs su gyur pa las 'dod chags gshin rje gshed yab yum gzugs brnyan du shar ba'i yig 'brur gyur /
mchod rten dang gtsug lag khang sogs la mchod rten padma dang zla ba'i steng du k+She las 'khor lo k+Shes mtshan pa las gti mug gshin rje gshed dkar po zhes pa nas /
padma 'dzin pa yongs su gyur pa las gti mug gshin rje gshed yab yum gzugs brnyan du shar ba'i mchod rten du gyur /
zhes pas mtshon te bskyed pa 'am /
gzhung na gsal ba ltar 'od dpag med dang rnam snang spyi 'gro ltar bskyed kyang rung /
'on kyang sbyin sreg 'bul na bskyed tshul snga ma sngags brjod pa sogs la 'jug pa bde /
bla ma 'ga' zhig gsung rab dang mchod rten sogs kyang rang gi yi dam gyi gtso bo 'am rdo rje 'chang du bskyed par bzhed pa snang yang rab gnas kyi gzhung phal che ba las spyi 'gro 'am rang gi yi dam gyi dkyil 'khor de'i gsung rdo rje sogs su bskyed par bshad pas de bzhin byed pa legs /
'dir lhar bskyed nas de yongs su gyur pa las lha de gzugs brnyan du shar ba'i yig 'bru sogs su gyur pa bsgom par bshad pa rten bskyed kyi tshe gzugs bsgyur byas pa lta bu'i dogs pa byed pa snang yang 'di dkyil cho ga rdo rje 'phreng ba nas gsungs pa ltar 'dul 'dzin pa'i rab gnas che chung sogs nas bshad pa ltar yin pas dogs chung mi dgos /
gdan la rten bzhag ni /
rten rnams khrus dkyil gyi steng du dngos su bzhag btub na 'dag rdzas dang khrus bum phyir bkyed /
rnam bum shar gyi bdag rdzas kyi mdun du bzhag la rten khrus dkyil gyi dbus kyi stegs la bzhag /
der 'jog mi btub na 'dag rdzas sogs phyir bkyed mi dgos /
chu bzhi dbul ba ni /
dag cing dri med yid 'ong ba'i / /
zhes sogs kyi tshig bcad dang /
oM sarba ta thA ga ta argaM pU dza zhes sogs sam /
oM ya man+ta ka sa pa ri wA ra zhes sogs gang rigs kyis dbul /
brel dus sngags rkyang pas kyang rung /
phyag rgya ni pad kor sngon du 'gro bas mchod yon gyi snod bsnyem pas bzur la rdo rje thal mo kha phye bas bzed zhal du ldugs pas mchod yon /
g.yas pas 'theb 'dzub kyis zhabs bsil gyi snod nas me tog chu dang bcas pa 'gyings pa'i tshul gyis sor mo rnams bskor zhing blang la 'dzub mo nas rim pa bzhin phye ste bzed zhal du ldug pas zhabs bsil /
g.yas pa'i mtheb 'dzub kyis zhal bsil gyi snod nas me tog chu dar bcas pa blang la kha 'og tu phyogs pa'i mthe'u chung nas rim gyis dgrol zhing bzed zhal du ldug pas zhal bsil /
de'i snod nas g.yas pas bzung ba'i ku sha'i rtse mos chu blang ste bzhed zhal du bsangs gtor lan gsum byed pas bsang gtor dbul /
de nas sbyang ba'i rim pal sdom ni /
gtor ma yod chu khams phor lci /
zan changs ras kyi bya ba nas ni /
nye reg mchod bdug sbyang ba'o / /
zhes gsung pa'i gtor ma ni /
hUM ye shes bskal pa zhes pa nas /
phyag 'tshal bstod /
'dir gzhugn du gtor ma byin gyis rlabs te zhes gsung kyang brlab tshul ma gsungs la 'dul 'dzin pa'i rab gnas che bar rang rang gi sgrub thabs bzhin rlab par gsungs shing chung bar sngon 'gro'i skabs ltar rlab par gsungs pas de ltar ram a ka ros byin rlabs bya'o / /
rang gi thugs ka'i sa bon las /
zhes pa @# / /
nas bkugs par gyur /
sarba big+h+nan sogs gsum gyis gtor ma bsngo / /
'di la gtor ma bskor ba gzhung dang 'dul 'dzin pa'i yig cha gnyis kar mi gsal yang /
phyag len la byed pa 'dug cing rab gnas don gsal du gsung pas gtor ma gsum mam gcig rten la g.yas bskor lan gsum byed pa mi 'gal /
gzhung dang 'dul 'dzin pa'i yig cha che bar ma gsung kyang chung bar snga ma zhi ba'i sbyang ba dang /
ting long dang chang bu sbrag nas lan gsum du rten la phyir bskor zhing sum b+ha ni brjod pa zhi drag phyed mas sbyang ba /
sangs rgyas kyi bden pa dang /
zhes pa nas /
'gas par 'gyur ro / /
sum b+ha ni brjod cing gtor ma rten la phyir bskor te phyi rol du dor /
gu gul gyis bdug /
yungs dkar gyis brab /
tsham rnga ma dang rol mo'i sgra drag tu bya ba ni drag po'i sbyang ba rnams bya bar bshad cing gzhung gzhan mang po las gsung bas de bzhin byed pa legs shing /
de ltar byas pas khro bo'i tshogs rnams kyis bgegs tshar bcad par bsam /
de'i tshe rol chen bya /
de nas sbyang chas yungs dkar sogs la las sngags dang hUM lan bdun bzlas pas mi gtsang ba dang byur sogs sbyong ba'i nus ldan du byas par bsam la /
khu tshur gnyis kyis yungs dkar bzung nas g.yon du lan gnyis bskor zhing bya ba nas sarba pA baM sogs brjod de mer dor / /
yang snga ma ltar bzung nas g.yas su lan gnyis bskor zhing sngags brjod de mer dor /
de bzhin du chu nas sed ras khyi bar g.yon dang g.yas su bskor zhing bya ba nas 'dor /
kham phor man chad mer 'dor mi dgos /
nye reg ni /
g.yon bar chu gtsang bzung nas g.yas pa'i gung srin gyis blangs te rten gyi kha rna ba mig sna kha lag lte ba mgo rnams su dngos su 'am /
me long la gzugs brnyan shar ba la nye reg bya /
mchod pa ni /
hrIH Sh+TIH brjod cing rten rnams kyi thugs kar dri /
dbu la me tog /
mdun du mchod yon dbul zhing mar me bskor / /
bdug pa ni /
amr-i ta dang hUM bdun bzlas pa'i sbos dkar mar dang sbyar bas bdug /
khrus kyi sdom ni /
snyan gsan bdud rtsi ba byung chu / /
shing shun 'bru mar skyu ru ra / /
yung bdri lnga'i phye ma rnams / /
dur sngon pir gyis byug nas su / /
lha rnams sbyan drangs bkra shis glu /
sngon byas lha yi bum pa'i chus / /
bkru dbyi dri dang gos rgyan khrus / /
zhes gsung pa'i /
snyan gsan grub na /
tshogs pa thams cad 'greng ba'am khrus bum dang me long khrus snod 'dzin mkhan rnams 'greng ste khrus bum rnams lag tu thogs te /
bcom ldan 'das de bzhin gshegs pa /
zhes pa nas /
bdag gis khrus 'di gsol bar bgyi /
zhes pa'i bar brjod /
bum pa rnams re zhig bzhag /
'dag rdzas rnams lag tu thogs te /
bdud rtsi dang ba byung gnyis la /
gtsang zhing dri ma mi mnga' yang / /
dag byed bzang po rnam pa lnga / /
legs par sbyar ba'i byug pa ' di / /
yongs su dag par bya phyir dbul /
oM hUM sogs dang /
sarba ta thA ga ta sogs brjod cing /
bdud rtsi dang ba byung gnyis me long la byugs /
dur ba'i bir gyis mnye /
dri bzang @# / /
gi chu la| rgyal ba rnams ni gtsang gyur cing / /
sme ba'i rtogs pa mi mnga' yang / /
sri zhu'i tshul gyis dri chab 'dis / /
bde gshegs rnams la khrus bgyi'o / /
sngags gnyis brjod pa dang / /
byugs pa sngar bzhin /
shing shun /
skyu ru ra /
yung ba'i phye ma /
dri lnga'i phye ma bzhi la /
rang bzhin dag pa gos pa med / /
'od gsal rnyog pa mi mnga' yang / /
dril phyis phye ma 'di yis ni / /
sku ni rab tu dril zhing dbyi / /
sngags gnyis brjod pa'i byugs pa dang / /
mnye ba bya' 'bru mar la /
mi phyed rdo rje'i sku nyid la / /
bsnyun med bgres pa mi mnga' yang / /
'jig rten gus pa'i tshul tsam du / /
dri zhim byugs pa'i rim gro bya / /
sngags gnyis brjod cing byugs / /
gzhung dang 'dul 'dizn pa'i yig cha gnyis kar /
'di rnams la tshigs bcad med kyang /
paN chen thams cad mkhyen pa'i yig char yod cing /
sngags rkyang bas byugs pa sogs byed pa las brjod pa po dang nyan pa po rnams kyi dang ba 'dren pa dang lag len tab tob tu mi 'gyur ba sogs phun sum tshogs pa'i yan lag yin pas sbyar ba legs /
lha rnams sbyan drangs pa ni /
rang gi thugs ka'i hUM las /
zhes pa nas /
bgegs bskrad par gyur /
bkra shis kyi glu ni /
bkra shis gang zhig /
zhes pa nas /
bkra shis /
des ni de ring khyed la dge legs shog /
ces pa'i tshigs bcad lnga dbyangs dang bcas pa brjod cing /
tshigs 'tshams tsher dril bsil dang me tog gtor /
'di dag gi tshig rkang bzhi pa rab gnas 'bring po'i skabs su 'di bzhin bsgyur dgos pa 'dul 'dzin pa'i gzhud che bar bshad /
khrus ni khrus bum khrus long /
khrus snod rnams lag tu thogs /
khrus ras 'phrag par bkal la /
ji ltar bltams pa tsam gyis ni /
zhes pa nas /
hUM hUM swAhA /
rnam rgyal gyis khrus gsol /
de dag sku la nas d+ha na ye swAhA /
brjod cing khrus ras kyis dbyi /
spro shing longs yod na /
rgyal ba'i sku la nyon mongs mi mnga' yang / /
zhes sogs sho lo ka gsum po so so'i mthar sngags gnyis brjod de bgru ba dang dbyi ba spel /
gang gi drin gyis bde chen gnas /
nas /
rdo rje can la sku khrus gsol /
zhes pa dang /
mgon po thugs rje che ldan pa / /
zhes sogs sho lo ka gsum gyis phyag 'tshal lo zhes pa khrus gsol lo zhes par 'dun pa bsgyur ba snags dang sbrel pas bkru dbyi bya /
khyod ni sbyin pa'i rang bzhin chus / /
zhes sogs kyi sho lo ka brgyad po re re dang /
oM gan+d+he sna na sogs sngags brgyad rim bzhin sbel te shar gyi bum pa sogs gyi chus rim pa bzhin bkru ba dang dbyi ba sbel /
gzhung du dri'i bum pa sogs khrus bum brgyad sgrub pa dang khrus 'di bzhin byed tshul mi gsal yang 'dul 'dzin pa'i yig cha che chung gnyis kar lha bum rgyang bsgrub pa dang /
lha bum dang khrus bum gnyis ka sgrub pa'i lugs gnyis bshad cing /
sa zhal gyi yig cha mang bo nas kyang bshad pas 'di ltar byed pa legs khrus kyi sngags brjod pa'i tshe rol mo 'bud dkrol dang dril bsil bya /
sku mchog rnam dag /
nas /
bdag gis thob par shog /
ces khrus @# / /
kyi smon lam dang 'dir gzhung du sku dbyi ba 'byur yang gong du bshad pa ltar khrus re dang spel na 'dir mi dgos la /
brel dus der ma sprel na 'dir bya /
bde gshegs sku mchog nas 'gyur bar shog /
ces sku dbyi smon lam bya /
stong gsum kun du nas /
wa bu ShA Ne swAhA /
zhes pa'i bar gyis dri gos rgyan rnams dbul /
dngos gzhi la sdoms ni /
mig dang sku sogs byin gyis brlab / /
ye shes spyan drangs mchod nas ni / /
gsol btab dam tshig pa la gzhug /
dbang lha spyan drangs mchod nas ni / /
dbang bskur rigs bdag gis rgyas gdab / /
mchod bstod gos rgyan me long bstan / /
sbyin sreg dpul zhing sbyan dbyen sogs / /
zhal bsil mchod yin so rtsi dbul / /
dam sgrags nas ni gzugs bsgyur bya / /
zhes pa'i dang po mig dang sku sogs brlab pa ni / /
lha rnams kyi mig gnyis su k+ShiM nas /
hUM gis mtshan par gyur /
ces sam /
bsdu na /
lha rnams kyi sbyi bor oM /
nas /
mtshan par gyur /
rten rnying bzhig gsos byas pa'i rten snga ma'i dam ye gnyis me long lta bur spos pa'i ar chog byas pa cig yin na me long de sngar nyin sta gon gyi skabs rten gral du bzhugs su bcug la /
skabs 'dir de'i dang bsal te mdun du mchod pa tshar gcig bshams /
byin gyis rlabs /
oM sarba ta thA ga ta argaM sogs kyis mchod /
me long gi nang gi rten rnying ba'i dam tshig pa dang ye shes pa rnams rten gsar pa'i dam tshig pa so so'i steng du spyan drangs /
dzaH hUM baM hoH gnyis su med par gyur /
ye shes pa sbyan drangs pa ni /
lag tu spos dang rdo dril thogs te /
ma lus sems can nas /
blo dang ldan par mdzod kyi bar gzhung ltar la /
mdun gyi nam mkhar spyan drangs /
zhes pa'i mjug tu /
h+'+riH Sh+TiH sa phyi 'brang gi bgegs bskrad /
sarba ta tha' ga ta sogs kyis chu gnyis nyer spyod rol mos mchod /
gsol gdab ni / /
yas pas sbos phor btegs g.yon pas dril bu bsil zhing /
rang gi lce hUM las nas gyur /
thugs rje yis ni /
nas /
mdzad par 'os /
rdo rje can bdag che ge mo / /
zhes pa /
bdag ni mi skyod rdo rje yis / /
zhes pa ltar rang rang gi gsang mtshan sbyar ba'i 'don pa bsgyur la lan gsum /
lha rnams dgyes bzhin du gnang ba byin nas dam tshig pa la thim /
dzaH hUM baM hoH gnyis su med par gyur /
dbang lha spyan drang sgos ni /
rang gi thugs ka'i nas yongs su gyur pa las rten gsum ka yod na rdo rje 'jigs byed la mi skyod pa /
gti mug gshin rje gshed la rnam snang /
'dod chags gshin rje gshed la 'od dpag med kyis dbu brgyan par gyur /
zhes brjod cing gcig gam gnyis las med na de'i rigs pa sbyor /
mchod pa ni /
rten gyi mdun du nyer spyod tshar gcig bshams la byin gyis brlabs te /
rgyal ba rnams ni sogs kyis mchod yon gyi gnas su /
zhabs bsil /
zhal bsil /
gsang gtor zhes pa rim bzhin bcug la /
chu pa zhi /
rgyal ba rnams ni yon tan zhes sogs kyis nyer spyod rol mo rnams /
oM ya mA ta ka sa pa ri wa ra ar+g+haM sogs sngags dang bcas pas @# / /
dbul /
bstod pa ni /
rten gtso bo gcig pur bskyed pa yin na 'jam dpal gser mdog ma'am gnyis med thun mong ma sho lo ka gnyis kyis bstong /
gti mug gshin rje gshed dang 'dod chags gshin rje gshed du bskyed pa yod na de gnyis gang rung gi 'jug tu /
gshin rje gshed po rab 'jigs pa / /
zhes sogs rkang pa bzhi dang /
'dod chags rdo rje'i ngo bo khyod / /
zhes sogs bzhis bstod /
gos ni /
gos zung phyar la /
srab 'jam yang ba lha yi gos /
sogs dang /
badzra wa stra sogs kyis dbul /
rgyan ni dngos sam /
tsa ka li btegs la /
rgyal ba mtshan dpe'i sogs kyis dbul /
me long bstan pa ni /
me long rten la phyogs par btegs la /
a las skyes pa'i nas /
sa twa aH sbyin sreg ni /
grub na rgyas pa'i sbyin sreg gi cho gas lha rnams thab tu spyan drangs la bsregs blug brgya rtsa sogs dbul rjes slob dpon dang yon bdag gi tshe bsod 'phel ba'i ched du ngur ba dang 'bras kyi sbyin sreg bya /
spyan dbye ni /
dngul kyi kong thur ba zhag pa'i mar dang sbrang rtsi sogs sbyar pa'i mig sman gser gyi thung mas blangs te rten gyi spyan la byug tshul bya zhing /
ji ltar mig mkhan nas /
lhur mdzad par gyur /
'dir gzhung du sbyin sreg grub na 'dir 'o thug dang de ma grub na tsa ru'i bza' ba 'bul bar gsung kyang sdom tshig la mi 'dug pa gong gi sdom las spyan sogs dbye /
zhes pa phal cher las 'byung yang spyan gyi sogs khongs su gzhan bsdus pa'i dbye rgyu cig skabs 'dir mi snang bas yi ge ma dag pa dang spyan dbye sogs byas nas sogs khongs su 'o thug gam tsa ru 'bul ba bsdus par dgongs pa 'dra zhing gang ltar yang 'o thug gam tsa ru gang 'bul ba de nang mchod ltar byin gyis rlabs pa'am brel na a ka ros brlab la /
gzugs sgra dri ro nas /
spyod par shog /
oM AH hriH sogs kyis /
zhal bsil dang /
mchod yon /
so rtsi btegs la /
dam bu la'i sngags kyis dam /
gzugs bsgyur ni /
oM hUM trAM hrIH aH zhes pas dam tshig bsgrags la /
rten lha gang du bskyed bde'i sngags dang 'bru gsum brjod cing rdo rje dang bcas pa'i lag pa g.yas pas rig pa'am mos te /
rdo rje 'jigs byed yongs su gyur pa las sku brnyan so so'i rnam par gyur /
gti mug gshin rje gshed yongs su gyur ba las mchod rten gyi rnam par gyur /
zhes sam /
gtsug lag khang gi rnam par gyur /
zhes sam /
mchod rten dang gtsug lag khang so so'i rnam par gyur /
zhes sogs skabs dang sbyar /
'dod chags gshin rje gshed yongs su gyur pa las gsung rab kyi yig 'bru'i rnam par gyur /
de nas spyi'i mnga' dbul la sdom ni /
chu bzhi nyer spyod 'dod yon lnga / /
nang mchod dbul zhing bstod pa bya / /
dkyil 'khor rtags brgyad khrus gos rgyan / /
'dod yon rin chen bdun dang bcud / /
gdugs sogs 'bru dang rin chen lnga / /
sman dang bkra shis spyi yi'o / /
zhes pa'i mchod pa ni /
rab 'byams rgya mtsho dpag med na / /
zhes sogs dang /
oM sarba ta thA ga ta argaM sogs kyis chu bzhi nyer spyod rol mo / /
rin chen dbang gi rgyal po sogs kyis 'dod yon lnga / /
nang mchod @# / /
brlab te /
oM sarba ta thA ga ta sogs kyis nang mchod dbul /
bstod pa ni /
bla ma yi dam sangs rgyas byang sems sogs gang gi sku yin pa de'i bstod pa shes na des pa stod pa legs pas de dang /
bla sku'i rigs la spyi bstod /
gang gi thugs rjes bde ba chen po'i dbyings / /
zhes sogs sho lo ka lnga 'am gcig /
yi dam la /
sgrub pa po la bu bzhin gzigs mdzad cing / /
zhes pa nas /
yi dam lha tshogs rnams la phyag 'tshal lo / /
sangs rgyas la /
phyogs bcu'i 'grol mkhyen brtses rab dgongs nas / /
phyogs bcur chos kyi 'khor lo legs bskor bas / /
phyogs bcu'i 'gro kun yongs su skyobs mdzad pa'i / /
phyogs bcu'i sangs rgyas rnams la phyag 'tshal lo / /
byang sems la /
'jam pa'i dbyangs dang skyabs grol gsang ba'i bdag /
spyan ras gzigs sogs brlab chen spyod pa yis / /
'gro kun srid zhi las grol khur khyer ba'i / /
theg chen dge 'dun rnams la phyag 'tshal lo / /
gnas brtan sogs la /
dgra bcom blo mchog dbang po kun 'dul ba / /
bstan pa'i srid du rtag par legs bzhugs nas / /
bstan pa 'dzin dang spel dang bsrung mdzad pa'i / /
dgra bcom gnas brtan rnams la phyag 'tshal lo / /
zhes sam /
yan lag 'byung dang ma pham nag na gnas / /
sogs /
chos skyong la /
rdzu 'phrul stobs dang mngon par shes pa'i dpal / /
nye bar thob nas thub pa'i bka' bzhin du / /
bstan pa rin chen bad mdzod legs bsrung ba'i / /
rdo rje chos skyong rnams la phyag 'tshal lo / /
gsung rab la /
kun 'byung mun pa'i sa bon mthar mdzad cing / /
sdug bsngal zug rngu'i rtsa ba drung nas 'byin / /
rgyal yum shes rab pha rol phyin la sogs / /
theg gsum dam pa'i chos la phyag 'tshal lo / /
mchod rten la /
steng dang 'og dang bar dag dang / /
phyogs dang phyogs 'tshams rnams su yang / /
skur bcas sku ni med pa yi / /
mchod rten rnams la phyag 'tshal lo / /
zhes pa lta bu skabs sbyar dang / /
thams cad sbyi la /
mchog sbyin rdo rje mchog khyod 'dud / /
sogs kyis bstod /
dkyil 'khor ni /
sngar bris pa'i mnga' dbul gyi dkyil 'khor btegs la /
sa gzhi spos kyis zhes sogs /
rtags brgyad ni /
ji ltar sngon gyi sangs rgyas la / /
zhes sogs /
rgyas bsdus skabs dang sbyar /
khrus sogs lhag ma rnams gzhung ltar bya /
bye brag gi mnga' dbul la /
sdom ni /
spu gri 'dreg spyad so mang dang / /
shangs dbye tshem shing snyan zhal dbye / /
khri gos glegs shing glegs thag go /
srog shing 'khor lo cod pan 'phan / /
rgyal mtshan gdugs dang 'phreng ba gdan / /
zhes pa lta bu skabs dang sbyar / /
'jug chog la /
sdom ni /
shis brjod brtan bzhugs bstod dang sbyar / /
bzod gsol chos skyong yon bdag bsgo / /
yon dbul 'bring gi cho ga'o / /
zhes gsungs pa'i /
shis brjod ni /
sngar bsgrub pa'i me tog gi lhag ma thams cad la bkram la ye d+ha rma brjod /
'chi med lam kun khyab pa'i chu 'dzin ni /
@# / /
zhes sogs sam /
che ba'i che mchog sogs bkra shis kyi tshig gang yang rung ba brjod cing me tog gtor /
brtan bzhugs ni /
su pra ti ShTHa brjod de /
me tog dang bcas pa'i thal mo sbyar la /
ji ltar sangs rgyas thams cad ni / /
nas /
bzhugs su gsol gyi bar lan gsum brjod cing me tog gtor /
bde gshegs kun bzang nas /
don kun mdzod kyi bar gyis gsol ba gdab /
bstod pa ni /
mi skyod rdo rje sogs sam /
snang stong rdo rje sogs sam /
phyag 'tshal 'os pa sogs spyi bstod rgyas bsdus skabs dang sbyar /
sbyang ba ni /
yig brgyas chad lhag gi nyes pa sbyang /
bzod gsol ni /
gang yang bdag blo sogs /
chos skyong bsgo ba ni /
rgyas par na spyi sger gyi chos skyong gi mchod gtor legs par bshams te /
byin gyis brlab la /
mngon rtogs spyan 'dren bskang bshags bzlas pa gtor 'bul bstod pa rnams rang rang gi chog ltar dang /
bsdu na gang la gtod pa de spyan drangs /
mchod gtor phul /
phyogs skyong dang 'byung po spyi la'ang phul la /
me dang sa chu rlung rnams las / /
zhes sogs kyis bsgo /
yon bdag bsgo ba ni /
stan gyi steng du 'bru dkar gyis g.yung rung ris bris pa'i khar yon bdag 'dug tu bcug /
mdun du mchod pa tshar gcig bshams la skabs dang bsdun pa'i bshad pa byas ste /
khyed kyi nged la gang gsol ba'i /
sogs kyis bsgo /
mdun gyi mchod pa brlabs ste tshogs pas 'bul ba'i tshigs dang sngags brjod cing mchod g.yog pas mchod pa re re nas yon bdag la gtang de /
rten la dbul du gzhug /
de nas yon bdag bsang sbyangs /
stong pa'i ngang las pad nyi'i steng du dpal rdo rje 'jigs byed zhal gcig phyag gnyis pa'i rnam pa can du gyur /
bar bsam la me tog dang bcas pas phyag byed du bcug ste 'dug du gzhug /
bkra shis kyi rdzas rnams bsang sbyang la /
stong pa'i ngang las rang rang gi ming yig nas rdzas su gyur /
tshig bcad lhug gnyis ka'am tshig bcad rkyang bas kyang rung rdzas rnams rim pa ltar brim zhing thams cad kyis reg /
rnam dag bsam pas tshur 'dir 'bad pa las /
zhes sogs kyis dge ba bsngo / /
bdag bskyed kyi dkyil 'khor nyer bsdu bya /
yon bdag gis bsnyen bkur bstab /
sngar tsa ru lha la phul ba'i lhag ma thams cad la brim te /
bde bar gshegs pa'i lhag ma nas /
byang bar gyur gyi bar brjod la longs spyad de dga' ston la rol bar bya'o / /
ces pa 'di ni yi dam rdo rje 'jigs byed la brten nas bkra shis snye ma ltar /
rab gnas 'bring po byed tshul ngag 'don dang phyag len byed tshul 'dul 'dzin pa'i rab gnas kyi yig cha che chung gnyis nas kha bskad ste rang dang skal pa mnyam pa ngag la phan pa'i phyir gyi na ba ngag dbang blo bzang chos ldan gyis bkod pa ste /
dgag bzhag sogs rgyas par gzhan du 'chang 'dod pas 'dir ma spros shing /
rab gnas byed pa'i mchod yon thams cad kyi tshogs rlab po che sog pa'i don du yin pas bla ma dang yon bdag gnyis ka'i ngos nas byas lo tsam ma yin par bsod nams @# / /
sog pa'i thabs su 'gyur pa cig bya 'tshal lo zhes gsol ba 'debs so / /
'dis kyang bstan pa dang sems can la phan par gyur cig /
bkra shis / /
dge legs 'phel bar gyur cig / / /
