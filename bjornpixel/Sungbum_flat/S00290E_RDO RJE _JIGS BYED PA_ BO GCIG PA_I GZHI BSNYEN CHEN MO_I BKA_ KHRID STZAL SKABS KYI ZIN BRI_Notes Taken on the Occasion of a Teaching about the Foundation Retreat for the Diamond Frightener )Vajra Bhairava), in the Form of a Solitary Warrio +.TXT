@# / /
rdo rje 'jigs byed pa' bo gcig pa'i gzhi bsnyen chen mo'i bka' khrid stsal skabs kyi zin bri bzugs so @## / /
bla ma dang dpal rdo rje 'jigs byed dbyer ma mchis pa la gus pas phyag 'tshal lo / /
de yang rab rgyal sa khyi zla tshes dge bar nor gling bskal... bzang pho brang gi nye 'dab gzims chung du 7skyabs rje yongs 'dzin khri byang rdo rje 'chang chen po mchog nas bla sprul dge bshes nyung shas shig la dpal rdo rje 'jigs byed dpa' bo gcig pa'i... bsnyen chen khrid bka' drin bskyangs skabs grub dbang 'jigs med bsam gtan gyi gsung bsnyen yig tu gsal 'khod med rigs kyi gsung bshad rnams brjed par phangs te tsha ba thugs chags dgon gyi dar rtse sprul ming bdag gis zin bris bkod pa la /
nyin dang por thog mar 7skyabs rje mchog nas dbu bskul gyis sher snying bdud bzlog dang bcas pa gsung grub... @## / /
rjes| dbu mdzad nas /
dkon mchog gsum la skyabs su 'gro zhes sogs nas rdor sems bsgom bzlas 'brel yig brgya nyer gcig x x x dbyer mi phyed par gyur| skad cig dkrong bskyed /
nang mchod byin rlabs /
mchod pa byin rlabs /
gtor ma byin rlabs bcas grub mtshams mdun du skad cig gis dpal rdo rje 'jigs byed ces pa nas /
de'i bar chad zhi ba'i 'phrin las mdzod cig bar 'das ma 'das kyi lha la gtor ma phul /
de nas /
hrIHSh+TIHbsangs sbyangs /
mdun du padma nyi ma ma he'i steng du x x x rdzaH 'jam dpal gshin rje gshed kyi nas /
sa ma ya stwaM /
kA la ru pa sa pa ri wa ra ar+g+haM nas shap+ta'i bar /
nang mchod /
'jam dpal bka' nyan mas bstod /
bla ma mchog dang zhes sogs bshags pa /
bde chen lhun 'grub ces sogs bskang ba /
chos kyi rgyal po yab yum 'khor dang bcas pa zhes sogs ljags byin rlabs nas bzung gtor 'bul /
gtor rdzong ma ra ya phaT kyi bar dang /
gzhi bdag gtor... ma btang /
yig brgya /
gang yang bdag blo x x x bzod mdzad rigs /
oM AHbadzra muH 'jig rten las 'das pa'i mgron gyi ye shes pa x x x mgron gzhan rnams rang gnas su gshegs par gyur /
maN+Dal rgyas pa grub rjes /
sangs rgyas chos tshogs lan gsum gsungs mthar /
ji skad du /
spyod 'jug las /
dal 'byor 'di ni shin tu rnyed par dka' zhes sogs kyi sh+lau ka drangs nas /
spyir mi lus thob par dka' /
de las dal 'byor gyi rten rnyed par dka' /
de yang sangs rgyas 'od srung dang byams pa sogs kyi bstan pa'i gnas skabs kyi dal rten las shAkya thub pa'i bstan pa dar ba'i skabs kyi dal 'byor rnyed dka' tshul /
gling 'dir sngags kyi lam ston pa'i sangs rgyas byon pa dang /
sngags kyi lam bstan pa dang /
de gnas pa /
de'i rjes su 'jug pa rnams dkon tshul dang /
der ma zad bstan pa 'di'i dbang du byas kyang /
rje'i bstan pa ma dar ba'i sngon dang /
nub pa'i rjes kyi dal rten las rang re rje'i bstan pa mjal dus kyi dal rten rnyed dka' tshul rnams gsungs /
de nas 'chi ba mi rtag /
ngan @# / /
song sdug bsngal /
skyabs 'gro las 'bras sogs skyes bu chung 'bring gi lam dang 'brel ba'i kun slong bcos tshul mdor bsdus nas gsungs /
de nas byang chub kyi... sems dang de'i dmigs yul thob bya sangs rgyas kyi go 'phang de nyid thob byed kyi lam la rgyu 'bras kyi theg pa gnyis las dang po rkyang pas sa bcu srid pa tha ma'i bar bgrod nus kyang /
mthar sngags bla med kyi la ma la ma brten par 'thob mi nus /
de la yang mdo las lam thabs shes gnyis dgos par gsungs pa ltar /
sngags bla med la'ang thabs shes gnyis cha tshang dgos pas /
pha rgyud gsang 'dus nas bshad pa'i sgyu lus sgrub tshul rkyang pas mi chog par /
ma rgyud bde dgyes nas gsungs pa'i 'od gsal dang gtum mo 'bar 'dzag sogs kyis kha 'geng dgos /
de bzhin ma rgyud bde mchog lta bu la'ang pha rgyud nas bstan pa'i sgyu lus sgrub tshul sogs kyis kha 'geng dgos /
des na bde gsang gnyis bskyed rim gyi sgo nas ya ma bral ba... dang| lhag par gong du bshad pa ltar rdzogs rim gyi sgo nas ya ma bral ba dgos /
de ltar bde gsang gi lam gnyis la brten na sangs rgyas 'grub pa'i rgyu tshang yang /
bar chad sel ba'i phyir... 'jigs byed la nges par brten dgos tshul ni /
tshong par tshong chas bzang po yod kyang dgra rkun gyi 'tshe ba 'gog ched lam grogs bzang po la brten dgos pa dang 'dra zhing /
bar chad nad gdon /
'byung bzhi /
mi dang mi min gyi gnod pa lta bu phyi'i bar chad /
sems las su mi rung ba dang /
nyon mongs shugs drag pa sogs nang gi bar chad /
bsnyen sgrub sogs chos rnam dag byed pa'i tshe mo dang /
mngon shes pra 'bebs sogs kyi 'du longs che nas sgrub pa la g.yel ba lta bu gsang ba'i bar chad dang /
gzhan yang rtsa rlung thig le'i gegs sogs kyang gsang ba'i bar chad yin /
mdor na bar chad de rnams tshur bsdus na lus dang sems 'joms pa'i bar chad... gshin rje dang...rmongs pa gnyis yin zhing /
de'i gnyen por 'jam dpal zhi khro gnyis lhag tshul rje'i gsung /
skal ldan thar lam sgrub pa'i gtso bo'i gegs / /
sems 'joms rmongs pa lus 'joms gshin rje ste / /
rmongs 'joms shes rab stsol la 'jam dbyangs mchog /
'chi bdag 'joms pa'i phul byung 'jigs byed do / /
zhes sogs dang sbyar nas gsungs /
de yang 'jam dbyangs rgyal ba kun gyi mkhyen pa'i rang gzugs yin pa... dang| de cung zad khros pa gshed dmar /
cher khros pa dgra nag /
shin tu khros pa 'jigs byed de dang po gnyis sgeg pa'i khro bo ste /
'jigs byed la ltos te khro nyams chung bas dpe dang bcas te gsungs /
phyi ma mi sdug pa'i... @# / /
khro bo /
de yang khro yul rmongs pa ma rig pa la khro che chung gi stobs kyis /
spang bya spong ba dang /
yon tan 'phel ba la nus pa che chung du gyur tshul /
dper na rang res nges par de gsum las 'jigs byed la brten dgos pa...gri dang /
bod mda' /
rgya mda' gsum las dgra 'joms pa la phyi ma nus pa che bas phyi ma 'dam dgos pa dang 'dra /
'jigs byed la yang zhe dgu ma dang /
ro lang brgyad bskor /
zhal gsum phyag... drug sogs las kyang bcu gsum ma dang dpa' gcig zab /
de gnyis las kyang phyi ma zab tshul /
thun min srung 'khor snga mar ma gsungs phyi mar gsungs pas phyi ma la bdud las rnam rgyal zhes mtshan gsol /
de yang lA li tas /
gnyis med thun mong ma yin khyab pa'i sku /
xx phyag 'tshal bstod gsungs pa ltar /
tshig rkang dang po'i don 'grel tshul la'ang /
chos sku la sbyar ba dang /
gzugs sku la sbyar ba gnyis las /
dang por bde... stong gnyis med kyi ye shes ni mdo dang rgyud sde 'og ma rnams las ma bstan pas thun mong ma yin /
shes byas gar khyab la stong nyid kyis khyab /
de la de 'dra'i ye shes chos sku'i khyab pas na khyab pa'i sku dang /
gnyis pa ni /
sgyu lus dang 'od gsal gnyis su med pa'am zung du 'jug pa'i sku ni sngags bla med kyi lam 'ba' zhig la brten nas sgrub pa ma gtogs mdo dang rgyud sde 'og ma'i lam gyis sgrub mi nus shing /
de yang bla med kyi lam gyis slob pa'i... gnas skabs su yang de 'dra'i sku thugs zung 'jug thob tu rung bas na thun mong ma yin pa dang /
de yang shes byas gar khyab la thugs kyis khyab /
des gar khyab pa la sku yis khyab pas na khyab pa /
kun la snyoms mdzad rgyal ba kun gyi... yab| |ces pa la yang drang nges gnyis las /
dang po ni ston pa shAkya thub pa sogs dus gsum gyi sangs rgyas thams cad slob pa lam gyi skabs su 'jam dpal gyis bshes gnyen mdzad de thugs bskyed bcug pas na yab dang /
nges don ltar na /
kun la snyoms pa ste thun mong ba rgyu 'bras man ngag bdun gyi sngon 'gro'i btang snyoms dang /
thun mong ma yin pa bdag gzhan mnyam brje'i skabs kyi btang snyoms khyad par bas drangs pa'i thabs kyi cha snying rje chen... po ni dus gsum gyi rgyal ba ma lus pa bskyed pa'i rgyu thun mong min pa pha'i sa bon dang mtshungs shing /
de nyid lha sku bzhin lag gi rnam par shar bas na rgyal ba kun gyi yab dang /
chos kyi dbyings gyur rgyal ba kun gyi yum zhes pa ni /
theg pa gsum ka'i byang chub kyi rgyu byed pas yum dang 'dra ba'i shes rab kyi cha chos dbyings zab mo stong pa nyid rtogs pa'i shes rab de nyid lha skur shar ba'o / /
yang na de nyid rgyal ba kun gyi rgyud la bskyed par mdzad pas na de skad gsungs /
ye shes sems dpa' rgyal ba kun gyi sras zhes pa ni /
de ltar thog mar rgyal kun bskyed pa'i yab dang yum lta bur gyur pa ma zad mthar 'bras dus su yang rgyal ba de dag gi 'phrin las spel ba'i khur... @# / /
bsnams pa'i 'khor gyi byang sems kyi tshul bzung bas na de ltar brjod /
srid gsum gdug pa ma lus 'dul ba'i phyir zhes pa'i don ni /
khams gsum gyi nyon mongs ma lus 'dul ba'i phyir ram /
lha klu mi ste steng 'og bar gsum gyi srid pa'i 'byung po gdug can 'dul ba'i phyir zhes sbyar /
yang skye 'chi bar do'i srid pa gsum la sbyar yang rung gsungs /
gzhan yang khrid gzhung rnams las 'byung ba... ltar khyad chos lnga dang ldan pa dang /
khyad par bde gsang sogs yid ma gzhan la med pa'i khyad chos zhi ba gtso bor bsgrub pas khro bo zhar la 'grub pa dang /
khro bo gtso bor bsgrub pas zhi ba zhar la 'grub tshul yod /
de... yang longs sku'i lam 'khyer skabs bde mchog la nA da dang /
'dus par dang po'i mgon po rdo rje 'chang dkar po bskyed pa las ma gsungs la /
skabs 'dir rgyu rdo rje 'dzin pa 'jam dpal zhi ba bskyed pa dang /
sprul sku'i lam... 'khyer skabs zhi ba 'jam dpal gyi zhal dngos su yod pa dang /
ye shes sems pa 'jam dpal zhi ba 'god tshul dang /
khyad par du yang 'jam mgon snyan brgyud kyi man ngag zhi khro sbrag sgrub dmigs skor thun mong ma yin pa yod tshul rnams gsungs /
dpa' gcig bcu gsum ma las cho ga nyung du btang ba'i bsdus pa lta bu dang /
de gnyis kyi dbang dang bsnyen pas phan tshun go chod par bshad pa ni nor 'khrul yin /
dpa' gcig ni rje'i gsang ba'i yi dam dang /
bcu gsum ma thun mong gi yi dam du bsten tshul dang /
mkhas grub rjer yi dam 'jigs byed dang 'jam dbyangs a ra pa tsa bsten dgos zhes de'i dbang bskur tshul /
grub mchog blo bzang rnam rgyal gyis tshe gling yongs 'dzin rin po cher rang re chos pa rnams kyis thog mar 'jigs byed dpa' gcig gi bsnyen pa dpral ba tsha ling ba zhig ma btang na chos 'go thon pa yang dka' bar gsung tshul rnams rgyas par gsungs nas des na yi dam 'di... nyid bsten dgos /
de la lha dang nye ba'i thabs bsnyen pa gtong dgos /
bsnyen pa'i sgra bshad lha de'i go 'phang la nye bar byed pa'i don yin /
de la grangs dang /
dus /
mtshan ma'i bsnyen pa bcas kyi khyad par yod /
dang po la yang las bsnyen dang /
bsnyen chen gnyis /
dang po la rgyas 'bring bsdus gsum las /
bskal pa bzang dus las bsnyen rgyas pas bsnyen chen go chod kyang /
deng sang bsod nams dman pas ngag nus nyam+s... shing sngar ltar nus pa mi thon pas nges par bsnyen chen dgos tshul /
de yang rje bla mar 'jam dbyangs kyis dngos su gsungs pa'i snyan brgyud kyi man ngag khungs dag las rang bzo ma yin /
las bsnyen rgyas pa rtsa rgyud las... dngos su gsungs pa de yin /
dus kyi bsnyen pa ni bza' btung dang bshang gci'i skabs ma gtogs par bar mtshams med par zla drug bar bsnyen pa btang ba las zla grangs song tsam gyis mi chog /
mtshan ma'i bsnyen pa ni /
@# / /
lha yi mtshan ma brtan po thob dgos /
'di la rje'i gsung rnam gsum rigs dbye'i zhal gdams sgo nas brtags tshul /
de yang zhal gzigs lta bu la'ang dngos grub kyi rtags dang /
bdud kyi bar chad dang /
rtsa rlung gi nyams sogs kyis 'byung tshul gsum yod pas nam byung ba na re dogs mi bya bar lta ba'i dpyad pa byed pa'am zil gnon gyi dmigs pas gzir na dngos grub kyi mtshan ma yin na gzi... mdangs che ru 'gro ba dang /
bar chad yin na yal nas 'gro /
nyams snang la de gnyis gang yang mi 'byung /
gzhan yang rtsa rlung gi stobs kyis nyams snang sna tshogs 'byung ba /
dper na spyi bo dang mgrin pa'i rtsa mdud... grol nas srog 'dzin dang gyen rgyu dbu mar 'du ba'i tshe /
rim bzhin rnam snang dang /
'od dpag med kyis nam mkha' gang bar snang ba dang /
yang mes gang bar snang ba sogs 'byung tshul rnam thar lo rgyus sogs na yod /
gzhan yang rang re dge ldan pa rnams kyis yi dam 'jigs byed mi bsten pa dang dmigs brtse ma mi 'don na dge ldan pa'i gral nas bud 'gro zhes bla ma rnams kyi gsung rgyun mchis /
'jigs byed dpa' gcig rje'i thun... mong ma yin pa'i yi dam yin pa yang /
dga' ldan yangs pa can du dpa' gcig gi sku bzhengs pas go nus gsungs /
bsnyen yig kyang a mdo gser khang rin po che sku tshe stod la phyag len yangs phyogs la brten pa'i bsnyen... yig rgyud smad dpar rnying dang gling gi them skas rnams mtshungs /
sku tshe'i smad la phyag len dog mtha' nas mdzad pa'i bsnyen yig rgyud smad dpar gsar ltar yin tshul rnams gsungs nas /
da lam bla ma rdo rje 'chang gi khrid rgyun phyag... bzhes ltar phyi ma'i steng nas 'bul gsungs te thog mar bla ma'i man ngag sems kyi glang smyon 'gugs pa'i lcags kyu'i ljags lung stsal nas /
bla brgyud gsol 'debs skabs dmigs pa byed tshul ye shes kyi mkha' 'gro... ma de seng ge'i gdong can gyi rnam pa dang /
gzhan rnams bla ma de dang de yin pa la rnam pa 'jigs byed zhal gcig phyag gnyis su mos nas 'don rim bzhin gong ma gong ma 'og ma 'og ma la thim nas mthar rtsa ba'i bla ma dang /
de yang rang la thim par mos nas sku gsum lam 'khyer gyi gnad mdor bsdus tshang ba'i sgo nas skad cig dkrong bskyed byed /
de nas nang mchod dang /
sngon 'gro'i mchod gtor byin gyis brlabs /
nang mgron bdun bskyed tshul ni| rang gi mdun ngos shar du rtsis pa'i shar du zhal rang la tshur gzigs kyi dbus su nang sgrub /
g.yas su dpal ldan lha mo dmag zor ma /
g.yon du tsA mun+Di /
nang sgrub kyi mdun la shar du byas pa'i phyogs bzhir gshin rje dkar ser dmar sngo bzhi ste bdun /
de dag gi mtha' skor phyogs skyong bco lngas bskor nas bskyed tshul gcig dang /
nang mgron bdun rang gi mdun du bkod nas phyogs skyong gzhan rnams rang gnas so sor bskyed pa'i lugs @# / /
gcig |yang nang mgron lhor bkod nas lho'i gshin rje nang mgron gyi gshin rje sngon pos go bcad /
phyogs skyong gzhan rnams gnas so sor 'god pa'i lugs gcig bcas gsum yod /
dang po ltar na gtor 'bul grub nas yig brgya bton te phyogs skyong gshegs gsol byed pa rgyud stod phyag bzhes te /
de yang 'og tu dkyil 'khor bsgom pa'i tshe dur khrod gang du 'bab pa'i sa yi tshod phyir gshegs pa yin /
phyi ma gnyis ltar na gtor 'bul gyi 'phrin las mdzod cig bar bton nas bzhag pa las gshegs gsol mi byed pa smad rgyud pa'i phyag bzhes te /
mgron gnas so sor bskyed pa la 'bul pa yin /
de gnyis char rje'i... dgongs pa dang mthun zhing phyag bzhes mi 'dra ba rnams rgyun mi nyams pa'i ched grwa tshang gnyis la phyag len khyad par byung ba red /
rtsa sngags rgyal pos bcom ldan mchod ces dang /
rtsa sngags rgyal pos byin gyis brlabs zhes sogs kyis /
srad rgyud dang /
dben sa yi phyag bzhes kyi khyad par yod /
nye snying dang nang mgron gyi sngags /
las sngags dang phyogs skyong gi ming spel tshul rnams bskyed rim skabs ltar stsal /
chos sku'i lam... 'khyer gyi stong sbyangs kyi skabs /
tha mal gyi snang ba dang /
'khor rtsa'i gnyen por 'gro phyir snang ngo stong sangs dang /
nges ngor rang bzhin med pa /
mdo las khyad par 'byed byed chos sku'i nga rgyal /
rgyud sde 'og ma las khyad par 'byed byed myong yul du bde ba ste khyad chos bzhi ldan dgos /
'byung bzhi'i dkyil 'khor bskyed tshul snod bzhi gcig nang gcig chud lta bu steng 'og gi rim pa yod kyang steng du khod snyom par bsgom pa'am /
maN+Dal gyi lcags... ri bzhi brtsegs pa ltar gang byas kyang rung /
srung 'khor sog po'i 'phying gur lta bu dgos shing /
de yang sa gzhi r+wa ba gur bla bre rnams kyi khyad par ni /
dbus su sna tshogs rdo rje dang /
de las 'phros pa'i rdo rje du ma gcal du bkram pa'i sa gzhi zlum po /
de'i mthar rdo rje drug cu rtsa bzhi 'phred bsnyal du sgor mor bkod pa'i re re'i lte ba'i steng nas rdo rje dpangs shin tu mtho ba re re gyen du bslangs shing gyen bslang gi rdo rje re re'i rtser rdo rje re 'phred la... btang ba'i lte ba rnams su 'og ra'i rtse mo zug pa'i r+wa ba /
de'i dra'i rdo rje'i r+wa ba'i kha gdang gi rdo rje la rtsa ba gtad cing steng r+wa'i rtse mo rnams je mthor dbus su bskums pa'i rdo rje'i gur gyi rtser rdo rje yongs rdzogs kyi tog gis brgyan pa| gur dang r+wa ba'i bar kun tu khyab pa'i rdo rje'i bla bre /
de yang sa gzhi dang bla bre gnyis kyi dbus su rdo rje rgya gram re re yod pa'i lte bar kong bu cung zad yod pa la bka'i 'khor lo'i steng 'og gi rtsibs gnyis kyi rtse mo zug pa... bskor na 'khor du rung ba ma Ni'i 'khor lo'i lcags lte lta bu /
phyogs kyi rtsibs rnams rdo rje'i r+wa ba la ma thug tsam /
steng gi rtsibs sbubs kyi cung zad mdun du nye bar gtsug tor 'khor bsgyur zhal tshur bltan gnam du... @# / /
gzigs pa /
'og gi rtsibs sbubs kyi rgyab la nye bar gnod mdzes zhal phar bstan 'og tu gzigs pa'am /
yang na dbu thur bstan byas kyang 'thus /
'jig rten gyi khams snrel... gzhi dang /
spyi'u tshugs sogs yod par mdo las gsungs yod /
steng 'og gi rtsibs kyi dbus chos 'byung dang /
chos 'byung gi nang du gzhal yas khang bskyed tshul gsungs /
de ltar bdag bskyed skabs kyi dmigs... rnam yid la byed tshul rnams khri rgyal mtshan seng+ge'i dpa' gcig gi bskyed rdzogs dang /
lhag par lhun grub paN+Di ta dang dngul chu'i gsung gi bcu gsum ma'i sgos chos rnams dor nas sbyar na legs par gsungs / /
nyin gnyis par bsnyen yig dngos grub kun 'byung gi dbu nas ljags lung stsal nas sngon 'gro'i khrid chen skabs /
dge ldan par khrid chen bzhi'i grangs gtso bor mi bzung ba ni sangs rgyas ma thob bar du tshogs gsog sgrib sbyong byed dgos par go ched yin /
'bum phrag gi grangs gsungs pa ni dge rtsar yi rang bskyed ched yin par gsungs /
sngon 'gro'i khrid chen dgu sogs mdo sngags kyi nyams len thams cad bla ma'i rnal 'byor gyi... khongs nas byed pa dge ldan snyan brgyud kyi phyag bzhes man ngag yin zhing /
de la'ang gtso bor srad rgyud lugs kyi bla rnal dga' lha dang /
dben sa lugs kyi bla mchod gnyis las phyi ma zab /
de dang 'brel bar... bshags pa'i yan lag skabs rdor sems bsgom bzlas byed na rdor sems bskyed stangs gtso bo'i thugs ka'i rdo rje 'chang dang /
gzhan rnams kyi thugs ka'i ye shes sems dpa' rnams rdor sems su bsgyur nas rang... 'dra chad de spyi bo'i rdor sems la bstims na dgos pa che tshul rje pha bong kha'i gsung bshad man ngag yin /
mchod pa'i skabs mchod yul rnams mchod pa la ma ltos shing bde stong gi ye shes gsar du skye rgyu med kyang de ltar mos pas tshogs rdzogs tshab che /
ltung bshags dang 'brel ba'i phyag gi khungs lho brag grub chen gyi phyag bzhes yin /
'ol kha chos lung du rje rin po ches ltung bshags dang sbrags nas sku phyag mdzad pa... bskum phyag yin par thos zhes gsungs /
phyag 'tshal tshul tshul lam khrid skabs ltar dgos /
maN+Dal skabs lag pas rgyun ring 'dzin pa ma bde na shing stegs khar maN+Dal bzhag nas phul kyang chog /
dam tshig rdo rje'i bsgom bzlas kyang bshags pa'i yan lag gi 'gor bya /
za byed mkha' 'gro'i sbyin sreg skabs der bya ba'am thun mtshams gang bder byed chog /
chu mchod dang /
sats+tsha thun mtshams su bya /
sgrub gnas rgyud las bshad pa'i dur khrod sogs las dang po bas 'chun dka' bas gnas dben zhing skyes bu dam pa'i sgrub gnas byin can rnams gtso eche /
nyin snga ma nas gad bdar byas nas gad snyigs rnams phyir mi dor bar logs...@# / /
su bsags /
rgyun du ma thub kyang bsnyen chen skabs sgrub gnas la /
gsang 'dus rtsa rgyud las /
sa phyogs gtsang zhing rnam par dben pa'am / /
rgyal nyid skyes shing zhi ba'i gnas rnams su /
bshang gci chu la sogs pa'i byugs pa'am / /
zhes sogs gsungs pa ltar ba byung dang /
bdud rtsi ril bu dri bzang gi chu dang sbyar nas byugs dgos /
gtor ma'i rgyu nas nag rjen btags la mar khu btsag chod pa nyung ngu bsres nas rgyun ring bar brdzis na bzhengs bde zhing rul sungs su mi 'gro ba'i dgos pa dang /
mar khu btsag ma chod na sngon por 'gyur nyen yod /
gtor rdzas nya sha /
sgog btsong /
la phug sogs tshogs rdzas ltar gtor snod du bshams na 'thus /
chang nges par bsre dgos par /
rgyud las /
myos byed gtor ma med pa ni / /
zhes sogs dang sbyar nas gsungs /
mang na rul skyon 'byung /
gtor dbyibs grong chog lta bu dkyus ma la snying gzugs gshog pa'i sne gtor ma'i mdun dbus su cung zad gug pa dang /
bsnyen pa dang khrid gtong skabs gtor ma snying gzugs la gshog pa'i mar sne je phrar song bar gtor ma'i 'og nas yar 'dzul ba lta bu dgos pa'i gnad ni gtor ma dang gshog pa gnyis te gsum gyis ro rkyang dbu gsum mtshon /
mar sne 'og tu tshud pa ni ro rkyang gi rlung dbu mar 'du ba'i rten 'brel /
rtse rgyan zla nyi nA nga gsum 'khyog rnams rim bzhin... snang mched thob gsum sogs mtshon /
rgyas par byed na rtse rgyan me ri sogs byas kyang 'thus /
g.yas g.yon du phyogs skyong dang chos rgyal gyi gtor ma dmar rtsi can re mkha' 'gro spyi gtor bcas bshams /
yi dam gyi... gtor snod du dregs pa'i tshul bzung dang /
chos srung dregs pa'i gtor ma lhan du 'jog mi rung zhing /
stabs bde na stegs kyang mtho dman du 'jog dgos /
bdud rtsi ril bu bkras lhun gyi me 'bar ma dang /
tshe gling yongs 'dzin rin po che'i bdud rtsi ril bu /
7rje pha bong kha'i drod 'bar ma sogs dge ldan sel med las /
sa skya'i bdud rtsi ril bu yang skabs 'dir cung mi rung /
rnal 'byor ma'i skabs 'di byung na legs /
gtor snod du mtheb skyu bcad kham 'jog tshul yang mngon spyod la mdzub mo gsum gyi bar bcad pa'i zur gsum lta bu dang /
zhi rgyas la mdzub mo bzhi'i bar bcad pa'i gru bzhi lta bu 'jog /
de yang dngos grub phyir mi 'chol ba dang /
chos sgrub pa'i mthun rkyen longs spyod 'phel ba'i rten 'brel du gtor snod las phyir mi thal zhing stong par ma lus par dgos shing /
dngos grub zhu ba la bcad kham gyi kha nang dang /
bzlog pa sogs la phyir bstan pa phyag... bzhes yin /
gtor theb gzhan zhig gi nang mgon po'i bcad kham gru bzhi'i dbyibs can bcad kham nang bstan nyis brtsegs byas pa gsum steng /
gdan stabs su gcig /
de'i steng bcad kham kha 'og tu bstan pa... @# / /
gcig bslangs nas 'jog pa ste mdor na bcad kham brgyad dgos /
de la mar gyi phra tshom sogs kyis ci mdzes bya /
'di khyung po'i be bum nas gsungs pa mgon po mnyes pa'i gtor ma zer /
nyin ltar de ring phul nas sang nyin bsangs khung nang bsreg pa phyag len yin pas grub gzhi bdag dkar gtor yang gtor snod zur du bya'o / /
chu mchod... nyin re bzhin gsar du bshams na legs /
ma bde na shel dam gtsang ma'i nang du chu blug nas kha dam par bcad de 'jog /
tshwa bzhag pa cung mi rung /
gtor snying yin zhes g.yu byur gser dngul sogs gtor ma'i nang du 'jog pa grub mtha' gzhan gyi...shan shor ba yin /
gtor ma dbyibs phra zhing skam pa mi rung /
bsnyen sgrub kyi gtor ma rtse mo zlum po brtan pa dgos /
de min gtor rtse rno bar byas na shes rab rno ba'i dgos pa... yod| zor leb dag srab mo byar mi rung lug sha rgyags pa'i mtshang ra lta bu dgos /
mtshams tho phyogs bzhir bzhi 'jog tshe rgyal chen bzhi bskyed pa'am /
gcig gi zur bzhi rgyal chen bzhi bskyed pa /
'phags skyes po rkyang pa bskyed pa gsum gang bde byed /
chos rgyal du bskyed pa rtsa sngags kyi bsnyen pa'i skabs las rgyun du mi bya /
mtshams tho gang du 'jog pa'i sa tshod der srung 'khor gyi r+wa ba bsam /
rang dbang gi stabs ma bde na srung 'khor yang rang gi 'gro 'dug dgos nges tshun chad du bya ba'am /
yang na mtshams tho yod sar bskyed nas 'gro dgos byung tshe /
yol ba rlung gis nang nas phul ba ltar mos kyang chog /
sngon stag brag ri khrod kyi dge slong zhig gis bde mchog bsnyen pa btang skabs srung 'khor chu shur gam pa la dang /
phan po sgo la /
lho kha rgod dkar la bcas par bskyed yod zer nas lha sar khrom du 'gro ba'i lo rgyus lta bu cung zad mi rung /
bla ma'i rnal 'byor bla mchod kyis byed tshe zhing mchog ma'i 'gor 'jigs byed bla brgyud nas 'don /
thun tha ma'i nyer bsdu grub nas shis brjod kyi 'gor zhing mchog ma man chad gsung ba dang /
yang na zhing mchog ma sngon du btang nas /
'bad med lhun gyis 'grub pa'i bkra shis stsol / /
zhes pa'i mtshams su 'jigs byed bton /
tha ma'i shis brjod kyi 'gro /
de ltar gsol ba btab pa'i bla ma mchog x x man chad 'don pa sogs gang bde bya /
gang ltar tshogs zhing bskyed bzhin du bdag bskyed bsgom nas bsnyen sgrub byed pa bla ma'i rnal 'byor lam gyi srog tu byed tshul gyi man ngag shin tu zab /
'chi ba chos sku'i lam 'khyer skabs bla mchod kyi tshogs zhing stong par sbyangs kyang slar gsal 'debs chog /
dngos gzhi'i skabs gsal snang gtso che bar bsnyen yig tu gsungs kyang /
nga rgyal gnad che tshul te lo pas /
snang bas mi 'ching zhen pas 'ching / /
zhen pa thongs shig nA ro pa / /
zhes pa ltar snang zhen gnyis la zhen pa gegs che bas shes /
srog rlung can gyis snying gar sngags 'khor yod bsam pa tsam las gsal snang mi 'don /
mgon pa bka' chen bcu gsum skabs /
gnad dbab /
grib sel /
@# / /
bla mgon dbyer med /
snying zhugs sogs so so'i rjes gnang yod cing /
snying zhugs kyi rjes gnang thob min gang ltar yang mgon po gshegs gsol mi bya bar snying gar bstim pa snying... rje'i lha yin pas de rgyud la skye myur ba'i rten 'brel yod /
mtshams ma grol bar srung 'khor mi bsdu ba srad rgyud lugs /
dgong mo srung 'khor bsdus nas spyod lam gyi lha skur ma bzhengs par stong pa'i ngang la nyal ba'i rnal 'byor bskyang ba dben sa lugs /
stong nyid srung ba bla na med / /
ces pa ltar 'di don dam pa'i srung ba mchog yin /
nyin dang po'i sngags grangs su mi brtsi ba phyag len yin gsungs /
ting 'dzin 'jig pa'i dus bzhi /
nyi ma shar nub gnyis dang /
nam phyed nyin phyed rnams la thun dngos gzhi ma khel bar bya /
thun grangs /
gsum dang /
bzhi gang mos /
de yang dang po nas gang byed pa de ga byed pa las gang dran mi byed /
thun gsum la bsnyen pa dang /
gcig la rgyun gyi kha 'don byas kyang chog /
ngag byin rlabs skabs /
ngag la byin gyis ma brlabs na / /
sngags bzlas rnams la mthun mi 'byung / /
AM li kA li'i gdams ngag bdog /
sngags... mi 'grub snyam pa'i dogs pa med / /
ces sogs r+wa lo'i rnam thar gsungs /
dngul chu'i khrid yig las /
nang rim sbrul gsum gyi rnam gzhag gsungs pa /
don bsdu na /
oM 'go /
swAhA mtha' ste /
sngags 'go yod mtha' med /
mtha' yod 'go med /
gnyis ka yod pa rnams kyi mtshan gzhi dbyangs /
gsal byed /
rten 'brel snying po rnams sbyar nas gsungs /
de yang lan gsum la nang rim sbrul gsum dang sbyar ba dang /
co ne'i gsung bshad la /
dbyangs 'go yod /
gsal byed mtha' yod /
rten snying gnyis ka yod pa bzla tshul /
de'i 'gor yi dam gyi sngags sbyar ba'am yang na 'bru gsum sbyar /
'jam dpal nag po'i sngags dang sme brtsegs sngags bton na ro grib sogs mi 'byung /
bdud rtsi ril bu dang /
de btab pa'i nang mchod myangs pa dang /
de yang med na byin gyis brlabs pa'i nang mchod kyis kha dag par bya tshul bde stong la sbyar nas nges don gyi bshad pa zung tsam gsungs /
thun bzhi la rim bzhin bdag bskyed sngon 'gro'i gtor ma sogs 'go rgyas /
mjug gtor 'bul sogs bsdus /
bar pa gnyis la gnyis char bsdus /
tha mar 'go bsdus mjug rgyas pa byed /
thun phyi ma gsum la cho ga bsdu tshul ni /
dga' lha /
thun drug bla rnal /
yon tan gzhi gyur ma /
mchod pa byin rlabs /
rang nyid 'jigs byed ces sogs nas me dpung phyogs bcur 'phro bar gyur /
ces pa'i mjug thun min srung 'khor dor nas r+wa ba'i dbus su rang nyid rdo rje sems dpa' zhes pa nas 'don pa dang /
yang rje pha bong kha'i gsung bdag bskyed nang gsal ltar thun min srung 'khor bsdus pa @# / /
byas kyang 'thus /
r+wa ba'i dbus kyi rdor sems dang /
sna tshogs rdo rje'i lte ba'i dbus kyi rnam snang skyil krung gis bzhugs pa bsgom /
gtor 'bul tshang ma thun tha mar byed pa'am /
yang na yi dam gyi gtor mthun dang por phul /
chos skyong gtor 'bul thun tha ma la byed pa'i phyag bzhes kyang yod /
a ra pa tsa grangs ji tsam mang ba btang thub na drag sngags 'tshub slong chung bar gsung /
bsag pa'i go rim sngon du a ra pa tsa 'bum bcu /
de nas hrIHShRTiH'bum brgya /
ya mAN+ta ka 'bum bdun tsam /
mjug tu rtsa sngags 'bum bcu btang na 'tshub chung /
ya ma rA dzA la gshin rje'i srog sngags yi ge bcu bdun yod pas 'tshub cha che bar gsungs /
las rung sngon du ma song na a ra pa tsa 'bum bcu tshar nas /
las sngags 'bum gcig song ba dang thun mtshams shig la kha skong gi zhi sbyin phul na /
de phan nas bdag 'jug len... chog par gsungs /
ye shes 'bebs sngags gsog tshul ni /
oM hrIHShRTiH x x ta na na hUM ha AHdz+he hUM phaT /
ces dang /
ta na na hUM phaT /
hUM ha AHdz+he swAhA /
yang /
oM hrIHSh+TiHx x hUM phaT /
hUM ha AHdz+he /
zhes 'don tshul gsum las /
bla ma'i phyag bzhes gtso bo gnang /
gzhi bsnyen chen mo grangs long pa na kha skong gi sbyin sreg bya /
de yan chad kyis sde tshan dang po gzhi bsnyen chen mo yin /
de nas sde tshan gnyis pa 'jig rten pa'i me... lha'i bsnyen pa dang /
de'i bcu cha'i sbyin sreg /
sde tshan gsum pa bsnyen sgrub sbrags ma dang /
'das lha'i bcu cha chen mo'i sbyin sreg bcas kyi bsnyen khrid rim par gnang tshe /
dang po bla ma'i rnal 'byor sems kyi glang smyon 'gugs pa'i lcags kyu'i lung sngon du btang /
gnyis pa bsnyen yig dngos grub kun 'byung gi steng nas sbyor dngos rjes gsum gyi khrid dngos gzhi'i skabs /
kha skong sbyin sreg gi cho ga dang me lha'i bsnyen yig sogs 'og gi le tshan rnams sde tshan so so'i khrid kyi skabs gang yin de'i thad kar lung gsung ba phyag bzhes yin gsungs /
sbyin sreg skabs su ku sha phyogs bzhir gnyis re bkram /
ba glang gi rna ba lta bu zhes pa ku sha gnyis re bkram /
ba glang gi rna ba lta bu zhes pa ku sha gnyis rtse sprod du... 'jog pa la mi zer /
ku sha'i dbyibs rtse mo dang rtsa ba phra zhing dkyil sbom pa ba glang gi rna ba dang 'dra ba la go dgos /
dam sbrag gi phyag rgya mo bya ba gsungs /
me lha'i bsnyen pa'i skabs 'don tshul gling gi them skas na oM badzra b+hai ra wa ya /
zhes 'jigs byed kyi sngags la bsgyur nas gsungs kyang /
bla ma'i phyag bzhes la rgyud rig pa mchog las gsungs pa ltar oM badzra pA Ni sya /
zhes pa 'gyur ma bcos par gsung ba phyag bzhes yin /
'di phyag rdor gyi rgyud yin pa'i gnad kyis yin /
sbyin sreg gi yam shing mdzo mo dzo mo shing a nu ni tsher ma mang po yod pa'i shing dmar po zhig la zer /
yang tsher ma dmar pos kyang rung /
'bul tshe lag par tsher ma zug na skam pas... @# / /
phul kyang rung /
khyad par gyi rdzas 'bras yos dmar po zho dang sbrang rtsis sbags pa dgos /
'bras yos rngo tshul 'bras chu la spang nas bye brngos byed /
sbyin sreg skabs lag pa pus mo'i phyir mi 'da' ba ni gru mo pus mo'i phyir mi 'da' ba la byed /
rdor dril dang mi bral ba dang /
smra ba bcad pa gsum sbyin sreg gi dam tshig yin gsungs /
sngags grangs bye chung zhes pa 'bum bcu la zer /
me lha'i bsnyen grangs yongs rdzogs song nyin de'i mtshan thog thag tu bsnyen pa bya /
'di'i bsnyen grangs snga ma'i grangs la mi brtsi /
'dis mtshan thog thag gi bsnyen pa gzhan la'ang mtshungs /
nyin phyi mar me lha'i sbyin sreg... mtshan 'khyongs bya bar gsungs kyang ma thub tshe zhag gcig ngal bso byas na chog /
'on kyang me lha'i bsnyen pa thun gcig gtong dgos /
dbang las thams cad pa'i thab thig la /
thab kyi dbus nas sor bzhis zlum por bskor ba'i lte ba /
lte ba'i mthar mu khyud sor phyed /
pad 'dab sor drug /
rdor phreng sor phyed do / /
mu ran sor bzhi /
kha khyer sor bzhi byed pa dben sa lugs /
yang bzhi gcig drug gcig bzhi bzhis bskor / /
zhes lte ba sor bzhi /
ge sar sor gcig /
'dab ma sor drug /
rdor phreng sor gcig /
mu ran dang kha khyer sor bzhi res bskor ba srad rgyud lugs /
yang lte ba sor bzhi /
'dab ma sor drug /
rdor phreng sor do /
mu ran dang kha khyer sor... bzhi res bskor ba yang yod /
kha khyer gyi mthar stegs bu sor do grub zhi bya /
rigs lnga'i mtshan ma dang 'dab rtse lcags kyu can gyi padma sogs dpe ris ltar bya dgos /
dgang blug 'dzin tshul zhi ba la khu tshur byas pa mthe bong gis bkab mdzub mo brkyangs pa byang chub mchog gi phyag rgya dang /
rgyas par khur tshur la mthe bong dang mdzub mo sprad pa'i nor bu'i dbyibs lta bu /
dbang la mdzub mo'i rgyab la gung mo dkris pa padma'i dbyibs yin /
'go mjug thams cad du de ltar ma thub na thog mar lan kha shas la de ltar bya /
gsum pa bsnyen sgrub sbrags ma'i skabs rgya lcog grub bzhi'i steng du ba byung dang dri bzang gi chus byugs la steng du ras bris kyi dkyil... 'khor bkram /
de'i dbus su 'jigs byed kyi sku bris 'bur ci rigs bzhugs /
'di rang las logs su bsnyen sgrub sbrags ma'i mdun bskyed kyi dkyil 'khor bsgrub gzhi yin /
de'i mdun du zhi drag gi nyer spyod /
gtor ma /
bza' bca'i rigs sogs rgyas par bshams /
yang stegs gzhan zhig gi khar ras bris kyi dkyil 'khor dang /
de'i mthar sgo bzhi'i mchod pa tshar bzhi bcas bshams dgos /
'di ni ras bris kyi... dkyil 'khor la brten nas bdag mdun ngo bo gcig dang /
'jug pa gcig pa'i sgo nas bsgrubs te bdag 'jug len sa de yin pas dkyil 'khor nges par zur du bshams dgos /
mtha' 'khob lta bur ras bris ma rnyed tshe...@# / /
dkyil 'khor snga ma'i go sar sku bris 'bur ci rigs bzhugs /
phyi mar ras bris kyi dkyil 'khor bshams dgos /
de yang ma rnyed na bsam gtan gyi dkyil 'khor bskyed nas bdag... 'jug len /
bsam gtan yin tshe tshogs zhing gi mjug tu dkyil 'khor bsangs sbyangs mi dgos /
snga ma la dgos pa'i khyad par shes dgos gsungs /
'don cha'i go rim bdag bskyed bzlas pa /
bdag 'jug /
mdun bskyed mchod bstod bzlas pa sogs bsnyen sgrub sbrags ma'i cho ga ltar 'don /
bdag 'jug brgya rtsa brgyad bsnyen sgrub sbrags ma'i tshe kho nar ma bde na las rung sngon du song na gzhi bsnyen gyi skabs nas len kyang chog /
drug cu ma la'ang mtshungs /
bdag 'jug grangs gsog byed tshul /
thun gcig la bdag 'jug tshar gnyis len na /
dang po'i skabs su bdag mdun ngo bo gcig pa'i tshul du bsgrubs nas bdag 'jug gi gtang rag maN+Dal dang bcas pa dkyus bzhin grub par byed cing nyer bsdu bzhag /
gnyis pa'i tshe /
sgo bzhi'i mchod pa kha gsos nas byin gyis brlabs /
maN+Dal phul /
dga' chen khyod bdag nas bzung mjug chog rdzogs par btang /
des nyin gcig la tshar grangs mang po gsog tshul shes dgos /
thun re'i mjug tu bdag 'jug re len na thun dang por bdag bskyed bum chog dang bcas pa btang /
phyi ma gsum la bum... chog mi dgos bdag bskyed kyi bzlas pa mchod bstod grub nas bdag 'jug len na 'thus /
phal ba'i sgrub pa'am thun mong gi sgrub pa'i skabs thod pa dngos nges par dgos /
ba dmar ser gyi mar dang 'o mas bkang kha dar dmar pos bcad /
'di gza' 'dzin yod med gang ltar yang cho ga gzhung bzhin btang nas mtshan thog thag bzla dgos pa phyag bzhes yin /
phreng ba grangs 'dren mi dgos /
rtags ma byung na yang byung bar mos na chog /
gang ltar tshe bco lnga zhig la bstun dgos /
lha dbang du byed pa'i bcu cha'i sbyin sreg bya tshul cho ga gzhung ltar dang /
yam shing sogs rdzas chen gzhan rnams me lha'i skabs dang mtshungs /
rdzas khyad par... ba me tog lug ru dmar po dang glang sna dmar po sogs lo sdong ma 'dres pa mngar gsum dang chang /
bdud rtsi ril bus sbags pa dgos /
me tog mang po ma rnyed na gro dmar por kha bsgyur ba dang bsres na chog /
sbyin sreg gi... 'das lha bskyed skabs g.yas g.yon du ri dwags pho mo dang bcas pa /
zhes pa'i mtshams der bzhag nas dur khrod mi bskyed pa rgyud stod phyag bzhes dang /
dur khrod bskyed pa smad rgyud phyag bzhes /
khyad rdzas lan gcig... rkyang pa 'bul ba stod rgyud dang lan gsum 'bul ba smad rgyud phyag len yin /
rdzas 'bul tshul 'bru rigs dang zho zan rnams blug gzar gyis 'bul ba'i phyag bzhes yod cing /
sbyin sreg dngos grub rgya mtsho las gsungs /
@# / /
lag pas 'bul ba rgyud grwa'i phyag bzhes /
'bru rigs rnams mang nyung tshad ya mtha' nges bzung med /
ma mtha' sor mo gsum sbyar ba'i tshigs gnyis par mthe bong btsugs pa'i nang shong tshod re la grangs re brtsi ba yin de las nyung bar mi rung gsungs /
' nyin gsum par rje'i gsung rdo rje'i tshig sbram dang /
'jam bzhad kyi gsung skal ldan re ba kun skong gi steng nas zhi khro sbrags sgrub kyi... khrid skabs /
gnas skabs dang mthar thug gang la'ang shes rab gal che tshul /
sdud pa las /
shes rab med na mig med pha rol phyin lnga 'dis / /
dmigs bu med pas byang chub reg par nus ma yin / /
zhes dang /
spyod 'jug las /
yan lag 'di dag thams cad ni / /
thub pas shes rab don du gsungs / /
zhes dang /
'jug pa las /
ji ltar long ba'i tshogs kun /
zhes sogs dang sbyar nas gsungs shing /
shes rab sgrub tshul la 'jam dpal zhi khro sgrags sgrub zab pa dang /
red mda' bas rje la bskul nas gnang tshul /
zhi khro sbrags sgrub bsgom pa'i mtshams la tshogs zhing gi mjug dang /
hUM yig mthing kha 'od zer lnga 'phro ba zhes pa'i 'gor ye shes sems dpa' bskyed skabs dang /
dag pa dran pa'i mjug /
phreng ba byin rlabs kyi 'gor bsgom pa dang gsum las /
phyi ma gtso che /
de yang 'chad pa'i dngos grub gtso bor byed tshe /
rgyu rdo rje 'dzin pa bskyed pa'i skabs su rgyu rdo rje 'dzin pa 'jam dbyangs a ra pa tsa na bskyed /
'bras bu rdor 'dzin zhal gyi skabs /
de'i steng du 'jam dpal gyi zhal dmar ser shin tu 'dzum pa zhes dang /
ye shes sems dpa'i skabs thugs kar ye shes sems dpa' 'jam dbyangs a ra pa tsa na sku mdog gur kum gzhon nu ltar dmar ser bskyed /
rtsod pa'i dngos grub la 'jam dbyangs ye shes sems dpa' khro nyams med par glegs bam phyag kha gyen... bstan gyis 'dzin pa dang /
rtsom pa'i dngos grub la 'jam dpal gzhon nu gyur pa ni yid tsam khros pa /
g.yon pas glegs bam thugs kar phyag kha thur bstan gyis 'dzin pa yin /
'jam dkar gyi sbrags sgrub la'ang de bzhin sku dang /
zhal dang /
ye shes sems dpa' rnams 'jam dkar bskyed /
de bzhin 'jam dbyangs gzhan la'ang 'dra /
sku gsung thugs kyi zhi khro sbrags sgrub lhan cig byed pa las ya bral byed pa min /
zhi rgyas dbang drag gi las so so'i skabs lha sngags kyi kha dog bsgyur tshul la sku'i kha dog yongs rdzogs bsgyur ba dang /
zhal tsam bsgyur ba /
'od zer tsam bsgyur ba gsum dang /
de bzhin sngags kyi yig 'bru'i kha dog bsgyur ba dang /
'od zer tsam bsgyur ba gnyis las /
'od zer tsam bsgyur ba legs /
'chad rtsod rtsom gsum la ting nge 'dzin sems dpa' ral gris bon gyis mtshan pa bskyed dgos shing /
de min dbang sdud skabs lcags kyu dang /
@# / /
tshe sgrub la bum pa /
nor sgrub la nor bu sogs su bsgyur dgos /
thugs kyi zhi khro sbrags sgrub skabs ral gri'i dbus su hUM yig bsgom tshul /
ral gri'i yu ba'i lte ba hril po'i nang du... bsgom| hUM gi thig le'i nang du ral gri yungs kar tsam /
de'i yu ba nas ral gri'i lcags thon mtshams kyi dbus kyi gzhung thur nang d+hIHyig bsgom /
yang na hUM gi thig le'i nang 'jam dbyangs dang /
de'i thugs... kar d+hIHyig bskyed tshul yang yod /
dbyangs can ma dang ro langs ma'i sbrags sgrub skabs thugs kar pi wang 'god tshul /
pi wang gyen bslangs /
rgyud dang rnga'i pags pa yod sa mdun du bstan pa /
sngags a ra pa tsa na d+hIH'god kyang chog /
yang na /
a ra pa tsa na hrIMH zhes bkod kyang 'thus /
yang na swa ra swa sti hriM bkod na'ang chog /
a ra pa tsa 'gro ba smin byed /
a ra pa tsa na zhes pa 'gro ba smin par byed pa /
a ra pa... tsa ni hrIMH zhes pa 'gro ba smin byed ma zhes pho mo'i khyad par yin /
yab yum gnyis ka'i sbrags sgrub skabs ye shes sems dpa' 'jam dbyangs dang /
dbyangs can ma gnyis phan tshun zhal sprod du yod par mos pa... las zhal sbyor mi dgos /
sngags la'ang 'dra /
dbyangs can gyi 'khor lo ni padma 'dab brgyad lte ba dang bcas pa dkar po'i lte bar hrIMHdang /
'dab ma brgyad la a AHsogs dbyangs yig gnyis re 'god pa yin| 'jam dbyangs a ra pa tsa na'i zhi khro sbrags sgrub skabs /
rang dam tshig sems dpa' 'jigs byed zhal phyag yongs rdzogs kyi thugs kar ye shes sems dpa' 'jam dbyangs a ra pa tsa na /
de'i thugs kar ting nge 'dzin sems dpa' ral gri gyen 'greng gi yu ba dang lcags 'phrad mtshams kyi gzhung thur gyi dbus su hUM dang /
de'i thig le'i nang du d+hIHyig yungs 'bru tsam gyis mtshan pa dang /
ral gri gyen 'greng gi yu ba rdo rje phyed... pa'i lte ba hril mo'i sked pa nas 'ja' 'od kyi myu khyud la sbrel ba'i ral gri drug 'khor lo lta bu nyal stabs su yod pa'i rtsa ba rnams la d+hIHyig drug dang /
rtse mo rnams su oM a ra pa tsa na ste yig 'bru drug bkod /
khrid gzhung 'ga' zhig tu ral gri'i rtsibs kyi bar stong rnams su d+hIH'god par gsungs pa ni man ngag sbas pa yin /
de'i phyi rol tu sngar bzhin 'od 'phreng la sbrel ba'i gri gug gi phreng ba nyal stabs yu ba dbus dang so phyir bstan pa g.yas skor du mang na so dgu /
nyung na bcu 'god /
so dgu byed tshe gri gug re re'i steng du rtsa sngags kyi yig 'bru re re 'god /
bcu byed na /
oM ya ma rA dzA /
sa do me ya /
ya me do ru /
Na yod ya /
ya da yo Ni| ra yak+She ya /
yak+She yats+tsha /
ni rA ma ya /
hUM hUM phaT phaT /
swAhA ste tshan pa bcu 'god /
yang de'i phyir sngar ltar gyi 'od phreng la sbrel ba'i gri gug gi phreng ba bcu la las sngags yi ge bcu pa yig 'bru re bkod /
@# / /
de'i mthar gri gug gi phreng ba bcu la /
oM ya /
mAn+ta /
ka | hUM /
phaT bcas tshan pa lnga re byas pa tshar gnyis 'god /
yang ya ma rA dzA'i sngags phreng nang dang /
de'i phyir ral gri drug la... a ra pa tsa dang d+hIHdrug 'god pa yang yod /
yang na sngags bzla ba'i go rim ltar gri gug gi phreng ba phyi nang gsum dang ral gri 'khor lo bcas la nang du a ra pa tsa /
de'i phyir nye snying /
de'i phyir snying po /
de'i phyir rtsa sngags bkod de sngags bzlas rim bzhin phyi ma rnams snga mar thim par mos na chog cing /
'di rdzogs rim skabs rlung rtsa 'dab phyi nang nas rim gyis sdud pa'i rten 'brel yod /
'khor lo g.yas su drag tu bskor... bas yig 'bru 'khor pa ltar snang ba yin gyi bskor ba ma yin /
bskor ba gsungs pa man ngag sbas pa yin /
'khor lo bskor na dngos grub myur yang srog rlung gi nye na che /
de yang drag tu 'khor bas 'khor ba mi mngon pa ltar byas na nyen chung yang byed dka' /
ma bskor na dngos grub bul yang nyen chung bas rang re las dang po pas ma bskor na legs /
'di la sku gsung sa bon phyag mtshan glegs ral sogs la brten nas shes rab che gsal myur zab sogs bdun sgrub tshul /
de yang dang por /
'di la dga' lha lhar bdud rtsi 'bebs sbyangs med pas ma dag 'khrud pa mi zer ma dag gcod pa'am sbyong ba zhes zer /
dmigs rim ni /
rang gzhan... gyi rgyud kyi rmongs pa spyi dang /
khyad par che ba'i shes rab kyi 'gal zlar gyur pa'i rmongs pa rnams gad snyigs dang skra shad sogs kyi rnam par yod pa rnams ral gri'i 'khor los bcad pa'i lhag ma rnams 'od zer gyi mes bsregs par bsam /
de nas che ba'i shes rab la mtshon na 'khor lo las 'od 'phros ngo bo che ba'i shes rab la rnam pa 'jam dbyangs kyi sku yi rnam par spyan drangs nas rang dang thugs ka'i 'khor lo la thim pa'i dmiD pa bya /
des shes rab gzhan la'ang 'gre /
yum gyi zhi khro sbrags sgrub skabs /
dam tshig sems dpa' ro langs ma'i thugs kar zla gdan la ting nge 'dzin sems dpa' pi wang gi dbus su gri gug so thur bstan yu... ba'i rdo rje gyen du bstan pa'i rdo rje'i lte bar /
dbyangs can gyi 'khor lo padma 'dab brgyad kyi lte bar hrIMHdang /
'dab ma brgyad la /
a AHnas aM AHbar dbyangs yig gnyis re bkod /
de'i phyi rol tu 'od phreng... la brgyus pa'i gri gug nyal stabs su bcu bkod pa'i steng du /
oM badzra be ta le x swAhA bar 'god tshul gsungs par zhib cha dpyad dgos /
yab dang yum gyi sbrags sgrub gang yin rung zhi drag gi sngags 'god lugs zhi ba gtso bor byed na zhi sngags nang dang /
drag sngags phyi la 'god /
drag po gtso bor byed na drag sngags nang dang zhi sngags phyir 'god pa'i khyad par yang shes dgos /
' /
bsnyen khrid kyi don bsdu ni /
@# / /
gzhi bsnyen chen mo'i skabs su /
a ra pa tsa rab 'bum bcu /
'bring 'bru 'bum /
tha ma 'bum bzhi /
las sngags 'bum brgya kha skong dang bcas pa /
nye snying 'bum bdun nam bcu /
rtsa sngags 'bum bcu'am /
bzhi dang gcig sogs gang thub /
ye shes 'bebs sngags rab 'bum bcu /
'bring 'bum bzhi /
tha ma 'bum gcig song zin nas zhi ba'i thab tu til gtso bor byas pa'i kha skong gi sbyin sreg nyin gcig bya /
me lha'i bsnyen pa thun re bzhin du 'jigs byed bdag bskyed gtong dgos /
gtor 'bul thun tha ma la byed /
me lha'i gtor 'bul thun re bzhin bya /
bsnyen tshad rab 'bum bcu dang 'bring 'bum bzhi /
tha ma 'bum gcig song ba na /
me lha'i bcu cha'i sbyin sreg mtshan thog thag tu bya zhing /
grangs bsnyen pa gang song gi bcu cha dgos gsungs kyang khri gcig gis chog /
bsnyen... sgrub sbrags ma'i skabs sha sna mang po dgos kyang ma bde na zan la gcan gzan sogs kyi gzugs bcos nas der mos la dum bur gtubs te bshams kyang 'thus /
bsnyen tshad rab 'bum bcu /
tha ma 'bum bzhi /
bdag 'jug dang zhi ba'i drug chu brgya rtsa bsag /
skabs 'dir thun re bzhin bdag ba skyed btang ste nyer bsdu byed dgos kyang mdun bskyed bsnyen tshad ma song bar nyer bsdu mi bya /
grub pa'i nyin bsnyen pa... mtshan thog thag tu btang /
de'i rjes phal pa'i sgrub pa'am dngos grub len chog mtshan thog thag tu bya bar gsungs kyang mtshams 'dir ma grub na zla 'dzin lta bu dus tshes bco lnga nam yin zhig la byas chog /
dngos grub rdzas blangs skabs sngar bla ma zhig gis 'o zho gnyis char khol bas sngon ma gang spyod snyam pa'i the tshom byas pas gzugs mi mthong ba zhig gis 'gram lcag zhus rdzas thal bas bkang nas dngos grub phra mo las ma... thob tshul gyi lo rgyus gsungs /
bsnyen sgrub sbrags ma'i skabs bdag mdun gyi gzhal yas khang gi rta babs zhal sprod du byed lugs /
srung 'khor sna tshogs rdo rje'i rA rnams phan tshun go mi 'gog par rdo rje'i lte ba gnyis ka cog rtse...phan tshun bsgrigs pa ltar mos /
des sbyin sreg skabs la'ang 'gre /
rdzas yam shing dang dur ba sogs phul ba dang /
sku'i 'od zer dang 'dres te gar song cha med du song ba mos dgos /
'bul mkhan glang lpags 'dzin pa'i phyag gis 'bul /
sbyin sreg skabs me nyid me lha'i rnam par shar zhing g.yo 'gul sogs kyang me lhas gar mdzad par mos /
'jig rten las 'das pa'i me lha bskyed tshul la... gsum /
'char can ltar 'jig rten pa'i me lha'i thugs kar 'das lha bskyed pa dang /
'das lha bskyed khar me lha thab kyi shar lho'i kha khyer la phyir bkyed thab dbus 'das lha bskyed nas gshegs gsol rjes rdzas lhag...@# / /
'bul skabs slar dbus su tshur drangs pa dang /
'jig rten pa'i me lha mi dmigs par bsam nas 'das lha bskyed rdzas lhag 'bul khar slar bskyed pa ste lugs gsum yod /
sbyin sreg gi rdzas dang bud shing sogs kha snon...rgyag dgos rnams rdzas byin rlabs byed skabs der yod pa zhig dgos /
zhi ba'i bud shing la lci ba nges par dgos tshul ba yi lci ba dag byed kyi rdzas yin pas sdig sgrib nad gdon... dag pa'i las dang mthun /
dbang rgyas gnyis so so'i yam shing dang mthun pa'i shing nges par dgos /
lci bas byed mi rung /
me lha'i bstod pa'i skabs zhi bar 'dzin byed me lha dang /
rgyas par dbang chen me lha /
dbang la dmar po me lha zhes sogs kha bsgyur /
las bzhi'i sbyin sregs sogs dus kyi khyad par ni /
snga dror drod rgyas pa dang /
tshong zog bkram pa sogs mdor na mi dang dud 'gro gang yin yang lto gos 'tshol sgrub... sogs bya ba rgya bkram nas byed pa'i skabs yin pas rgyas pa /
phyi dro tshong zog /
nor lug sogs tshur bsdu zhing mi rnams nang du 'du ba'i dus su dbang /
srod la bya ba zin nas 'khos su babs pa'i dus su zhi ba /
nam phyed dang nyin phyed dgra bo'i bla 'khyams shing sems g.yeng ba'i dus su drag las byed pa yin / /
ba blta phyogs zhi bar shar du bstan pa'i rgyu mtshan nyi ma shar nas 'char te mun pa zhi bar byed pa dang /
drag por lhor bstan pa ni gshin rje lhor gnas pas yin /
dbang la nub tu bstan pa ni /
dbang gi lha mo rig byed ma nub phyogs o rgyan du bzhugs pa dang /
chu lha'i phyag tu sbrul zhags thogs shing zhags pas 'gugs shing... 'ching bar byed pas yin /
rgyas par byang la bstan ba ni /
sgra mi snyan pa tshe ring ba dang /
'chi med tshe'i rang gzungs byang du yod pas tshe rgyas shing /
nor lha gnod sbyin byang du gnas pas nor rgyas pa'i rten 'brel... yod| deng sang sbyin sreg skabs me lha'i rdzas lhag 'das lha'i rdzas la snon srol dar yang phyag len gtsang bar byas na cung zad mi rung /
dper na /
bram gyi zas lhag rgyal po'i gsol bar bsnan mi rung ba bzhin yin /
des na thog ma nas me lha'i rdzas cung zad nyung bar 'jog na bde /
chog grogs sogs med cing rang gis 'bul ma bde na chu bzhi bshams nas ma dkrug kyang chog /
' drug cu ma'i skabs dbyu gu zhes pa'i don sngon rgya gar du rgyal po rnams kyis dus tshod brtag phyir zangs snod chung du mthil du bu ga phra mo phug pa zhig nang chu srang la bcal te drug blugs pa las srang re 'bab yun la chu srang dang /
drug... cu 'bab yun la chu tshod gcig /
de re re song tshe rda la dbyu gus brdung ste grong khyer la dus tshod kyi brda' gtong bar byed pas dbyu gu dang chu tshod zer /
'on kyang 'dir dbyu gu drug cu rtsa bzhir bshad pa de... @# / /
nyin zhag gcig la skyes bu'i nang gi las rlung rgyu ba'i dus grangs kyi dbang du byas pa yin /
de'i dbye gzhi nyin zhag gcig gi 'pho ba'i grangs gsang... dus| dus 'khor /
sdom 'byung sogs pha ma'i rgyud nas gdul bya'i khyad par gyis gsung tshul so sor yod pa las /
'dir ma rgyud sdom 'byung nas gsungs pa ltar byas na 'pho ba bcu drug /
de'i dbye gzhi nyin mor thun tshod bzhi dang /
mtshan mor thun tshod bzhi ste brgyad kyis nyin zhag gcig rdzogs pa yin /
dbyu gu'i gtor ma zan len bcu drug tu byed pa des b+hu tsa ra na'i sngags don ltar phyogs skyong bco lnga dang nang mgron gshin rje bcas bcu drug la gtor ma 'bul ba'i don dang /
zan leb re la dbyu gu'i ri mo bzhi re ste bsdoms pas drug cu re bzhi byung ba de /
nyin zhag gcig gi dbyu gu'i dus re la dbang byed pa'i dbyu gu'i lha mo drug cu re bzhi yod pa de dag...la gtor mas brngan pas dus tshod de dang de'i gdon bgegs bzlog pa'i dgos pa yod /
gdugs dkar nang du'ang rdo rje pho nya mo drug cu rtsa bzhis kyang rtag par yongs su skyong bar 'gyur ro / /
zhes gsal ba dang /
bstan 'gyur nang du'ang dbyu gu drug cu rtsa bzhi'i lha bskyed chog cig yod /
dbyu gu'i gtor ma phul ba'i dgos pa thun mong ba de tsam zhig yin /
thun mong min pa'am mthar thug gi dgos pa ni /
rang gi rtsa khams dang rlung gi rgyu ba sogs kyi rten 'brel las kun rtog gi rang mdangs phyi rol gyi gshin rje dang /
dbyu gu ma sogs de dang der me long nang gi byad bzhin gyi gzugs brnyan shar ba bzhin snang ba yin pas /
de dag la gtor ma phul te 'phrin las bcol bas nang gi kun rtog gi bzhon pa'i las...rlung gi rgyu ba 'gog pa'i rten 'brel gyi dgos pa yod /
de yang sngar bshad pa ltar nyin... zhag gcig la thun tshod brgyad yod pa'i thun tshod rer snying kha chos kyi 'khor lo'i rtsa 'dab brgyad nas re rer rlung rgyu /
snying kha'i rtsa 'dab gcig nas rgyu ba'i yun phyed la mgrin pa longs spyod 'khor lo'i rtsa 'dab bcu drug nas gcig rer 'pho ba re'i rlung rgyu ba bsdoms 'pho ba bcu drug /
'pho ba zhes pa'i don rags par byas na sna sbug g.yas g.yon gnyis gang rung du rlung thun phyed gnas nas gcig shos su 'pho ba nyin mo brgyad dang /
mtshan mo brgyad byed pas 'pho ba zer /
de yang zhib cha phyed na sna sbug g.yas g.yon du 'pho thengs brgyad dang /
g.yas g.yon mi 'phong yang rlung bzhi'i dkyil 'khor 'pho thengs brgyad byed pa yin /
de 'dra'i... 'pho ba gcig gi yun phyed la spyi bo bde chen 'khor lo'i rtsa 'dab so gnyis nas gcig rer rlung rgyu /
de'i yun phyed la lte ba sprul pa'i 'khor lo'i rtsa 'dab drug cu re bzhi nas gcig rai rlung rgyu ba bsdoms dbyu gu drug... @# / /
cu re bzhi'i rlung 'byung ba yin /
de ltar rlung gang du rgyu ba'i gnas 'khor lo bzhi'i mtshon byed du gtor thebs bzhi la dbyug gu bshams pa dang /
de yang nyin mtshan...dus bzhi re rer rlung gi 'pho ba bzhi re ste bsdoms pas bcu drug byed pa mtshon byed du dbyu gu bcu drug de bzhi tshan bzhir byas nas 'bul ba yin /
dbyu gu rer ri mo bzhi re byas te bsdoms drug cu re bzhi 'byung ba lte ba'i rtsa... 'dab nas rgyu ba'i dbyu gu'i rlung re bzhi mtshon pa yin /
rlung rgyu tshul zla ba thams cad kyi tshes gcig nyis gsum rnams la tho rengs mnyam gnas don grub kyi rlung thog par rgyu ba dang /
tshes bzhi lnga drug... rnams la tho rengs gyen rgyu 'od dpag med kyi rlung thog mar rgyu ba sogs tshes so sor rgyu tshul yod pa las /
dper na /
tshes bzhi lta bur tho rengs gyen rgyu 'od dpag med kyi rlung gtso bor byas te rgyu ba'i dbang du byas na| dbang por yum bzhi'i me'i me gos dkar mo'i rlung sna bug g.yas pa'i steng ngos nas drag tu rgyu /
de'i rjes me'i rlung sgrol ma'i rlung sna g.yas pa'i logs nas drag tu rgyu /
de'i rjes me'i sa spyan ma'i rlung sna g.yas pa'i dbus nas drag tu rgyu /
de'i rjes me'i chu mA ma kI'i rlung sna g.yas 'og nas drag tu rgyu /
\u0f38de'i rjes mnyam ngas don grub kyi rlung gtso bor byas nas rgyu tshe thog mar rlung gi rlung sgrol... ma'i rlung sna g.yon pa'i logs nas dang /
de nas rlung gis spyan ma'i rlung dbus /
rlung gi chu mA ma kI'i rlung 'og /
rlung gi me gos dkar mo'i rlung ste steng bcas sna g.yon nas rim par dal bar rgyu /
7de rjes thur sel rin 'byung gi rlung gtso bor byas nas rgya tshe thog mar sa'i sa spyan ma'i rlung sna bug gnyis ka'i dbus nas dang /
sa'i chu ma' ma kI /
sa'i me gos dkar mo /
sa'i rlung sgrol ma bcas kyi rlung rnams sna... bug gnyis ka'i 'og /
steng /
logs bcas nas rim par drag tu rgyu /
\u0f38de'i rjes srog 'dzin rags pa mi bskyod pa'i rlung gtso bor byas nas rgyu skabs thog mar chu'i chu mA ma kI'i rlung sna bug gnyis... ka'i 'og...nas dang /
chu'i me /
chu'i rlung /
chu'i sa bcas kyi rlung rnams sna gnyis ka'i steng /
logs /
dbus bcas nas rim par dal bar rgyu ste nyin phyed 'das /
des gzhan la rigs 'gre /
srog... 'dzin| thur sel /
gyen rgyu /
mnyan nas /
khyab byed bcas kyi rlung rnams la rim bzhin mi bskyod pa dang /
rin 'byung dang /
'od dpag med /
don grub /
rnam snang gi rlung du btags pa de rlung de dag gis rim pa bzhin nyon mongs pa zhe sdang dang /
nga rgyal dang ser sna /
'dod chags /
phrag dog /
gti mug bcas kyi rnam shes kyi bzhon pa'i rlung byed cing chags sogs kyi yul la g.yo bar byed pas... @# / /
na nyon mongs de dag sbyong byed kyi lha'i mtshan de sbyang gzhi'i rlung la btags pa yin /
rlung de rnams nas gang shugs che ba rgyu tshe nyon mongs de dang de shas che bar skye zhing 'khor ba'i rgyu 'bras bskyed pa'i lhan cig rkyen byed pas dam can chos rgyal ye shes lnga'i bdag nyid lhar shar ba de la dbyu gu'i gtor ma phul bas dug gsum gyi bzhon bya'i rlung gi rgyu ba d+hu tir thim sla ba'i rten 'brel rdzogs rim dang mthun par 'byung bas dbyu gu rnams gtor snod du rim gyis blug dgos don yang de ltar yin /
de lta bu'i dgos pa khyad par can la dmigs te drug cu ma phul na phan yon shin tu che zhing /
kun mkhyen 'jam dbyangs bzhad pas drug cu ma lan re phul na yig brgya 'bum bzlas pa dang mnyam zhes gsungs pa yang don 'di 'dra la dgongs par red /
chos rgyal gyi gtor ma'i mjug bcad pa las dbyu gu bzo ba... yang lte ba'i rtsa 'khor nas las rlung drug cu re bzhi rgyu ba'i mtshon don yin /
phyogs skyong rnams 'jigs byed dang /
mchod lha rnams ro langs ma bskyed pa 'di'i sogs chos /
drug cu ma la zhi rgyas dbang drag bzhi /
phyi ma la bsdus pa /
'bring /
rgyas pa /
shin tu drag po /
mthar thug gi drag po sogs 'bul tshul yod /
bsngo thengs bzhi la zhi rgyas dbang drag bzhi byed pa'am /
b+hu tsa ra na'i sngags tshar bzhi la las bzhi tshang bar byed| drug cu ma shin tu drag po dang /
mthar thug gi drag po'i skabs sogs la gtor ma gtor zlog gi zor ltar bzhengs dgos /
de'i phyi'i dbyibs dmar po zur gsum dang me ris rnam thar sgo gsum gyi don... rtogs pa'i 'od gsal gyi ye shes dang /
zur gsum gyi logs dbus nag por byed pa chos dbyings stong nyid 'gyur ba med pa /
rtsa ba rdo rje'i brag las sra zhes pa /
stong dang snying rje dbyer med pa'i bde stong lam byed kyi 'bras bu rdzogs byang 'thob par 'gyur ba med par brtan pa /
rtse mo rdo rje'i mdung las rno zhes pa /
bde stong dbyer med pa'i 'od gsal gyi ye shes de spang bya sgrib gnyis 'joms pa'i nus pa che ba'i don /
'od... gsal las sgyu ma'i skur bzhengs pa mtshon byed thod skam dkar po /
sku thugs zung du 'jug pa'i zung 'jug gi sku de rigs lnga'i rnam par bzhengs pa dang /
thugs de la ldog chas phye na ye shes lnga yod pas rdo rje sngon po rtse lnga pa rnams byed pa yin /
gzugs can gzugs med kyi dgra bgegs zhes pa phyi rol rkyang pa zhig la zer rgyu min rnam rtog gi bzhon pa'i rlung de nang gi gzugs can gyi dgra dang /
gnyis snang 'khrul pa'i kun rtogs... gzugs med kyi bgegs yin /
gtor ma zhes pa'i sgra bshad kyang de ltar phul bas gnyis snang 'khrul pa sogs spang bya gtor bas na de ltar brjod /
mthar thug gi drag bsngo'i skabs zan ling bsgral ba'i tshe... @# / /
rnal 'byor pa rab kyis dgra bgegs dngos su mos nas bsgral /
'bring gis de dag gi rgyud kyi bdag 'dzin dang gces 'dzin sogs la dmigs /
las dang po pas rang rgyud kyi... bdag 'dzin dang gces 'dzin la dmigs pa gnad che /
drug cu ma'i gtor dbyibs zor leb byed pa smad rgyud dang /
zur gsum byed pa stod rgyud phyag bzhes /
bskang gso'i gtor dbyibs la'ang las bzhi... dang mthun pa'i dbyibs tshang tshul rgyud smad ltar na zor leb kyi rtse mo bcad pas gru bzhi lta bu dang /
gtor ma'i mthil zla gam dang /
brang rgyan zlum po /
me ri'i rtse bkra'i dbyibs zur gsum rnams kyis rim... bzhin rgyas dbang zhi drag mtshon /
chos rgyal bskyed chog yongs grags ltar bskyed pa la las bzhi'i dbyu gu dang gtor ma 'bul chos cing /
yang dus rgyun dbus su gshin rje chos rgyal bskyed de byang du... gshin rje sngon po gnyis pa bskyed pa ltar /
zhi ba'i skabs dbus su gshin rje dkar po bskyed /
shar du yang gshin rje dkar po gnyis pa bskyed pa sogs rgyas pa dang dbang la'ang rigs 'gre sbyar... rung| yang gshin rje rigs lnga mi dgos par /
las so so'i gshin rje gtso rkyang re bskyed pa la las so so'i drug cu ma phul kyang chog pa yin /
dbyu gu'i dbyibs zhi ba la zlum po dang /
rgyas par grub bzhi /
dbang la zla gam /
drag por zur gsum /
chos rgyal gyi gtor ma yang las mthun zlum po dang /
gru bzhi /
zla gam /
zur gsum bcas byed pa'i phyag len yod /
dbyu gu'i dbyibs 'char can la kha dog las mthun bsgyur na'ang rung /
ma bde na dmar po rkyang pa byas kyang chog /
dkar po byas na'ang 'thus /
zhi ba'i skabs dbyu gu'i dbyibs zlum po sogs ma bde na gru gsum gyi zur cung bcad pas 'thus /
de yang ma bde na gtor ma dang dbyu gu'i dbyibs mdog 'char can ltar byas te /
skabs thob kyi las bzhi'i spel tshig so... sor sbyar na 'grigs /
bsnyen khrid skabs zhi khro sbrags sgrub dang /
kho bcu'i bsrung bzlog...bcas kyi khrid nges can du gtong mi dgos /
drug cu ma'i khrid zur du byed na mjug tu drag bsngo 'bring po bya /
bsnyen khrid rkyang pa la'ang mjug tu drag cu ma drag bsngo 'bring po bya dgos /
drag bsngo 'bring po'i cho ga'i go rim ni /
chos rgyal gyi mchod pa dang gtor ma byin gyis brlabs /
mngon rtogs nang sgrub dang las gshin... @# / /
rigs lnga bcas rgyas pa thub na rab /
ma thub tshe las gshin yab yum bskyed chog rgyas pa'i lugs ltar byas nas spyan 'dren rgyas pa mchod bstod /
yig brgya /
bshags pa /
bskang ba tshar re /
mjug tu stobs chen ma tshar gsum /
bzlas pa yig brgya /
de nas gtor ma nang mchod ltar brlabs /
cho ga nang gsal ltar dgug gzhug lan gsum /
mthar thal brdeb bya /
phyogs skyong spyan 'dren zur du ma mdzad par /
phyogs skyong 'khor dang bcas pa'i ljags x x gsol bar gyur /
b+hu tsa ra x da sha dik x x bcom ldan chos rje x 'phrin las mdzod cig bar tshar bzhi /
chos rgyal gtor... 'bul mthar gtor rdzong rgyas pa /
de'i mjug tu gzhi bdag gtor ma btang /
de nas bstod pa /
bskul rgyas pa la a mdo brag dkar sngags ram pa'i phyag bzhes ltar gyi tshigs bcad srub 'jug mdzad /
de'i mthar 'chi bdag ma /
sdang dgra ma'i mtshams su gtor ma phyir 'bul /
chos sku ma /
mthun grub ma /
chos rgyal mnga' gsol /
gtang rag mchod bstod /
yig brgya bzod gsol brtan bzhugs... bcas mdzad /
gong gi dgug gzhug skabs dbyu gu rnams slob dpon gyi mdun du 'jog /
dgug gzhug re re'i mthar slob dpon gyis g.yab dar g.yob /
dngos gzhi 'bul skabs /
gtor ma'i mdun du gtor... thebs bzhi bshams /
g.yas su chang /
g.yon du chu gtsang /
mchod g.yog pas lag pa phan tshun bsnol ba kha thur bstan gyis dbyu gu blangs nas gtor thebs rnams su re re 'jog par chu dang chang gis bran /
da sha dik x skabs lag gnyis bsnol bas dbyu gu blangs te gtor ma'i snod du blug /
chus gtor thebs bshal ba'ang der dor /
slar yang de bzhin gtor thebs rnams su dbyu gu rnams byin gyis rlob khar 'jog... tshar ba byed /
dbyu gu bzhi 'bul byed stangs 'di /
las bzhi kar chog cing drag bsngos rgyas 'bring gi skabs la nges par byed pa phyag len yin /
drag bsngos rgyas pa dang shin tu drag po'i skabs glo bur las... bcol gyi gtor bzlog ltar gtor ma chos rgyal phyogs skyong bco lnga dang dam can rgya mtsho'i dmag tshoD bcas bskyed /
mthar thug gi drag po'i skabs zhal dang mche ba'i phyag rgya sogs ston cing /
dam bzhag mna' chu 'bul ba sogs lcags mkhar ltar byed pa sogs thun mong min pa'i phyag len mchis pa rnams zhib cha bla ma'i man ngag dang /
mthong brgyud lag len la ltos dgos so / /
bsnyen sgrub kyi sbyor dngos rjes gsum gyi rim pa spyi dang cho ga rnams rgyud smad dpar ma'i bsnyen yig chos skor nang gsal ltar dang /
der ma gsal ba'i phyag len gsung bshad thor bu rnams brjed par phangs nas yi ger bkod pa'o / / / /
gong gsal tsha ba... @# / /
thugs chags dgon dar rtse sprul sku nas 'god gnang gi zin bris shig rgyud stod mkhan zur blo gling ye shes don grub kyi phyag tu byung ba kho bo'i mig lam du son par /
dar... sprul nas thog mar zin bris 'debs skabs glo bur brel stabs su bris pas 'khrul lam /
ma phyi gcig nas gcig brgyud kyi skyon ji yin cha ma 'tshal ba'i nor 'khrul dang chad lhag /
bshad pa gong 'og 'khrugs pa sogs mang tsam 'dug pa rjes sor phyag len ma dag rgyun 'byams su 'gyur dogs kyis khri byang sprul ming pas gong 'og 'khrugs pa bsdebs /
nor ba bcos /
phyag len dang bshad pa kha mi gsal ba rnams cung zad gsal bar byas te /
phyi lo chig stong dgu brgya bdun cu don drug /
bod me 'brug zla ba bzhi pa nang 7skyabs mchog bka' drin zla med rdo rje 'chang pha bong kha pa chen po'i gsung bshad dang phyag bzhes ltar yid ches khungs ldan gyi tshul du dag par bcos pa'o / / / /
dge legs 'phel / / / /
