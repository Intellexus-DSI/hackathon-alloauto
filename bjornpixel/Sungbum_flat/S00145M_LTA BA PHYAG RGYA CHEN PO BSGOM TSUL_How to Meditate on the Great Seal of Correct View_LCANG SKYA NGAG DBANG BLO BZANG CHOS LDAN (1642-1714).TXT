@# / /
lta ba phyag rgya chen po bsgom tshul bzhugs so / /
na mo gu ru /
'dir ji skad du /
ting 'dzin rgyal po'i mdo las /
chos rnams kun gyi gnas lugs phyag rgya che /
zhes stong nyid la phyag rgya chen por gsungs la /
des mtshon pa'i stong nyid rtogs pa'i lta ba phyag rgya chen po bsgom par 'dod pas /
skyabs sems sngon du btang pas /
bde chen ngang las rang gi spyi gtsug tu / /
nor bu'i khri dang padma nyi zla'i steng / /
bla ma dkar dmar mdangs ldan 'dzum zhal can / /
chos 'chad phyag gis ut+pal rgyas pa'i steng / /
shes rab ral gri sher phyin glegs bam bsnams / /
gser mdog paN zha dur smrig chos gos gsol / /
zhabs gnyis rdo rje skyil krung tshul gyis bzhugs / /
mtshan dpe'i dpal 'a bar 'od kyi dra bas bskor / /
gnas gsum rdo rje gsum mtshan thugs kha nas / /
'od zer 'phros pa'i bla ma yid dam lha / /
mchog gsum srungs ma ma lus spyan drangs te / /
thim pas skyabs gsum kun 'dus ngo bor gyur / /
grangs med lus sprul sgo gsum gus phyag 'tshal / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
rang gzhan dge ba kun la rjes yi rangs / /
zab rgyas chos kyi 'khor lo bskor bar bskul / /
zhabs pad skal brgyar brtan par bzhugs gsol 'debs / /
'dis mchon dus gsum bsags pa'i dge ba rnams / /
'gro kun don du rdzogs byang 'thob phyir bsngo / /
de nas gdung shugs drag pos dmigs brtsem ci mang gis gsol ba btab pa'i mthar /
rang gzhan don gnyis mthar phyin rdzogs sangs rgyas / /
'gog lam bden gnyis rang bzhin dam pa'i chos / /
thabs shes tshogs gnyis nyams len dge 'dun te / /
skyabs gsum kun 'dus khyod la gsol ba 'debs / /
mthar 'dzin dra ba gcod pa'i yang dag lta / /
myur du rgyud la skye bar byin gyis brlobs / /
de ltar gsol bas bla ma dgyes bzhin du / /
'od du zhu nas tshangs phug nas zhugs te / /
snying kha'i sems la thim pas dbyer med gyur / /
de ltar bla ma'i thugs dang rang sems gnyis / /
dbyer med gyur la rtse gcig mnyam par bzhag /
sems de brjed pa med pa'i dran pa dang / /
yengs sam ma yengs rtog pa'i shes bzhin bsten / /
gzhan du 'phro ni de ma ? thag nyid du / /
'phro ba 'gog par la skor mkhan bzhin nam / /
@# / /
yang na gang la 'phro ba de la sems / /
gtad pas 'gog pa rdzings kyi bya bzhin bya / /
'phro rgod bying ba bgags te sems bzung nas / /
sems kyi ngo bo dangs shing gsal ba la / /
ci yang 'chang ba'i ngos bzung med pa cig /
brtan po shar tshe sems do zin par 'jog /
de ltar sems gnas cung zhig rnyed pa'i tshe / /
bdag med rtogs pa'i lta ba tshol ba la / /
sems kyi gnas lugs btsal na'ang rung mod kyi / /
rnyed par slabs thog mar gang zag gi /
gnas lugs 'tshol ba lugs 'di'i khyad chos yin / /
de la rang gi rgyud kyi nga zhes pa / /
'di la brtag tshe ming brngas bzhag pa tsam / /
min pa rang de'i ngos nas tshug thub tu /
grub grub pa zhig yod pa'i snang ba 'chang / /
de nyid ji lta ba bzhin nges pa na / /
de 'dra'i nga de yod na lus sems dang / /
gcig tu yod dam yang na tha dad du / /
yod pa ma gtogs gzhan du yod mi srid / /
gcig tu yod na lus sems gnyis yod bzhin / /
gang zag gcig la nga yang gnyis yod dgos / /
yang na gang zag gcig las med pa bzhin / /
lus dang sems kyang gnyis su med par 'gyur / /
tha dad yin na lus sems ma bden / /
da ni ma bde zhes dang lus sems gnyis / /
bde nang ni bde zhes dga' ba dang / /
mgo bo na nang ni na'o zhes / /
sems la 'char zhing dag tu smra mi rig /
'di la rig pa'i 'phul 'tshams 'phra mo zhig /
shes dgos rig pa sbyangs las shes par bya / /
de ltar dpyad pa'i sngar gying de 'dra / /
mi 'dug snyam du lhang gis nges pa'i tshe / /
nga yi gnas lugs mthar thug rtogs pa yi / /
lta ba rnyed par 'jog ces mkhas rnams gsungs / /
'di la nor ba mang zhing nga cam yang / /
mi 'dug snyam du bzung na chad mthar ltung / /
des na rang cag dbu ma'i rig lam la / /
sbyangs pa chung ba rnams kyi nga tsam zhig /
med pa min gyi bdn par grub pa yi / /
da'am gang zag gtan nas med snyam du / /
bsam zhing de ltar bsgom na lta ba la / /
bag chags 'jog cing log par mi 'gro ba'i / /
dgos pa chebs 'di nyid gnang du gzung / /
'di ltar ci tsam 'tsham pa bsgom pa'i mthar / /
lta ba phyag rgya chen po bsgom pa yi / /
dge bas mar gyur 'gro ba kun gyis kyang / /
gnas lugs mthar thug rtogs pa'i shes rab kyis / /
sgrib gnyis drung phyung kun mkhyen myur thob shog / /
ces sogs smon lam dag pas 'tsham sbyar bya / /
tshul 'di stobs 'byor dang bas legs brgyan pa'i / /
skal bzang e pu dbang gis bskul ba'i dong / /
sma mkhan ne tshe lta bu'i snyom las pa / /
paN rgan ngag dbang blo bzang chos ldan gyis / /
sbyar ba'i dge bas gnas lugs phyag rgya che / /
'gro ba kun gyi mngon du 'gyur bar dog /
yi ge ba ni blo bzang nyi ma'o / / / /
bde legs rtsa ba dpal ldan bla ma dang / /
dngos grub 'byung gnas yi dam dkyil 'khor lha / /
gtan gyi skyabs gnas dkon mchog rin chen gsum / /
phyag 'os kun la rtse gcig gsol ba 'debs / /
ngag gi dbang phyug blo bzang rgyal ba yi / /
mdo sngags chos kyi snying po dri bral mchog /
skal ldan 'grol tshul bzhin legs 'dom pa'i / /
dpal ldan mkhas btsun bzang por gsol ba 'debs / /
tshe rabs kun du dam pa'i mgon khyod dang / /
'bral ba med par mchod pa rnams gsum gyis / /
mnyes par byed cing gdams don tshul bzhin du / /
nyams su blangs te don gnyis mthar phyin shog / /
ces pa 'di ni dang stobs 'byor pa phun sum tshogs pa'i har chin skal bzang e phu dbang gis bskul ba'i dor na rgan gyin ba ngag dbang blo bzang chos dar gyis sbyar ba'i yi ge rab byams smra klo gnyis ?
