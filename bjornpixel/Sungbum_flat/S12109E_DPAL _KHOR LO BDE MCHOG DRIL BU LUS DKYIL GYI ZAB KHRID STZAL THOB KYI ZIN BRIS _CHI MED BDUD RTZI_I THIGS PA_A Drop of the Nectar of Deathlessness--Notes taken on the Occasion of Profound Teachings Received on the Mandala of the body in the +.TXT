@# / /
dpal 'khor lo bde mchog dril bu lus dkyil gyi zab khrid stsal thob kyi zin bris 'chi med bdud rtsi'i thigs pa zhes bya ba bzhugs so / /
! phyi lo zla tshes nas zla tshes bar /
! ?nyin dang por 'grel gtor sogs sngon 'gro'i skor rje pha bong kha'i gsung 'bum ga par gsal ba ltar dang /
brtsi bzhag de la 'dir nas rdzogs rim nyams su len tshul lo / /
bar stsal /
rje tsong kha pa chen pos /
dal ba'i rten 'di yid bzhin nor las lhag /
zhes pa drangs nas gsung bshad stsal /
da res chos byed na /
gang tshe rang dbang 'jug cing x da res rang sems ji tsam bkug kyang 'gugs mi nus pa sogs 'di dag sngar chos dang ma mjal ba'i rtags yin /
phyi rol pa dang nang pa gnyis kar gsang sngags 'dra 'dra yod pa /
lam gtso gsum gyi sgo nas khyad par 'byed dgos /
lha bzhi nam mkha' nas 'ongs pa gtso bo gnyis dang g.yog gnyis te bzhi /
des dri za sogs gzhan la rigs 'gre /
dbang phyug 'dul ba ni /
gsang 'dus kyi nang gi lus ngag yid gsum g.yo 'gul med par gyur /
zhes pa dang don 'dra bas /
de'i don ni /
de dag 'od gsal du bcug pa'i don yin pa las /
phur bu btab 'gul bskyod bya rgyu med pa'i don ma yin gsungs /
rtogs brjod @# / /
mdun legs mar /
de phyir rtsa ba'i rgyud kyi rjes 'brang nas / /
x x bla ma'i man ngag las ni shes byar gsungs / /
zhes sogs gsungs pa ltar rtsa bshad sbyar dgos pa dang /
de yang bla ma'i man ngag la rag lus pa yin te /
dper na /
mdo phyogs la sher phyin yum de rtsa rgyud /
mngon rtogs rgyan de bshad rgyud dang 'dra /
mdo rgyan sbyar ba bla ma'i man ngag la ltos pa dang 'dra ba yin /
'jam bzhad kyi bla ma /
me rgan blo gros rgya mtshos rgyas par bshad na snyan brgyud man ngag 'jig gcig tu bsdus na man ngag thor bu 'jig dper na /
TI sing lta bur bod rigs shig mthong tshe rtags dang spyod pa nas ngo shes nas /
lam seng 'dris mig btang sar bskyod pa ltar /
dpa' bo mkha' 'gro sgrub pa po dang nye ba'i gnas yul na bzhugs pa myur du byon nas lam gyi grogs mdzad pa yin /
ma he rgod /
ces pa g.yag rgod la byed /
ma rung tshar gcod gu hya pa /
zhes bsngags pa ltar /
bla ma'i sku dgra 'jig rten gyi mkha' 'gro ma bros song ba 'tshol nas mthar shing sdong nang nas 'bu zhig sprul nas rnyed pa tshar bcad nas dgra sha lon tshul /
lha sa'i gtsug lag khang gi e waM nang du phur lcog byams pas gsang 'dus kyi dbang gnang skabs lcang skya rol rdor gyis zhus par /
lam rim gyi gsung bshad mang bar lcang skyas bsngags brjod mdzad tshul /
'di nyin bdag bskyed dpe thung dbu bla ma 'khor lo sdom pa'i nas /
na kha dag par byas la /
bar lung stsal /
lcang skya'i bskyed rim na rje rin po ches bzhed de bar stsal /
dwags po'i bskyed rim dbu nas /
na rag lus par bsams nas bde mchog zin bris dbu nas na zhig gis nyams su len dgos /
bar stsal /
! ?nyin gnyis par brtsi bzhag gong mtshams nas rdor sems bsgom bzlas so / /
zhes pa'i bar /
bde zin na gdod nas grub pa'i dur khrod du /
zhes pa ni bskal pa chags dus nas lhan du grub pa'i dur khrod r+wa ma li lta bu la byed /
shing gcig pa ni /
rgyangs grags tshun chad shing gzhan med pa'i shing sdong gcig pu can la zer /
tshang tshing ni /
shing gi yal ga phan tshun reg cing 'dzings pa la zer /
seng+ge lta bu'i gang zag ni /
stong nyid rtogs pa dang /
byang chub kyi sems dang ldan pa sogs la byed /
sa ngan pa /
phung gsum gyi sa zhes /
@# / /
rgyal po stong pa /
grong khyer stong pa /
dgon pa chen po stong pa bcas la byed /
mtshams tho'i lha la rnam sras bskyed pa tshul khrims dag pa'i dgos pa yod /
'phags skyes po bskyed pa tshe'i bar chad sel ba'i dgos pa yod /
bde 'jigs gnyis la kha lhor blta ba'i rgyu mtshan ni /
'jigs byed kyi gdul bya'i gshin rje lho phyogs su yod pa dang /
bde mchog ni sngon byung ston pa'i rnam thar dang mthun pa /
! spyir rang lugs dge lugs ril bu byung na legs kyang /
rnal 'byor ma la sa skya nas brgyud pa'i bdud rtsi ril bu byung na legs /
bde zin na padma'i tshogs ni nyams dga' bar / /
bung ba'i tshogs 'du ji bzhin du / /
dam tshig rdzas la legs gnas na / /
ring por gnas kyang byin gyis brlabs / /
bde zin ba bdag gi bla ma zhes pa yab rin po che yin /
sngags la mgo med mtha' med sogs kyi skor 'di bshad rgyud rdo rje phreng ba'i le'u zhe gnyis par gsal yod snyam /
bde zin na skyil krung gis rdzogs rim skabs thur sel gyi rlung gyen du 'dren pa /
zhes pa ni srog thur bsre ba'i rnal 'byor /
mig sna rtser gtad pas sna rtse gsum gyi rnal 'byor /
skad cig dkrong bskyed 'gor /
snod bcud gzhan bsdu mi dgos /
rang lus hril gyis bsdu ba ril 'dzin /
bla ma rnams rang la thim pas rang sems bde stong gi rang bzhin du song ba dang /
lus 'od kyi rang bzhin du gyur nas bsdu /
bar do longs sku'i lam khyer rten 'od khru gang ngam mi tshad tsam pa gsal ba skad cig gis he ru kar bsgyur ba /
glog brnyan bstan skabs yi ge rnams khang par gyur pa lta bu dgos /
bde zin 'dir dwags po'i gsung mang po btus /
lcang skya mang che bas ma btus /
dper na /
skabs 'dir rus rgyan sogs lcang skya'i khrid du gsal ba 'dir med /
'phen pa btang tshul 'dir ma gsal yang /
chos sku'i ngang nas gnas na sems can gyi don mi 'byung bas gzugs skur ldang snyam pa'i 'phen pa btang dgos /
bde zin ba 'od kyi gong bur bsams /
zhes pa 'dul ba lung du /
me lus kyi dbyibs su 'dug pa lta bu /
mchod sdong rin po che gser gyi phras btab pa lta bu /
mar me gser gyi snod du bzhag pa lta bu /
zhes gsungs pa lta bu zhig dgos /
rus pa'i rgyan drug dang /
@# / / /
phyag rgya drug la mu bzhi /
'og pags dang thal chen gyi byugs pa gnyis gcig yin la gcig shos min pa'i mu yin /
dbu rgyan rus pa leb mor byed pa mi rung zhing /
rus pa'i 'phreng ba brgyus pa'i 'khor lo rtsibs brgyad pa bya /
de'i dbus su nor bu cha dgu pa /
dbus kyi 'bur po bcas dgu la byed /
thod skam rtse phran dang bcas pa lnga la re re'i bar rdo rje nag po'i phreng ba stod smad du gnas pa gnyis la brgyus pa /
thod skam sor lnga'i tshad yin /
'di la dra ba khug pa gnyis dang dra phyed /
drwa ba drwa phyed rnams dpral ba'i dbus nas thung ba /
snyan ngos kyi g.yas g.yon rnams cung ring ba dgos /
tog nor bu cha dgu pa dbu skra'i nang du song ba yin /
'dir mtshon don 'khor lo'i rtsibs nor bu'i cha brgyad /
rdor phreng steng 'og tu brgyad re bcas so gnyis des spyi bo'i rtsa 'dab so gnyis mtshon /
snyan rgyan /
'khor lo'i dbus rdo rje rtse gsum pa la drwa ba khug pa gsum bsnol ba dang /
dra phyed lnga bcas bya /
mgrin rgyan nam mgul rgyan /
rdo rje ra bcu drug pa 'di bsgom mi bde /
dbus su rdo rje rtse gsum pa gcig g.yas g.yon la gnyis re bcas gsum /
drwa ba drwa phyed nges med /
se ral kha la /
snying khar rus pa'i 'khor lo rtsibs brgyad pa /
de'i dbus su rdo rje rtse gsum pa bya /
'og pags la /
phreng ba /
bsnol mar btang bas re mig drug cu re bzhi 'byung ba lte ba'i rtsa 'dab mtshon /
'di la khug pa lnga dang /
dra phyed bcu gsum /
'di'i dra ba dra phyed rnams dkyil nas long bu tsam du ring ba dang /
g.yas g.yon pus mo tsam bar thung ba bya /
thal chen gyi tshom bu ni /
mi rus ma bsregs pa phye mar 'thag pa la sor mo lngas blangs nas lus la lnga tshom byas pa dang /
thal chen ni mi rus bsregs pa'i thal bas lus la khyab par byugs pa la byed pas mi 'dra /
dril bu 'khrol ba'i sgras /
sangs rgyas kyi zhing g.yo ba tsam du sgrogs shig ces pa'i zhing g.yo ba ni zhing kun khyab pa'i don yin /
thod bskyed la /
rgya stong gsum dang mnyam pa dang po nas bsam blo 'khor mi thub /
yong tshod cig bsam na 'grig sha rnams bskyed tshul /
'jigs byed ltar na mgo bo nang dang /
mjug ma phyir bstan pa /
kha g.yas bskor du bstan pa /
rnal 'byor ma ltar na sha rnams gan rkyal mgo phyir bstan /
bde mchog lus dkyil 'dir /
@# / /
mgo g.yas /
kha nang du bstan pa /
bde zin /
'di phyogs g.yon bskor dang /
mtshams g.yas bskor 'don char gsal ba ltar yi ge nor /
dbyangs gsal phreng gsum bkod pa de dag dper na 'ja' yal ba'i tshe mgo mjug gnyis nas yal te /
dkyil gsal ba lta bur yal nas 'bru gsum du gyur /
skyar bshad gnyis bdag bskyed dang /
skyar bshad gsum pa smon lam gyi steng nas stsal /
lcang skya'i khrid yig ba drag bskyed pa yin no / /
zhes pa'i bar /
dwags po'i khrid yig na spel mar bsams /
zhes pa'i bar stsal /
bde zin na man ngag khyad par can yin zhes pa'i bar stsal /
bdag bskyed /
na gtor ma nang mchod ltar byin gyis brlabs la /
bar stsal /
smon lam dbu nas rim pa dang po'i rtogs pa skye bar shog bar stsal /
! nyin gsum par? brtsi bzhag gong mtshams nas bar do longs skur 'khyer ba'i lam khyer bsgom pa'o / /
bar stsal /
bla med la mchod yon sogs kyi phyag rgya lag gnyis kyis byed pa /
mchod lha phyag bzhi yod pa'i 'og ma gnyis kyis snod dang steng ma gnyis kyis phul ba mtshon byed yin /
ba 'dir 'dod snam la bkod par gsal ba /
da lta dkyil 'khor ma bskyed pas 'dod snam med kyang /
dkyil 'khor gsal 'debs rjes 'dod snam la bkod /
! sgrub khang pas /
nga yang 'dus byas /
byang chub kyi sems kyang 'du byas yin pas nged gnyis la skye res shig yod gsungs ltar /
rdor sems bsgom bzlas 'dir /
sdig ltung gi 'phel kha 'byung tshul /
dngul gyi bskyed kha dang /
bskyed yang byung tshul sogs dang dpe sbyar nas gsungs /
chos la smod pa yang /
dpe char ma gus pa rkyang pa min /
de lung gi chos la ma gus pa dang /
sdom pa khyad du bsad na /
rtogs pa'i chos la smod pa'i nyes pa byung /
rje mid las /
sangs rgyas chos dang dge 'dun ste / /
de gsum phyi yi skyabs 'gro yin / /
nga yang khong la bsten pa'i 'tshengs / /
khyed kyang khong la brten na 'tshengs / /
bla ma yi dam mkha' 'gro gsum / /
de gsum nang gi skyabs 'gro yin / /
rtsa dang rlung dang thig le gsum / /
de gsum gsang ba'i skyabs 'gro yin / /
'di rnams kyi skyabs tshul gru la brten nas chu'i pha rol tu bsgral ba ltar /
de dag la gnad du bsnun nas lam bgrod par byas pas yin /
@# / /
yig brgya nyi shu rtsa brgyad 'don tshul dwags po bla ma rin po che'i phyag bzhes bde zin du gsal ba ltar bya /
sdig pa rnams ma bshags na /
mdo las /
rgod cing sdig pa'i las byed pa / /
ngu bzhin nyams su myong bar 'gyur / /
zhes pa ltar /
'di'i thad /
tai los /
snang bas mi 'chings zhen pas 'chings / /
zhen pa thongs shig nA ro pa / /
zhes pa ltar /
bsgrub gzhi rlung sems ngo bo dbyer med de thog med nas yod pas hUM yig de dpal mchog dang po'i yi ge zer /
dwags po'i khrid ba chos 'byung phyi dkar la nang dmar ba gsal yang /
yongs grags lta bur chos 'byung mthing nag yin /
bde zin /
zhal zas ma sna tshogs mdog can bya tshul 'di kun rig nas 'byung /
mchod pa phul nas bde stong gi ye shes gsar pa re skyes pa'i mos pa byed na /
rang re la tshogs bsags pa'i dgos pa che /
de min skyabs yul rnams sangs rgyas yin pas ye shes gsar pa skye rgyu gang yang med /
rang nyid bdag nyid skad cig ma /
'di'i 'grel par /
skad cig skad cig gis 'jig pa'i phung po rang gi lus 'di zhes sbrel na bde ba yod /
skyar bshad skabs /
rdor sems rang gi sgo gsum dang dbyer med du gyur pa'i sgo gsum de sgo gsum phra mo yin /
ru ni rnam rtog gi dra bas bkod pa ste /
dper na /
sdom gyi ba thag lta bu /
lcang kya'i bskyed rim gong mtshams nas na thig le'i khams drug yin no / /
zhes pa'i bar stsal /
dwags po'i bskyed rim gong mtshams nas na zhes gsungs so / /
zhes pa'i bar stsal /
bde zin ba yang 'khrul yin zhes pa ltar ro / /
zhes pa'i bar stsal /
bdag bskyed na phaiM rang gi thugs kar nas ba tshogs gsog pa'o / /
zhes pa'i bar stsal /
gsung bshad tshogs zhing smin mtshams su sdud pa'i bar stsal /
smon lam /
sgo gsum spyod pa x x tshogs ni rdzogs par shog bar ro / /
! nyin bzhi par? brtsi bzhag gnyis pa /
thun gyi dngos gzhi la ji ltar bya ba la gnyis /
x x dag pa bsgom tshul lo / /
bar stsal /
bshad pa bzhi bshad mdzad srol ltar /
sngon 'gro gtor ma'i skabs /
bskyed stangs la rgyud grwa stod smad phyag bzhes mi 'dra ba /
gshegs gsol rgyud stod pas gsungs la /
rgyud smad pas mi gsungs /
thog mar phyogs @# / /
skyong bskyed stangs mi 'dra ba'i dbang gis yin pa /
rgyud stod ltar na rang gi mtha' skor ram /
mdun du bkug nas mchod gtor phul ba'i rjes phyir gshegs pa dang /
rgyud smad ltar na /
dang po nas thag ring la yod pa la /
lha mo spros nas phar phul ba /
dper na cha gsol phar btang ba lta bu dang /
snga ma za khang du mgron 'bod byas nas de rjes phyir gyes pa lta bu /
gtor sngags /
me zhes yar bcad /
pra ya ts+tshan tu /
zhes dang /
yak+Shas zhes yar bcad /
b+hu ta zhes bton dgos tshul /
yig brgya'i skabs dril bu dkrol ba /
nyes pa chos dbyings kyi ngang du sbyangs pa /
zhu 'bul phyag bco brgyad pa zhes pa /
snga phyi bsdoms pa'i phyag bco brgyad yod pa'i don yin pa las /
bsdebs gcig tu 'tshal mi dgos /
spyi bo'i rdor sems mtho gang ngam reg lam 'byar ba /
'dir yig brgya g.yon bskor du bkod /
mi gsum gyis dug zos nas gcig shi /
gcig shi la khad /
gcig mi na bar yod pa'i phyi ma'i bsam tshul ji yod lta bur rang gi sdig ltung la 'gyod sems dgos /
rdor sems gzi byin dang nus mthu che rgyu med kyang /
de ltar phyin song snyam du bsams na gnad chen po yod /
rdor sems kyis khyed kyi sdig sgrib dag ces gsung bar mos pa ni /
dbang gi dag pa dang 'dra /
sdig sgrib dag pa'i yid ches bya dgos /
de med na byas bsags ma tshang ba lta bur gyur /
sngags lugs la /
gzhon pa'i rlung gis 'khor ba'i rtsa ba byed kyang /
de 'khor ba'i rtsa ba ma yin zer dgos /
stong pa'i chos /
stong pa'i chos /
zhes brjod tshul gyi dbang gis go rgyu mi 'dra ba yod /
ru ni rnam rtog gi dra bas bkod pa /
zhes pa'i thad /
bdag 'dzin lcags kyi dra ba'i sbubs su chud / /
x srid pa'i dra ba 'joms pa po / /
x sngags lugs la /
yul can la phra rags yod pas bden 'dzin sogs la gnod tshabs che chung yod /
de la brten nas lam la mgyogs bul yod /
dag pa gsum gyi rnal 'byor nang /
sems can thams cad la phan bde'i sems kyis /
zhes gsungs pa'i don 'dir 'phen pa btang tshul /
sems can 'di rnams kyis he ru ka'i don ma rtogs pas 'khor bar 'khor /
da ni de'i don rtogs nas nges don he ru ka'i go 'phang la 'god 'dod pa /
bcud kyi sems can lta ci smos /
brtan pa snod kyang dbyangs @# / /
gsal gyi rang sgra sgrogs par bsam /
chos 'byung phyi dkar la nang dmar bas bde stong mtshon pa dang /
chos 'byung mthing nag gis 'gyur ba med pa mtshon pas de gnyis gang byed kyang mchog tshogs zhing mchod pa logs su bshams mi bshams dbang gis mchod par rol mo dkrol mi dkrol rgyud grwa stod smad phyag bzhes mi 'dra /
gzhan du 'di ltar yod ces bshad na /
khrid kyi go chod rgyu yod /
skye ba sbyong rgyu de /
'dzam gling mngal skyes khams drug ldan dang /
de yang ma 'ongs pa na rang la yong rgyu de sbyangs pa las 'das pa da lta sbyangs rgyu med /
po to bas /
nga skye bar 'jigs /
zhes gsungs pa dang /
rab gnas su /
skye ba'i ljon shing rtsad nas gcod do / /
zhes gsungs pa ltar rtsa ba skye ba nas bcad dgos /
rnam pa mthun pas sbyong tshul la /
dper na /
dmag rtsed /
bde mchog 'dir dmigs gsal snang bcas kyi stong nyid bsgom pa zhig yod /
de yang dper slob pa 'phags pas snang ba ma bsdus par stong nyid bsgom pa ltar /
mi tha mal pa 'chi ba 'od gsal la nyin gnyis gsum zhig bsdad pa dang /
rgan po zung zad /
nad pa nyams thag sogs zhag gcig las mi bsdad pa mang /
glo bur ba'i 'chi rkyen byung ba la /
rtags rnams shin tu myur ba shar nas ngos zin mi thub pa /
dper na /
ut+pala'i 'dab ma brgya 'bigs pa ltar /
'dir mi gsal yang /
snod rnams 'od sngon por zhu nas rang la thim pa sogs rtags 'di rnams legs par goms na /
'chi ba'i skabs kyang kha ton byang ba dang /
chu rka 'gor bcug na shar gyis 'gro ba ltar /
khrid skabs rje pha bong kha'i phyag bzhes su dpe cha rnams lung klog nas dmigs rim rnams thugs thogs nas gsungs /
'od gsal zla nyi smag gi skyon dang bral ba /
bskal pa stong pa lta bu'i stong sang de'i ngang nas /
nA da 'dir mtshan dpe dngos su med kyang don la tshang bas 'grig dper na /
sgrol ma dang 'jigs byed sogs la mtshan dpe dngos su med kyang don la tshang ba ltar yin /
bar do'i skor /
mdzod las gsungs pa ltar dang /
bsrung 'khor /
gur gyi steng rdo rje rtse lnga pa yongs rdzogs kyis mtshan pa /
dum bu gcig pa /
zhes pa dper na /
shel dam lta bu /
'dir dkyil 'khor la dmigs bsal me ris drug cu re bzhi yod /
sa dkyil @# / /
steng gi gra bzhir rdo rje rtse gsum pa nyal stabs kyis mtshan pa dgos /
yaM raM laM gsum nyal stabs dang /
suM langs stabs su bskyed /
padma'i zur gyis lcog brgyad kyi nang du byed pa gnyis gang mos bya rung zhing phyi ma cung bde /
bcud kyi sems can lhar gyur pa dang /
sngon nas grub pa rgyu skyabs kyi he ru ka ste /
'khor 'das gnyis ka'i lhar gsal ba tshur bsdus pa /
zla ba dbyangs gsal sogs bsdu skabs padma chung ngu ma gsal yang bsdu dgos /
gsung bshad rten dang brten pa dus gcig tu grub pa chos dbyings ye shes bar grub /
lcang skya'i khrid yig na gnyis pa 'chi ba chos sku nas ba sgrub thabs bzhin bsgom /
bar /
! dwags po'i khrid yig na de ltar tshogs zhing gi nas na gsal 'debs dgos pas /
bar stsal /
bde zin /
gnyis pa 'chi ba chos sku nas na yang sbyar dgos gsungs /
zhes pa'i bar stsal /
bdag bskyed /
ba chos thams cad ngo bo nas /
na sprul skur khyer ba'i lam khyer ro / /
bar stsal /
smon lam /
spros kun 'od gsal x x de bzhin 'grub par shog bar stsal lo / /
! nyin lnga par? 'di nyin tshes bcu 'khel bas /
tshogs thengs dang por bla mchod bde stong dbyer med steng nas tshogs 'khor dang bcas pa /
dpyid glu'i mjug gtor ma /
'grel gtor ltar /
las gshin /
gzhi bdag dkar gtor /
srid zhi'i rnam dkar 'gor go cha bkod /
smon lam bsdus pa'i rjes tshogs grol /
chos thun gnyis par /
maN+Dal dang /
bla brgyud gsol 'debs rjes kha sang brtsi bzhag mar tsam song zin pas de ring mi dgos pa yin zhes stsal /
bar do'i skor la /
sha gzugs /
zhag zhe dgu'i nang nas phyed /
snga ma'i lus kyi byad dbyibs dang /
phyed phyi ma gang du skye ba blangs pa'i byad dbyibs can du bar do thos grol las bshad pas /
bdun bzhi par gal che tshul bshad pa yod /
yang de'i tshe tshad zhag bdun bdun zhe dgu ste /
gang du skye ba'i sa la brtsi ba dang /
mi'i zhag la brtsi ba'i lugs gnyis yod kyang /
nges par mi'i dbang du bya dgos pa'i rgyu mtshan med snyam /
shar sogs phyogs bzhir /
sum+b+ha ni /
sogs bkod pa'i tshe /
sngags rang sgra 'brug stong ltar sgrogs par bsam /
dbyangs gsal @# / /
bskyed pa'i tshe langs stabs dang /
zla ba'i gzugs brnyan ltar shar ba'i dbyangs gsal nyal stabs su bsams /
yang na zhes pa'i bshad pa 'di /
ma rgyud kyi thun mong ma yin pa gtum mo la sbyar ba'i bshad pa yin /
dwags 'khrid na shing gi ming /
pa tra /
sarka /
zhes pa nor /
parka yin /
gser gyi ske rags kyi zur gyi gdung bsnol ma btang ba 'di /
bod la glang sna bre 'gyogs zer /
mda' yab kyi ming /
bod du nya rgyab gong la /
pu shu sogs zer /
rta babs kyi steng mda' yab padma ri dwags mjug ma'i phyogs su gnyis bkod tshul sogs la gsung srol mang yang /
lag len phyag bzhes la /
mda' yab phyi nang bcu re bsgrigs pa /
shing khrol lta bur de'i nang ri dwags sogs /
spyi bor thod skam gcig gis brgyan pa ni /
spyi bo'i byang sems mtshon pa dang /
thod skam lngas brgyan pa bde gshegs rigs lnga yin pas mi 'dra /
dur khrod kyi grub thob de thod skam gcig gis brgyan pa yin /
dur khrod kyis sgrub pa po'i lus mtshon pa dang /
de'i dbus kyi shing gis rtsa dbu ma mtshon /
de'i rtsa ba'i phyogs skyong gis thur sel gyi rlung mtshon /
ri'i rtsa bar yod pa'i mes gtum mo dang /
rtse mor yod pa'i mchod rten gyis kun da lta bu'i byang sems mtshon /
yang mchod rten gyis chos sku mtshon /
lcang skya'i khrid yig gong mtshams nas ba gnad kyi don po yin no / /
bar /
dwags po'i khrid yig gong mtshams nas na bsgom pa gal che'o / /
bar /
bde zin /
gong mtshams nas na ltar bsgom gsungs /
bdag bskyed /
mjug tu smon lam rgyas pa'i rjes /
srid zhi rnam dkar bton /
! nyin drug par? brtsi bzhag med /
gser gyi ske rags la ka ba rkyang bsgrigs dang /
nyis bsgrigs gang yin yang /
zur la ka ba gcig ma gtogs 'dzug rgyu med /
bya 'dab ces pa bad phur /
dur khrod kyis nges 'byung mtshon pa ste /
'khor ba rnam rtog kyi dur khrod na / /
rdo rje r+wa bas byang chub kyi sems mtshon /
de ni gang la gnod pa byas kyang x x zhes dang /
khong khro'i mtshon gyi mi phibs pa /
nang gi thog 'bub tshul /
lcang skya'i khrid yig ltar la /
'dir mi gsal yang gdung 'khor yod ces stsal /
sgo logs lcam ji yod 'dir mi gsal yang grangs bcu yod /
paN+Di ta @# / /
nags kyi rin chen lugs kyi bde mchog gi yum gyi zhabs brkyang pa zhig yod /
dpa' bo'i dar thod ces pa bris cha la med kyang /
dar dmar por rdo rjes brgyan pa zhig yin pa dang /
rdo rje gzhung la yod pa /
'phred du yod pa'i lugs gnyis yod kyang /
gzhung la yod pa legs shing /
zhal bzhes gsung rgyun la yod /
bris char /
g.yon pa'i kha TaM ga tshur bkug nas bsnams par /
g.yas kyis Da ma ru yang tshur bkug nas bsnams pa bris kyang /
bsgom don la g.yas pa'i Da ma ru phar brkyangs dgos /
gtsug gtor gyi mdun gyi ldeb la sna tshogs rdo rje /
drung 'khor tsho'i spa lcog gi ga'u ltar yod /
'khor lo bde mchog gi zhal khro chags brjid pa sogs da lta da lta 'gyur 'gro ba yod /
thod skam lnga bcu ni /
nang gi a li ka li dag pa mtshon /
'di gsang 'dus kyi nang gi nyer spyod ltar /
snyoms 'jug dga' ba'i rol pa las byung x x x zhes dang /
dar pan a car+yas /
ka li pha ste a li ma / /
zhes sogs ltar /
rlung de dag byed pa lce rkan dang /
ma phrad bar mi gsal ba dang /
der phrad tshe gsal bar gyur /
drag po 'jigs byed /
snying kha gti mug skye ba'i gnas dang /
dpral ba zhe sdang skye ba'i gnas gnyis bltab nas mnan pa /
bla ma'i gsung rgyun zhig la bsgom don du zhabs gnon gyi lha gnyis kyi mgo bo nang ngos su bstan par bsgom pa'ang yod /
de'i mtshon don ro rkyang gi rlung d+hu tir thim pa'i mtshon byed deng dus yongs grags bris char mgo bo phyir bstan yin pas /
bris char mgo bo nang bstan bya mi rung gsungs /
zhabs g.yas thabs kyi cha brkyangs pas zhi mthar mi gnas pa dang /
g.yon shes rab kyi cha bskums pas srid mtha' spang pa mtshon /
tshogs bdag la 'das ma 'das gnyis yod cing /
spyan ras gzigs kyis tshogs bdag bsgral ba'i lo rgyus shig kyang yod /
mdor na bde mchog gis dbang phyug gi bu tshogs bdag bsgral ba'i pags pa dpa' rtags su bsnabs pa dang /
nges don la glang pos gti mug mtshon pa /
legs bris mar /
gti mug glang po'i 'jigs pa skyab tu gsol / /
zer ba ltar yin /
'di las 'phros nas dga' ldan gser skong rdo rje 'chang gi gsung rgyun /
rdzi dwags rin po ches phyag bzhes su /
glud la glang po che'i mgo byed pa /
'di go rgyu che /
khwa TaM gas /
@# / /
sgrub pa po'i lus mtshon /
rdo rje rtse gcig pas mar sne /
mgo bo gsum gyis lus ngag yid gsum /
sbyir spyan la /
gzhu spyan /
nas spyan /
bde mchog gi sku zhi bar bltas na zhi ba /
drag por bltas na khro ba'i nyams dang ldan pa sngon gyi sku rnying lta bu /
Da ma rus snyoms 'jug gi dga' ba'i sgras bskul ba'ang yin mod /
sangs rgyas rnams zhi dbyings su ma bzhugs par chos kyi 'khor lo bskor bar bskul ba /
thod pa dkar po sgyu lus /
khrag gis 'od gsal mtshon pa /
nang gi he ru ka de dbu ma'i nang yod bsam pa tsam las dbu ma gsal btab mi dgos /
gsang 'dus lta bu lus kyi cha rags pa lha la bskyed pa'i lus dkyil las /
bde mchog lus kyi cha phra mo lha la bskyed pa zab /
snga ma dper /
shing tog pags pa dang mnyam du za ba ltar dang /
phyi ma snying po bton nas za ba la zhim mngar khyad byung ba ltar yin /
gsang 'dus la lus rags pa lhar bskyed pa rags pa nyer lnga sogs sbyangs nas sgyu lus 'grub pa'i dge rtsa smin pa dang /
bde mchog la phra ba'i rtsa khams lhar bskyed nas 'od gsal 'grub pa'i dge rtsa smin /
bde zin /
ba dag par byas pa'i dag bya'i zhes snang yang /
gsung bshad la dag cha'i zhes pa'i don du bkral dgos par snang /
lus dkyil skabs /
rang gi lus kyi cha de thim pa'i skad cig der /
de nyid rang gi lus kyi cha shas su gyur bar mos dgos pa dper na /
chu dwangs ma zhig tu rang gi rnag khrag lta bu blugs na /
de'i skad cig der de'i ngo bo song ba lta bu yin /
sum mdo zhes pa /
lte ba'i 'og tu /
rkang brgyad las ka ba brgyad /
ces sgo logs kyi rtsig gdong ka ba brgyad yin zhing /
gsang ba 'dus pa'i 'phags lam brgyad mtshon pa'i ka ba yang 'di yin /
nang gi he ru ka zhal bzhi phyag bcu gnyis pa bsgom ma thub na /
zhal gcig phyag gnyis pa bsgom na 'grig lte ba'i dmar cha yum phag mor bskyed pa lte ba nas snying khar drangs /
lU i pa'i lugs la /
lha rnams zhal gcig phyag bzhi pa yin la /
'dir zhal gcig phyag gnyis sha stag thugs 'khor gyi rtsibs phyi sngo la nang dmar ba /
gsung 'khor gyi rtsibs phyi dmar la nang dmar /
sku 'khor phyi dkar la nang dmar ba yin /
bde chen 'khor lo'i lha sogs la /
ro gdan @# / /
'don char mi gsal yang yod gsungs /
khwa gdong ma sogs /
snyan phan chad lha'i dbu la de tshun chad khwa sogs kyi gdong brnyan yin pas sna cha sogs lha'i snyan la 'dogs dgos /
lcang skya'i khrid /
gong mtshams nas ba zhal la ltos dgos pa mang du yod do / /
zhes pa'i bar /
dwags po'i khrid gong mtshams nas na zhal gzhan gsum la min no / /
zhes pa'i bar /
bde zin gong mtshams nas na spyi don ltar dang /
zhes pa'i bar /
bdag bskyed gong mtshams nas na rten brten pa rnams gsal gdab /
ces pa'i bar stsal /
! nyin bdun par? brtsis bzhag bzhi ba go bgo zhing ye shes pa bcug nas x x dkyil 'khor bsgom pa'o / /
zhes pa'i bar stsal /
bla mchod kyi nang gi maN+Dal la /
'di'i lus dkyil ltar /
rang gi lus kyi cha shas las rang 'dra chad pa thim nas skad cig snga ma phyi'i 'jig rten de skad cig phyi mar rang lus kyi cha shas su gyur /
'di la 'ga' zhig gcod ltar lus dum bur btub pa gsungs kyang /
rje pha bong kha'i gsung rgyun gong ltar yin /
snying kha'i dpyid thig ces /
dpyid brjod pa ni /
dper na /
sa 'og gi drod rgyas nas rtsi shing nags tshal rgyas pa ltar /
lte ba'i gtum mo 'bar ba'i drod kyis /
snying kha'i thig le la brten nas bde chen gyi ye shes 'phel ba yin pas tha snyad de lta ra gdags /
'dod yon gyi lha mo lnga gra bzhi sogs su bkod pa'i tshe /
dri de gzugs kyi nang du bsdus /
dbang bskur ba'i skabs bde 'jigs gnyis kar /
grwa bzhi'i thod pa rnams gzugs rdo rje ma sogs su ldang nas dbang bskur ba'i bya ba mdzad /
lus dkyil gyi lha thams cad kha nang blta 'ba' zhig gnas gcig la lha mang po yod tshe /
go cha'i lha de phyir /
de'i nang sgo mtshams ma /
de'i nang lus dkyil dpa' bo dpa' mo rnams bskyed cing /
spyi gtsug la yod pa rnams steng 'og tu bskyed /
rtsa rnams la khu khrag rlung gsum ga 'bab kyang /
khu ba gtso bor 'bab pa dang khrag gtso bor 'bab pa sogs /
rtsa khams yang yang byin gyis brlabs pas ko ba yang yang brnyil pa ltar dul ba /
'chi rtsa bol la blta /
lag mthil dang bol gong sogs kyi 'khar rtsa rnams 'gag nas rim gyis nang du bsdu ba yin /
lhan skyes kyi mkha' 'gro ma zhes pa /
rim pa bzhi pa don gyi 'od @# / /
gsal rgyud la skyes pa'i 'phags pa zhig la byed /
thur sel sa khams ser po de /
byA dang ser dyA po /
lus dkyil gyi lha gtso bo yab yum dang /
phyi'i he ru ka las gzhan pa rnams la gnas gzhi'i sngags 'khor bkod mi dgos shing /
kha gsang byin rlabs mi dgos /
lcang skya'i khrid yig tu /
'dir zhal las shes dgos pa yod ces pa dwags po'i khrid yig tu gsal ba ltar /
nye ba'i sbyor ba /
ring ba'i sbyor ba /
lhag par nye ba'i sbyor ba sogs yin pa /
'di rnams zhib cha sle lung bzhad pa'i rdo rje'i gsung bde mchog gi phyi nang gsang ba'i bsnyen pa bya tshul der yod /
'bar ba'i phyag rgya g.yon bskor gcig dang g.yas bskor gcig gis 'grig gsang ba 'dus pa'i 'dus lugs /
'dir 'khor lo sdom lugs kyi bshad pa mtha' dag gnad gcig pa yin pas /
der yod pa thams cad 'dir sbyar rung /
rigs bdag gi lha rnams dbang chog ltar zhabs skyil krung /
mi bskyod pa g.yas rdo rje g.yon dril bu 'dzin /
rin 'byung g.yas rin po che dang g.yon dril bu 'dzin pa sogs rigs bdag gis brgyan yul nor bu cha dgu pa'i dbus su yin /
lus dkyil gyi lha thams cad kyis snyoms 'jug mdzad par mos /
yang gtso bo yab yum snyoms 'jug mdzad lha thams cad la bde chen bskyed par mos kyang rung /
rnam snang la zla gdan dang /
gzhan la nyi gdan byed pa /
byon skyems ni /
bla dpon gyi thab bsu lta bu zhig yin /
phyi'i mchod pa rnams bum dbang dang 'brel ba yin tshul ni /
de dang 'dra ba yin la /
des gzhan gsum la rigs 'gre /
gsung bshad dngos gzhi /
phyi nang gsang ba de kho na nyid kyi mchod pa'i mjug sngags mchod kyi 'go'i bar stsal /
lcang skya'i khrid gong mtshams nas ba 'di dag shin tu gal che /
zhes pa'i bar stsal /
dwags po'i khrid /
gong mtshams nas ba bzhi pa dang 'brel ba'i mchod pa'o / /
zhes pa'i bar /
bde zin gong mtshams nas ba gsang mchod kyang de bzhin zhes pa'i bar stsal /
bdag bskyed gong mtshams nas na yun ring du 'jog ces pa'i bar /
smon lam /
! nyin brgyad par? brtsi bzhag gsum pa thun gyi mjug tu ji ltar bya ba x x tshogs bsags pa bla ma'i rnal 'byor ro / /
zhes pa'i bar /
gnas gzhi'i sngags rnams sha pags @# / /
mtshams su ma yin /
pags par me long la gzugs brnyan nang bzhin /
go cha'i sngags hrIM hrIM zhes pa ma dag hreM hrIM zhes snga mar 'greng bu bya dgos /
rgyas btab pa'i rigs bdag rnams bzhengs bzhugs gnyis ka rung yang /
bzhugs pa de stabs bde /
swA hA zhes gzhi tshugs zhes pa ste /
! nang mchod 'bul skabs /
rang lus la bkod pa'i lus dkyil kyi lha rnams dang /
phyi rol du spyan drangs pa'i bde mchog gi lha rnams te /
phyi nang gi lha gnyis kar phul bar mos dgos /
sngags kyi mchod pa 'di /
bde mchog gi de nyid bcu bzhi'i nang nas gcig yin /
bstod pa'i skabs /
phyag 'tshal mkhan gyi he ru ka zhig sprul nas phyag byed par mos /
ru d+hir an+d+ha ma la wa zhes sogs la phrag dang rgyu ma'i phreng ba 'phyang ba /
zhes pa'i don yin /
dza Ta zhes pa ral pa ste /
dper na ral gcig mar ek dza Ti zer ba lta bu /
zhi gnas skabs shes bzhin gyi bya ra byed tshul /
dper na /
dgra lta bu'i mi dogs can zhig dang mnyam du lam 'phrang dog po zhig tu bskyod dgos tshe gtso bo lam la mig blta dgos kyang /
mig zur gyis mi der blta dgos pa ltar bya dgos /
bsgom gsal kyin 'phro gcod dgos pa ni /
grub dbang blo bzang rnam rgyal gyis bka' gdams pa'i gsung sgros thor bu'i lung gnang ba na /
dus snyigs mar rang 'dul ba'i dus yin /
gzhan 'dul ba'i dus min zhes par bshum nas mtshams bzhag sang nyin lung gnang tshe yang bshum nas nyin shas de 'dra byung tshul /
ha cang lhod pa ma yin /
ha cang grim pa min pa zhig dgos pa'i thad /
mdor /
ston pas /
pi wang gi sgra snyan po 'byung ba la rgyud de ha cang mi grim mi lhod pa dgos pa'i dpe dang bcas sbyar nas gsung yod /
skabs 'dir gsal snang /
nga rgyal /
rang bzhin med par bsgom pa gsum gal che mnyam yin /
des na dang por gsal snang /
de nas de la nga rgyal bzhag nas nga'o snyam pa shugs can bskyed /
de la zur gyis nga de gdags gzhi dang gcig tha dad kyi dpyad nas rang bzhin med par blta ba dgos /
de gsum mnyam du skyong ba dang /
de yang gang shugs chung du song ba de gsal du btang kyin bsgom dgos /
dz+NauM dz+NauM zhes pa 'di'i don 'grel ba la sle'u lung bzhad pa rdo rje'i gsung yungs 'bru nam mkha' zhes pa yod /
de'i don tshig yungs @# / /
'bru tsam la don nam mkha' lta bur rgya che bar yod pa'i don yin /
zab don legs bshad yungs 'bru nam mkha' /
? dam tshig gi bzlas pa zhes brjod pa'i rgyu mtshan ni /
sems can gyi don bya ba la /
rgyal ba sras bcas la mchod pa rnams rigs lnga spyi dang so so'i dam tshig nang yod pas yin /
'khyer so gsum las /
sku'i 'khyer sor lha sku'i rnam par gsal btab mi dgos par he ru ka'i bdag nyid blta bas 'grig rang gi dran rtog dge mi dge thams cad /
dper na rlung gis g.yos pa'i mtsho las rlabs dkar nag ji ltar byung ba ltar /
gtor mgron gyi mjug tu /
yig brgya brjod tshe /
'das ma 'das kyi mgron yongs rdzogs kyi spyi bor rdor sems sam yig brgya bkod nas bdud rtsi 'bebs sbyangs byed /
'di nyin gsung bshad /
bskyed rim yongs rdzogs zin pas /
lcang skya /
dwags po'i khrid yig bde zin /
bdag bskyed bcas kyi lung khrid mtha' dag rdzogs par mdzad /
rkang brgyad bstod par /
Da ru gsum dang dril bu gsum 'khrol hUM hUM zhes bde stong gnyis dang /
phaT ces de gnyis bskul bar byed pa mtshon /
! nyin dgu par? brtsis bzhag kha sang gi skyar bshad skabs /
badzra ni rdo rje ste /
rdo rjes gzhan 'jo mas pa la zla med pa ltar /
ye shes des rmongs pa 'joms par byed /
he he /
ru ru /
sogs gnyis re yod pa tshang mas bde stong gi ye shes mtshon /
kaM zhes pa thod pa'i ming yig dang po la /
thig les brgyan pas stong dang rten 'byung mtshon /
ka pa la ni bde skyong ste /
khrag la dgyes pa la phyi nang gsang ba'i tshul du ma yod pa las /
phyi ltar na /
bdud bzhi btul ba'i khrag la rol pa dang /
nang ltar na /
thod pas sgyu lus /
khrag 'od gsal te /
zung 'jug la rol pa /
'di'i rgyu mtshan pha las thob pa'i khams dkar po kun da lta bu dang /
ma las thob pa'i khams khrag 'khor lo sdom pa chos kyi gar khyab la stong nyid kyis khyab /
des gar khyab bde bas khyab pas na sdom pa /
yum gyi snying po'i don /
bai ro tsa na ni rnam par snang mdzad de sku'i yon tan bstan /
rnam snang ni snang med chos kyi dbyings las gzugs skur bzhengs shing shar ba /
yum gyi nye snying gis gsung dang thugs kyi yon tan bstan /
'dir Da ki zhes pa mkha' 'gro ste /
de yang shes bya'i bden gnyis la thug 'gro ba ste /
@# / /
dper na /
nyi zla nam mkhar thogs pa med ltar spyad / /
ces pa ltar dang /
rkang brgyad 'grel pa dngul chu'i bde mchog skor der yod snyam pa dran pas de tshor ltos /
gsal snang dang /
nga rgyal gnyis kyi nang nas nga rgyal gtso che /
'dir ma rgyud la rdor sems bsgom bzlas kyi yig brgya g.yon bskor bya dgos /
yig brgya la gong bu'i bzlas pa bya /
skra tsam khyon la x dag pa 'di ni x rdul gcig yul la x rdul gcig steng na x 'bad rtsol med pa ni /
shugs can ma yin pa /
dwags khrid /
rtsa dbu ma'i kha dog la /
snga phyir mi mthun pa gnyis nang 'gal lta bur yod pa la skyon med /
smin mtshams su rtsa dbu ma gseg khar bcad pa lta bu /
spyi bo'i rtsa 'khor kha dog sna tshogs pa las dkar shas che ba /
rtsa rnams mnyen pa /
rtsa lam sbyang ba dang /
stong ra bsgom pa gnyis bla ma'i man ngag gis sbyar /
dpyid thig las /
kha ba lta bur dkar ba yi / /
paN chen rdzogs rim /
dwags po'i rdzogs rim dpar rnying dbu nas na zhes gsungs so zhes pa'i bar /
smon lam /
gsung bshad dngos gzhi /
rdzogs rim dbu nas bdag byin rlabs rdzogs mtshams bar stsal /
! nyin bcu par? dbang bzhi pa'i skabs /
lus ngag yid gsum ga'i sdig sgrib bag chags dang bcas pa dag par mos rgyu'i bag chags la sa bon gyi bag chags dang bzhag pa'i bag chags gnyis ka yod /
ro rkyang gnyis kyi nang rlung mi gtsang ba rgyu ba'i sgo nas cham la phabs pas cham pa zer tshul sman gzhung las 'byung ba ltar /
rtsa dpe dang /
lag khrid la lte bar rtsa 'dab bcu drug po re rer bzhi re byas nas drug bcu re bzhi byed pa 'di phyag len yin zhing /
'on kyang bsgom tshe blo la 'char ma bde na bcu drug po re re la gnyis re ste so gnyis /
de re re la gnyis re ste so gnyis byas kyang rung /
lU i pa'i gzhung du gsal ba ltar /
sin+d+hu ras byugs pa'i mu tig lta bu dkar la dmar ba'i mdangs chags pa /
rlung sems 'jug pa gcig pa /
mi rta dang /
dpon g.yog dang 'dra bar gcig yong sar gcig shos 'jug rlung bsdu ba la /
snying khar dmigs pa gtad na srog rlung gi nyen che na /
de dag lte bar spos nas bsgom yang rung zhing legs /
dwags khrid dpar rnying ba zhal las shes dgos gsungs pa gzhan med /
thog mar lto bar @# / /
mi bde ba bskyod cing /
de nas rim gyis bde 'bol gyis 'gro ba yod /
lugs 'byung gi bde ba las /
lugs ldog gi bde ba de shin tu che ba yin /
de yang sngon ta ra na thas /
snyoms 'jug mdzad de lugs ldog gi bde chen mgo pags bud la khad pa'i bde ba skyes /
zhes 'byung /
'dir nyin mo'i rnal 'byor sad dus skor gsum re mos su bskyangs nas thugs dam gong 'phel 'byung bas der bslab dgos /
longs sku he ru ka dkar po de /
sprul sku dam tshig pa he ru ka sngon po de'i spyi bo nas zhugs pas /
'dir bsre ba skor dgu yang rgyas par stsal /
'chi dus rlung rnam shes la thim khar gzab /
rdor bzlas kyi skabs /
sngags kyi gdangs de mda' 'phen pa'i shu sgra ltar 'bru gsum gyi gdangs de de ltar mos dgos /
'di srog 'dzin rlung gi rdor bzlas dang /
'dis dang po ldang 'jug gnas gsum cha mnyam dang /
de nas gnas pa ji ring du btang nas bsgom /
bar do ba der /
rnal 'byor pa rtogs pa mtho dman dbang gis dang por tha mal pa'i bar do grub nas de lam du bsgyur nas grub pa gnyis yod /
las rgya zhes pa ni /
las dbang gis grub pa'i phung po can gyi phyag rgya ma'am rig ma la zer /
dwags khrid /
thabs lam snying bcud zhes gsal ba 'di sle lung bzhad pa'i rdo rje'i gsung yin /
dwags khrid dpar rnying ba gsal ba ltar /
mkha' gsang byin rlabs nges par dgos te /
mkha' gsang byin gyis brlabs pa ngag sngags kyi 'du shes sogs 'du shes gsum dang bral ba'i snyoms 'jug mi rung bas so / /
nA ro chos drug gi gtum mo 'khor lo bzhi ma dang /
'di gnyis 'dra po yod /
'dir rtsa phan tshun phu dung nang phu dung bcug pa lta bur byas pa rtsa rdo rje skyil krung /
thur sel gyi rlung phan tshun du song ba rlung rdo rje'i skyil krung /
thig le dkar cha yab kyi ngos dang /
dmar cha yum gyi ngos su byas pa'i thig le bskyed pa thig le rdo rje skyil krung /
de la brten nas bde stong gi ye shes bskyed pa bde stong rdo rje skyil krung ste skyil krung rnam pa bzhi /
paN chen rdzogs rim /
dwags po'i rdzogs rim dpar rnying /
gong mtshams nas na zhugs pa'i bar sngar bzhin no / /
zhes pa'i bar stsal /
smon lam /
gsung bshad dngos gzhi /
las rgya rdzogs mtshams bar stsal /
@# / /
nyin bcu gcig par? shi ba'i tshe sna bug g.yas pa rang gis bkag thub na rab /
de min sna bug g.yas nas rlung rgyu ba la rnam rtog gi gzhon pa shugs che bas srin bal sogs kyis bkag pa la yang khyad par yod /
thugs dam la bzhugs mi bzhugs /
tsog tsog gis sdod min la bya rgyu min /
tsog pur sdad pa la ha las rgyu med /
de las lhag yar langs nas shi mkhan /
sna thod la rtse sogs ku li rgyugs mkhan 'dra yod /
ston pa bcom ldan 'das kyang gzim nas gshegs /
shi ba'i skabs kyang thim rim rnams ngo shes par byed nas /
de rjes bde stong gi ye shes kyi dmigs rnam bskyangs /
rang gi rgyud tshod shes par bya ba las /
mtho nyams byas nas rdzogs rim mthon po'i nyams len mi bya /
bar do'i 'phen pa ma shi gong kun rtog ma 'gag gong nas btang na legs /
'phen pa'i shugs kyis dus der 'grub pa /
dper na /
do nub gnyid nyal kha nas sang snga bar ldang ba'i 'phen pa btang na dus der sad pa lta bu /
paN chen rdzogs rim du /
lte bar gsal btab nas gsang gnas nas 'bar bar gsungs pa /
don la lte 'og sor bzhi tsam du yod pa las lte ba dang gsang gnas so sor gnyis yod pa min /
'dir mi gsal yang /
haM yig dkar po de la zla tshes thig le nA da dang bcas pa gsal btab dgos shing /
nA da de zla dkyil dbus su zug par mos /
phyogs bzhi'i yi ge rnams mgo gyen bstan gyis yar langs par mos /
rlung bum can bzung tshul /
bka' brgyud pa dang /
dge lugs pa mi 'dra /
bka' brgyud rlung drag tu bzung ba de cung zad myur yang nyen che /
dge lugs ltar byed pa 'gor yang nyen chung /
phyi'i las rgya dang /
nang gi sdud rim gnyis la brten nas /
snang phyogs bsam mi khyab ces pa'i snang phyogs ni ma dag pa'i sgyu lus /
don gyi 'od gsal ni stong phyogs /
'od gsal la rnal 'byor pa'i 'dod pas yun ring thung sna tshogs yod pa /
zla phyed zla ba lo dang ni / /
bskal pa bskal pa stong du x x ltar yin /
sang tho rang sangs rgyas mkhan la'ang /
bla mas dbang gsum pa dngos dbang du bskur bar gsungs pas dge ba'i bshes gnyen de lam gyi thog mtha' bar gsum du gal che /
gong gi 'phros bshad la /
de bzhin du sems can yang thog mtha' bar gsum du gal che ba sogs gsungs /
@# / /
bying rgod sel phyir dmigs rim 'dir gsal ba dang /
de min dmigs rten mtho dman gyi gnad kyis sel ba yang yod /
thun bsdu ba'i tshe /
'od zer tshur bsdu dgos /
rlung thams cad tshur bsdu nas /
me'i tsha reg sha rus kyang zhu nus pa zhig bsam /
'di rnams snying khar gsungs yod kyang /
grogs rlung gi nyen che na lter bar phabs kyang 'grig paN chen rdzogs rim bskul pa po g.yul rgyal nor bu 'di stag rtse sde pa yin /
'di'i brgyud pa lha rgyal rab brtan yin pa sogs bka' stsal /
paN chen rdzogs rim mjug rdzogs /
dwags po'i rdzogs rim mjug rdzogs /
smon shis cha tshang rdzogs par grub bo / /
'di nyin gsung bshad legs par grub cing /
slar yang lcang skya'i bskyed rim gyi dbu nas ba zhal las shes dgos so / /
zhes pa'i bar stsal lo / /
rje pha bong kha pas /
bka' khrid stsal skabs /
'grel gtor gyi rkang brgyad dang /
srid pa dang mnyam sogs la rta dbyangs dang /
mjug gi smon lam la rta dbyangs gnang ba yin 'dug / / / /
grub bo / /
