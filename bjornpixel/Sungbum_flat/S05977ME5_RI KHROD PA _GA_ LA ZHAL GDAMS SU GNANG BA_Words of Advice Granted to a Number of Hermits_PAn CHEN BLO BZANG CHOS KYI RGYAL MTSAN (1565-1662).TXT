@# / /
swasti /
bla ma'i rnal 'byor nges 'byung byang chub sems / /
shugs drag rgyun ring legs par bsgoms pa'i mthar / /
rang sems ma bcos rig cing gsal ba de| |phyi nang gang du'ang bden pas stongs pa yi / /
gnas tshul nges pa ma brjed dran pas bskyangs / /
dran pa ma nyams shes bzhin lcags kyus 'debs / /
khong grims sbyor ba lhod chags rnal 'byor gyis / /
rnam dag ting 'dzin myur du 'grub par 'gyur /
zhes so / /
bya btang thar pa bsgrub pa'i rnal 'byor pa / /
dur khrod bas mtha' dben par rgyu ba'i tshe / /
bzang ngan 'khrul pa'i snang ba ci yang 'char / /
dgag sgrub spang blang ma byed dbyings su skyur| |'di gnyis ni ri khrod pa 'ga' la zhal gdams su gnang ba'o / / / /
