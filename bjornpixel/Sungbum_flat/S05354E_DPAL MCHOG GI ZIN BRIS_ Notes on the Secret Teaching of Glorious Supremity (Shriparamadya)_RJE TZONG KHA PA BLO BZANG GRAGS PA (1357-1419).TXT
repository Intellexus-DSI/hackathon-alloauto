@# / /
dpal mchog gi zin bris bzhugs so / /
@## / /
dpal mchog dang po'i dum bu dang po shar dum la /
rigs so so ba dang /
rigs bsdus pa gnyis las /
dang po la rdor sems nas gnod sbyin gyi bar dgu /
de bzhin gshegs pa'i dkyil 'khor bzhi /
'jig rten pa bzhi /
rigs bsdus kyi dkyil 'khor te bco lnga yod do / /
de la dang po la /
rnal 'byor chen po dang /
ting nge 'dzin gsum /
sa chog /
sta gon /
dkyil 'khor bri sgrub /
bum pa sgrub pa /
de dag bsgrubs nas mchod pa /
bdag 'jug gnyis /
slob ma gzhug pa rnams rgyas par gsungs shing /
gzhan rigs so so ba dang bsdus pa la /
ming po dang sring mo la the tshom dang /
bsdus pa la rnal 'byor chen po rdor sems la kha 'phangs pa ma gtogs dum bu de'i 'grel pa na mi gsal lo / /
gzhan rnams la'ang ting nge 'dzin gsum gyi dmigs 'byed rgyud dang sbyar ba re mdzad cing /
rnal 'byor chen po byed pa de nyid bsdus pa la kha 'phangs pa kha cig yod do / /
de la rdor sems kyi skabs su /
sor mo rnams rdo rje rtse gcig par gyur pa'i sa bon hUM du bshad /
ti rin ti ri'i phyag rgya bcings nas rdor phreng gi dbang len pa tsam dang dar @# / /
dbyangs bshad /
gnas bzhi byin rlabs dang rigs lnga'i dbang ma bshad /
bcings pa'i rgya sa la 'jog cing /
phyogs mtshams 'ching lugs rdor dbyings dang 'dra /
'on kyang steng bcing ba rting mas snga ma'i steng du 'ching ba dang /
rdo rje nag mos byang phyogs tsam 'ching ba bshad /
dang po'i rdo rje'i phyag rgya 'ching ba la hUM gdon /
rigs bsdus kyi skabs su rnal 'byor chen po byed lugs rdor sems dang 'dra bar bshad pas /
rdor sems kyi dkyil 'khor tsam sprul bas chog pa 'dra'o / /
tshogs rten gshegs pa la /
rdo rje sems dpa' la sogs pa nas /
rdo rje ro'i mthar thug pa'i bar /
zhes bshad cing /
skabs gzhan du'ang rdo rje'i rig s+Do sdud pa na /
chu lha'i bar zhes 'byung bas 'jig rten pa zhes bzhi la dam rgya bcings nas sdud pa mi dgos pa 'dra'o / /
de nyid brjod bcing ni yid kyis brjod /
pang phreng la phyag rgya mi 'dug /
snying gar dkyil 'khor sprul pa la'ang rdor sems kyi dkyil 'khor tsam gyis chog par mngon no / /
rdor sems kyi phyag mtshan dang sku'i nga rgyal bzung ba re re'i sngon du hUM zla bar bshad /
rnal 'byor bzhi ldan gyi skabs 'dir sa ma ya stwaM sa ma ya stwaM a haM /
dzaH hUM baM hoH zhes pa snang /
'og tu gang zhig bsgo bar byed mi nus pas rnal 'byor chen po byas la bzlas brjod 'bum bya'o / /
zhes pa'i skabs su sngags kyi rim pa dkyil chog bzhin snang /
de'ang phyag mtshan gyi nga rgyal sngags kyi thog mar hUM snang la gzhan mi gsal lo / /
rnal 'byor chen po byed na /
lha thams cad phyi rol tu bskyed nas /
mthar dgug gzhug sogs byas nas dang rdor bcings nas dri bshags sogs lan cig gis chog pa dgongs par mngon /
gsang ba'i lcags kyu thog mtha' gang rung zhig tu byas nas /
dri bshags sogs la re re byed zer ba ni gtan min no / /
snying ga'i zla ba'i dkyil 'khor gyi mdun du bde ba chen po rdo rje sems dpa' dang /
phyag na rdo rje dang /
rdo rje yid las byung ba bsam par shes par bya'o / /
dpral bar kI li kI lA dang nam mkha'i snying po'o / /
lkog ma'i phyogs su 'jig rten dbang phyug dang rdo rje dran pa'o / /
zhes pa tsam las gnas nges pa ma mdzad /
skye ma'i de bzhi la /
? sngags pa'i gzugs kyi skye mched la ni rdo rje gzugs so / /
zhes sogs dang /
ye shes kyi nang du ni 'phags pa 'jam dpal lo zhes gsungs so / /
dgug sogs kyi sngags la oM med /
sgrub chen bcug pa'i skabs su de rnams kyis las kyi phyag rgya bcing bar bya'o / /
de la 'di dag ni rdo rje khu tshur las byung ba ste /
g.yon pa'i rdo rje mdzub mo ni / /
g.yas pa'i nang du bsgreng bar bya / /
byang chub mchog gi phyag rgya ste / /
sangs rgyas byang chub sbyin byed pa'o / /
mi g.yo ba yis la reg /
@# / /
rin chen gyis mchog sbyin pa'o / /
tshe dpag med pa'i ting 'dzin mchog /
gdon mi za bar mi 'jigs sbyin / /
zhes gsungs shing /
las rgyal mchog tu dkyil chog ltar gsungs so / /
sems dpa'i rdo rje la zhugs pa'i rjes su /
yig brgya'i 'og gi sngags ni dang sems ma bzhis gnas bzhi byin rlob ma gtogs pa gzhan gnyis mi snang 'dir gzhal yas khang ri rab kyi steng du bskyed pa dang /
gzhan 'phrul dbang byed kyi lha'i rgyal po'i gnas shes pa gnyis mi mthun zhing /
phyag rdor sogs byang sems bye ba phrag brgyad kyis bskor ba'ang 'di'i dkyil 'khor la bkod pa'i lha grangs min zhing /
de dag dkyil 'khor la bstim pa sogs kyang mi snang bas 'di dag dang po sbyor bar 'ong ba'i rgyu mtshan yang dka'o / /
gzhan yang gtso bo rnam snang /
dkyil 'khor rgyal mchog gi tshe mi 'gyur na /
de'i thugs ka nas sprul pa'i rdor sems gtso bor ji ltar rung /
'gyur na mngon byang lnga las rnam snang du bskyed pa des dkyil 'khor mi sprul na der bskyed pa don med do zhe na /
bden te /
dang po ni mi 'gal te /
sngon byung gi gnas ni gzhan 'phrul dbang byed kyi gnas dang /
rjes 'jug gis bsgom pa'i gnas ni ri rab kyi steng yin pas so / /
don sgom pa'i gnas la gzhan 'phrul dbang byed kyi lha'i rgyal po'i gnas /
zhes pa mi rigs she na /
yang na ni sngon byung dang rjes 'jug gnyis ka'ang ri rab kyi steng yin kyang /
de skad smos pa ni rdo rje 'dzin pa nyid lha gnas de'i rgyal po yin la /
de'i bzhugs gnas la de skad ces bya ste /
'grel chen las /
rdo rje lha mo'i tshogs kyi dbus su bzhugs pa rab tu dga' ba chen po'i sku 'dzin par mdzad pa'i rdo rje 'chang chen po ni gzhan 'phrul dbang byed kyi lha'i rgyal po'o / /
der gyur nas bcom ldan 'das bzhugs shing nam mkha' thams cad la rab tu bzhugs pa'i bcom ldan 'das rdo rje sems dpa'i bzhugs gnas su bcom ldan 'das bzhugs so zhes bya ba'i don no / /
bcom ldan 'das rdo rje sems dpa' ji ltar na gzhan 'phrul dbang byed kyi lha'i rgyal por gyur pa de ni 'di'i 'og nas bshad par bya'o / /
zhes so / /
gnyis pa'i rgyu mtshan ni /
bye ba phrag brgyad dang sbyor du gsungs pa ni sngon byung gi 'khor dang bstun pa tsam yin gyi /
nye bar mkho ba'i yan lag tu de dag thams cad mi dgos shing /
'ga' zhig dgos na'ang thugs ka nas sprul pas na nyams su len pa na 'khor rnams dang sbyor du mi dgos so / /
gsum pa ni /
sngon byung la rnam snang 'gyur mi dgos shing /
bya ba phrag brgyad kyi 'khor rnams kyang yod la /
'dir rnam snang 'gyur dgos te /
dkyil 'khor rgyal mchog gi tshe rdor sems gyi phyag chen 'ching bar bshad pas so / /
'grel chen du'ang /
bcom ldan 'das kyis hUM zhes bya ba gsungs pa tsam gyis rnam par snang mdzad kyi dkyil 'khor la sogs pa dang /
byang chub sems dpa' thams cad kyi dkyil 'khor dang /
'jig rten pa dag gi dkyil 'khor gyi bar dang /
bcom ldan 'das rdo rje sems dpa'i thugs ka'i rdo rje las phyung ste zhes bshad pas so / /
rdo rje sems dpa' la @# / /
sogs pa dang lhan cig tu gyur nas /
zhes pa ni rigs bsdus la mi dgos shing /
byed na'ang 'jig rten thams cad kyi de bzhin gshegs pa rnams bcug sogs bzhi byas te /
dkyil 'khor gyi dam tshig pa byas nas /
de rnams dang sprul pa rnams gcig tu byed pa dgongs par snang bas bkug pa sogs snying ga nas sprul pa rnams la ma yin pa 'dra'o / /
hUM mdzad rtsa ba'i lha bcu gsum mtshan ma bzhi 'jig rten pa zhe gnyis kyi dkyil 'khor du 'jug pa dkyil chog tu mi gsal ba ni /
sgo srungs bzhi ba zlas pa'i ras sngon gyis gdong g.yogs /
shar sgo nas 'jug pa gnyis pa yod /
dang rdor gyi phyag rgyas rog la rdor sems su bskyed pa la /
me'i phyag rgyas reg pa thob cing hUM mdzad du bskyed par bshad /
'jug sgos dbang bskur ba rdor sems kyi 'dra zhing /
bdag 'jug gi tshe rnal 'byor gyi sems bskyed pa'i mjug dang /
gzhan gzhug la ras sngon po la rdo rje gnod sbyin bzlas nas stod smad kyi gos dang ze'u kha bya gcig la sgo srungs bzhi bzlas pas gdong g.yogs phyag 'tshal ba sogs sngon du 'gro bas sdom pa gzung bar bya'o / /
rnal 'byor gyi sems bskyed brtan byed mi snang /
'jug sgos dbang bskur te rdor sems dang 'dra /
'jug pa'i dam rgyas me tog bzung /
badzra badzra hUM zlos shing dkyil 'khor du 'jug par bya'o / /
sgo bzhi dang yang shar nas 'jug /
mahA ra ta sogs brjod /
rdo rje gsor /
khros pas khro gnyer dang 'dzum pa dang bcas pas phyag bya'o / /
'jug rgya bcings te skor ba gsum byas la /
'dod chags nas /
mal gyi bar brjod /
rdo rje'i chu 'thung la /
a brgya bzlas te dbab pa'i dam rgya bcings nas /
badzra A ba sha a zhes brgya rtsa brgyad brjod /
khro bo'i khu tshur gyis sems ma rdo rje ma dral la hUM lan brgya brjod la dbab /
hUM gis me tog dor /
des mgo la 'ching pa dang dgol /
hUM mdzad kyi phyag chen bcings nas bcom ldan 'das la khro bo'i lta bas blta /
des zhal bstan nas dngos grub stsal ba de srid du bzlas pa bya /
de nas rdo rje thal mo bskor bas shis brjod kyi tshul du snying khar bzhag nas mtshan brgyas bstod /
khro bo'i mtshon cha sogs gsang mchod bzhis mchod /
phyag chen du bsams la /
bcom ldan 'das la khro bo'i lta bas blta zhing /
rdo rje thal mo bskor bas phyag byas la /
me tog la sogs pa dang dbang bskur ba rnams kyang blang bar bya'o / /
de la dang po kho nar dam rgyas gzungs thag bzung nas mahA su kha sogs nyer bzhi bzla /
bdag nyid hUM mdzad du byin gyis brlabs la /
dam rgyas rnal 'byor chen po las bshad pa'i gnas su rang gi lus la hUM mdzad sogs bzhag la /
dbang stegs kyi steng du de'i phyag chen gyis gnas pa la me tog sogs kyis mchod /
mchod yon blangs te mtshan brgyas bstod /
rdo rje khu tshur gyis rnam rgyal bum pa las chu blangs la /
oM badzra a b+hi Shiny+tsa hUM dang /
des bdag nyid dbang bskur zhing btung bar yang bya'o / /
sangs rgyas /
rin po che /
padma /
rdo rje'i 'phreng pa'i dbang rdor sems ltar blang /
lugs ma'am brkos pa'am byas bris pa'i dbu rgyan sangs rgyas dang rin po che dang padma @# / /
dang rdo rje'i 'phreng ba dang bcas pas phreng ba de bcings la /
re re zhing bzlas brjod brgya rtsa bya zhing /
rdo rje rin chen yang bzlas la /
des bdag nyid dbang bskur ba dar dbyangs dang bcas pa bya ste /
rdo rje 'bar ba dang /
bdag po dang /
ming dbang blang /
dngos grub kyi brtul zhugs blangs la phyi mchod dang /
khro bo'i mtshon cha'i phyag rgya rnams kyis mchod pa bdag la byas nas /
dam tshig gsum bzung /
lha'i bskyed chog mi snang /
bcom ldan 'das la phyag byas nas sngags bzla /
tshigs bcad lnga'i rjes gnang dang /
gzengs bstod dang /
lung bstan yang bcom ldan 'das la ma nos la /
yang bdag la byin gyis brlab pa sogs dang /
bzlas brjod byas nas /
phyag byas la /
bdag ming sogs brjod do / /
slob ma gzhug pa ni rang gi sdom pa sbyin par 'os pa la sngar bshad pa'i tshul gyis dam tshig 'dzin du gcug pa dang /
byang chub tu sems bskyed du bcug la /
de'i snying gar de bzhin du rdo rje bskyed nas /
rdo rje hUM mdzad byin gyis brlabs la /
spos dang me tog la sogs pas mchod de /
yon gyi mchog blangs te shar sgo la bltas nas gnas pa'i bum pas dbang bskur la /
bdag nyid 'jug pa'i chogs bcug la /
chog thams cad rjes su spyad par bya'o / /
zhes 'grel chen las gsungs pa'o / /
'gro 'dul du /
rang gzhan 'jug tshul ni /
ras dkar la rdo rje gnod sbyin bzlas pa'i stod smad kyi gos dang /
rta mgrin sogs sgo srungs bzhi bzlas pa'i ras dkar gyis gdong g.yogs nas /
phyag sogs sngon du 'gro bas sdom pa blangs la /
byang chub tu sems bskyed de /
rdo rje padma rdo rje lte bu'i snying gar padma'i khu tshur bzhag la /
'jug sgos sngar ltar dbang bskur /
rang gi dam rgyas me tog blangs te /
badzra badzra hrIH nas bya'o rta mgrin /
don yod zhags pa /
padma'i lcags sgrog /
de'i 'bebs pas dgug sogs bzhi byas nas /
shar nas zhugs a mahA sogs brjod /
sgeg pa'i rdo rjes phyag byas la /
dkyil 'khor la lan gsum bskor te /
bcom ldan 'das kyi spyan sngar 'dug nas /
d+h+ya maM gyi bar sngar ltar te /
khyad par ni tshigs bcad bzhi rgya skad du 'don pa snang /
rdo rje'i chu 'thung la /
sa ma ya stwaM gyis sems ma rdo rje ma bcings la /
oM padma s+pho Ta sogs brjod de /
sems ma rdo rje'i phyag rgya sbyar la /
a brgya dang /
yang hrIH a brgya brjod do / /
me tog dor /
bcing /
mig dbye ba hrIs bya /
de zlos shing shar nas bzung ste blta'o / /
'jug rgya bcings nas /
tiShTHa badzra sogs brjod cing snying gar dgrol lo / /
'gro 'dul gyi phyag chen bcings te bcom ldan 'das la blta ba nas ba tung bar yang bya'o'i bar hUM mdzad bzhin te /
khyad par ni /
rdo rje'i lta bas blta ba dang /
rdo rje padma sogs gsang mchod bzhi dang /
'gro 'dul gyi dam rgyas gzungs thag bzung ba dang /
dam rgya des rnal 'byor chen po las gsungs pa'i gnas rnams su 'gro 'dul sogs dgod pa dang /
dbang stegs kyi steng du 'gro 'dul gyi phyag chen gyis gnas pa dang /
padma'i khu tshur gyis chu blangs la Shiny+tsa'i rjes su hrIH zhes brjod la bskur /
'od dpag med kyi dbang bskur ba'i phyag rgyas @# / /
dbang bskur la /
lugs ma sogs kyi dbu rgyan 'od dpag med kyi phreng ba dang ldan pas /
rdo rje rin po che dang 'od dpag med kyi padma'i phreng ba'i sngags bzlas la dbang bskur zhing dar dbyangs bcing ngo / /
rdo rje padma dang padma'i bril bu blangs la bdag po dang ming dbang bskur brtul zhugs la rdo rje padma min pa dril bu med /
len lugs dkyil chog ltar ro / /
me tog sogs phyi mchod dang /
padma'i mtshon cha sogs phyag rgya'i mchod pa bcu gnyis kyis mchod /
dam tshig gsum bzung ba dkyil chog ltar te bskyed chog ni mi snang ngo / /
bcom ldan 'das la phyag bzhi byas te snying po blang /
de man chad hUM mdzad ltar ro / /
slob ma gzhug pa ni /
sdom pa dbab par 'os pa'i slob ma sngar bshad pa'i tshul gyis sdom pa 'dzin du bcu ga la /
byang chub tu sems bskyed du bcu ga ste /
de'i snying gar de bzhin du padma skyed la /
de 'gro ba 'dul bar byin gyis brlabs nas /
spos dang me tog la sogs pas mchod de /
yon gyi mchog blangs la /
sgo phyogs su bltas nas gnas par bum pas dbang bskur nas /
bdag nyid 'jug pa'i cho gas bcug la /
cho ga thams cad rjes su spyad par bya'o / /
zhes pa'o / /
nam mkha'i snying po'i rnal 'byor chen po'i byed tshul de nyid bsdus pa la kha 'phangs so / /
der rang gzhan 'jug pa ni stod smad kyi gos dang gdong ras ser po la rdo rje gnod sbyin dang sgo srungs bzhi bzlas te rim pa ltar ro / /
phyag 'tshal ba nas sdom pa bzung ba'i bar sngar ltar ro / /
rdo rje rin po che snying gar bskyed la sems bskyed /
'jug sgos dbang bskur /
'jug rgyas me tog blangs la /
badzra badzra trAM nas bya'o / /
sgo srungs ni /
'phags pa skya rengs dang /
rin po che'i zhags pa /
lcags sgrog /
'bebs pa'i snying po brjod nas sgo bzhi dang /
yang shar nas /
d+h+ya maM gyi bar sdar ltar ro / /
rnam par sgeg pa nas /
chu 'thung ba'i bar 'gro 'dul ji bzhin no / /
a brgya bzla /
g.yon rdo rje khu tshur gyi sdigs mdzub g.yas rdo rje rin chen gyi phyag rgyas dbye zhing a brgyar bzla /
dor /
bcing dgrol ba trAM gis bya zhing /
de bzla zhing shar nas blta'o / /
'jug rgya dgrol sogs 'dra'o / /
de nas btung bar bya'o'i bar 'gro 'dul bzhin te /
khyad par ni /
'gro 'dul gyi phyag len dang dam brgya'i gnas su nam snying gzhug /
snying po'i gnas su trAM khu tshur gyi gnas su rin chen khu tshur te /
rdo rje khu tshur gyis chu blangs te /
zhes snang ba ma dag pa 'dra'o / /
rnal 'byor chen por bshad pa'i gnas rnams su nam snying sogs bzhag go /
rdo rje rin chen gyi phyag rgyas dbang bskur la /
lugs ma sogs kyi cod pan dar dpyangs dang ldan pa la trAM sogs bzlas pas bdag nyid dbang bskur /
rdo rje rin chen /
de'i dril bu blangs la bdag po dang ming dbang dang /
dngos grub kyi rin po che'i brtul zhugs blangs la /
me tog sogs phyi dang /
rin po che'i mtshon cha sogs phyag rgya'i mchod pa bcu gnyis kyis mchod nas / /
dam tshig gsum bzung ba dkyil chog ltar te /
bskyed chog mi snang /
phyag bya ba sogs sngar ltar ro / /
slob ma gzhug pa ni /
sdom pa dbab par 'os pa'i slob ma la sngar bshad pa'i tshul gyis sdom pa 'dzin du gzhug pa dang /
byang chub tu sems @# / /
bskyed pa dag bya'o / /
de nas de'i snying gar de bzhin du rdo rje rin chen bskyed la /
de 'phags pa nam mkha'i snying por byin gyis brlabs te /
dri dang me tog la sogs pas mchod nas /
yon gyi mchog blangs te /
sgor mngon par phyogs nas gnas pa'i bum pa'i chus dbang bskur la /
rang nyid 'jug pa'i cho gas bcug ste /
yang g.yon pa'i khro bo'i khu tshur bcings nas /
rdo rje rin chen gyi dam tshig gi phyag rgyas bya la snying po 'dis dbab par bya'o / /
trAM a a a a zhes lan brgya bzlas so / /
de nas cho ga thams cad rjes su dpyad do zhes pa'o / /
'di'i gsang mchod bzhi ni /
rin chen mtshon cha sogs bzhi'o / /
rdo rje khu tshur gyi rnal 'byor chen po byed tshul yang de nyid bsdus pa la kha 'phangs so / /
der 'jug pa ni stod smad kyi gos dang g.yog ras dmar po la rdo rje gnod sbyin dang lcags kyu sogs bzlas /
phyag 'tshal ba nas rdo rje'i chu 'thung ba'i par sngar ltar te /
dam rgya dang snying po'i gnas su ni khu tshur gyi dam rgya dang O / /
snying gar rdo rje bskyed /
sgo srungs kyi sngags ni badzra aM ku sha dzaH sogs so / /
a brgyar brjod de dbab /
yang g.yon khro bo'i khu tshur gyis sems ma rdo rje ma phye la bdag nyid la dbab ste a brgya brjod do / /
dor bcing dgrol shar nas blta ba rnams rang gi snying pos so / /
rang gi dam brgya snying gar dgrol ba nas /
btung bar bya ba'i bar 'gro 'dul bzhin te /
gsang mchod bzhin ni rdo rje mtshon cha sogs so / /
sangs rgyas lnga'i dbang bskur ba'i phyag rgyas dbang bskur la /
lugs ma sogs kyi dbu rgyan gyis snga ma bzhin du dbang bskur /
dang po'i rdor dril blangs la bdag po dang ming dbang bskur /
ming dbang gi mthar tshigs bcad brjod /
dngos grub kyis rdo rje'i brtul zhugs blangs la phyi dang rdo rje mtshon cha sogs phyag rgya'i mchod pa bcu gnyis kyis mchod /
de nyid kyis ni rdo rje bzung / /
chos kyi dril bu dgrol bar bya / /
dam tshig gis ni phyag rgya cher / /
byin gyis brlabs nas snying po bzla / /
zhes pa tsam las mi snang na'ang dbus ma bzhin thob bo / /
phyag byas nas snying po bzlas pa sogs /
sngar ltar de gnang ba nod pa na rdo rje slob dpon zhes bya'o / /
slob ma gzhug pa ni /
sdom pa dbab par 'os ba'i slob ma sngar bshad pa'i cho gas sdom pa 'dzin du gzhug par bya zhing /
byang chub tu sems bskyed bar gzhug par bya'o / /
de nas de'i snying gar de bzhin du rdo rje bskyed la /
byang chub sems dpa' chen po rdo rje khu tshur du byin gyis brlabs te /
spos dang me tog la sogs pas mchod nas /
yon gyi mchog blangs la /
sgor bltas nas gnas pa'i bum pa'i chus dbang bskur nas rang gi 'jug pa'i cho gas bcug cing dbab par byas la /
yang rdo rje dbab pa'i phyag rgya dril bu dang bcas pas rkang pa g.yon pas de'i rkang pa g.yas pa mnan te /
a lnga lan brgya brjod la dbab par bya'o / /
zhes pa'o / /
'jam dpal gyi rnal 'byor chen po byed tshul ni /
rdor sems kyi dkyil 'khor chen po las gsungs pa'i rnal 'byor chen po byas la zhes gsungs so / /
der 'jug pa ni /
chas 'jug khu tshur ltar ro / /
phyag 'tshal ba nas gzungs thag la nyer gcig bzlas pa'i bar @# / /
rnams kyang khu tshur dang 'dra ba las /
khyad par ni /
me tog bzung ba dang snying gar dgrol ba'i phyag rgya ni glegs bam dang ral gri'i phyag rgya'o / /
de srid kyi bar du bzlas pa la a rkyang ngam /
a ra pa tsa na bzla'o / /
rnal 'byor chen po dgod pa la /
bdag nyid 'jam pa'i dbyangs su byin gyis brlabs te /
bcom ldan 'das kyi dam tshig gi phyag rgyas rnal 'byor chen po las gsungs pa'i gnas rnams su bcom ldan 'das rang gi gnas su bkod la /
rdo rje khu tshur dang /
hUM gis rdo rje sems dpa'i dkyil 'khor chen por gsungs pa'i rdo rje sems dpa' la sogs pa'ang rang gi lus la rang gi gnas su bkod de zhes gsungs so / /
gzungs thag la 'dzin pa ni 'jam dpal gyi dam rgya'o / /
me tog sogs kyis mchod pa nas btung bar bya'o'i bar yang khu tshur dang 'dra'o / /
sangs rgyas lnga'i dbu rgyan gyis dbang bskur ba'i phyag rgyas dbang bskur /
lugs ma nas bris pa'i dbu rgyan sangs rgyas lnga'i dbu rgyan dang cod pan gyi dbang bskur /
cod pan zhes pa dar dpyangs su mngon no / /
rdo rje ral gri dang rdo rje dril bu blangs la /
a zhes zlos shing bdag po dang ming dbang bskur /
ming gi rjes su tshigs bcad gdon /
dngos grub nas mchod pa'i bar khu tshur bzhin no / /
dam tshig gsum bzung ba rdor sems ltar te /
dang po ni /
rdo rje ral gri'o / /
phyag bya ba sogs kyang khu tshur ltar ro / /
slob ma gzhug pa ni /
sdom pa dbab par 'os pa'i slob ma la sngar bshad pa'i tshul gyis dam tshig 'dzin du gzhug cing /
byang chub tu sems bskyed pa byed du gzhug go / /
de nas de'i snying gar de bzhin du rdo rje bskyed la /
de me tog la sogs pas mchod de /
yon gyi mchog blangs nas /
sgo la bltas nas gnas pa'i bum chus dbang bskur la bdag nyid 'jug pa'i cho gas bcug ste /
yang rdo rje dbab pa'i phyag rgya rdo rje dril bu dang bcas pas /
rkang pa g.yon pas de'i rkang pa g.yas pa mnan la /
a aH aH aH aH zhes bya ba ste tsheg drag med pa'i a dang po dang tsheg drag dang bcas pa'i a bzhi lan brgya bzlas la dbab par bya'o / /
de nas cho ga thams cad rjes su spyad par bya'o / /
zhes pa'o / /
rdo rje rgyu'i dkyil 'khor du 'jug pa ni /
chas 'jug nas /
spyan sngar 'dug ste zhes pa'i bar khu tshur dang 'dra ste /
khyad par ni /
snying po hUM dang /
me tog phreng ba rdo rje 'khor lo'i phyag rgyas bzung ngo / /
'dod chags chen po bod skad du bsgyur ba gdon /
de nas chu 'thung pa'i bar yang 'dra la /
a brgya bzlas la dbab /
yang g.yon pa khro bo'i khu tshur gyis sems ma rdo rje ma phyi la /
de bzhin du a zlos shing bdag nyid la dbab par bya'o / /
me tog dor pa nas btung bar bya'o'i bar yang khu tshur dang 'dra ste /
khyad par ni /
I gnas su hUM dang /
khu tshur gyi dam rgya'i gnas su rdo rje 'khor lo'i phyag rgya'o / /
bzlas brjod bya ba ni hUM dang /
phyag chen ni rdo rje rgyu'i 'o / /
sangs rgyas lnga'i dbu rgyan gyi phyag rgyas dbang bskur /
lugs ma sogs kyi sangs rgyas lnga'i @# / /
dbu rgyan dang dar dbyangs kyi dbang bskur /
rdo rje 'khor lo dril bu dang bcas hUM zhes bya bas blangs la /
hUM zlos shing bdag po dang ming dbang bskur /
dngos grub kyi 'khor lo'i brtul zhugs blangs la /
mchod pa gnyis kyis mchod pa ni khu tshur ltar ro / /
rdo rje 'khor lo sogs dam tshig gsum bzung ba'i tshig rdor sems ltar ro / /
phyag bya ba la sogs kyang khu tshur ltar ro / /
slob ma gzhug pa ni /
ldom pa dbang par 'os pa'i slob ma la sder bshad pa'i tshul gyis sdom pa 'dzin du gzhug pa dang /
byang chub tu sems bskyed du bzhug pa dag byas la /
de'i snying gar rdo rje de bzhin du bskyed nas /
rdo rje 'khor lor byin gyis brlabs te /
spos dang me tog la sogs pas mchod la /
yon gyi mchog blangs nas /
shar phyogs kyi sgo la bltas nas /
phyi rol na gnas pa'i chus dbang bskur la /
bdag nyid 'jug pa'i cho gas bcug la /
yang rdo rje dbab pa'i phyag rgya dril bu dang bcas pas /
rkang pa g.yon pas de'i rkang pa g.yas pa mnan la /
hUM aH aH aH aH zhes lan brgya rtsa brgyad bzlas na 'bab par 'gyur ro / /
de nas cho ga thams cad rjes su spyad par bya'o / /
zhes pa'o / /
nam mkha' mdzod kyi dkyil 'khor du 'jug pa ni /
chas 'jug nas btung bar yang bya'o'i bar khu tshur dang 'dra ba las /
khu tshur gyi snying po dang dam rgya'i gnas su oM dang 'di'i dam rgya'o / /
'dod chags chen po sogs rgya skad du snang /
bzlas brjod bya ba dang rang gi dam rgyas rnal 'byor chen po dgod pa ni oM mo / /
sangs rgyas lnga'i dbu rgyan dang /
sna tshogs rdo rje'i phreng ba'i phyag rgyas dbang blang /
lugs ma sogs kyi sangs rgyas lnga'i dbu rgyan dang /
sna tshogs rdo rje'i phreng ba'i dbang bskur /
sna tshogs rdo rje sna tshogs dril bu dang bcas pa blangs la /
oM zlos shing bdag po dang ming dbang bskur /
dngos grub kyi rdo rje brtul zhugs mchod pa gnyis rnams khu tshur bzhin /
dam tshig gsum bzung ba rdor sems ltar ro / /
phyag bya ba sogs khu tshur ltar ro / /
slob ma gzhug pa ni /
sdom pa dbab par 'os pa'i slob ma la sngar bshad pa'i tshul gyis sdom pa 'dzin du 'jug par bya'o / /
de nas byang chub tu sems bskyed du bcug la /
de'i snying gar de bzhin du rdo rje bskyed de de nam mkha' mdzod du byin gyis brlabs nas /
dri dang me tog la sogs pas yang dag par mchod la /
yon gyi mchog yang dag par blangs te /
rang gi 'jug pa'i cho gas gzhug pa dang dbeb pa bya'o / /
de nas yang dbab pa'i phyag rgya dril bu dang bcas pa dang /
rkang pa g.yon pas de'i rkang pa g.yas pa mnan la /
oM aH aH aH aH zhes bya ba lan brgya bzlas la dbab par bya'o / /
de nas cho ga thams cad rjes su spyad par bya'o / /
zhes pa'o / /
rdo rje gnod sbyin gyi dkyil 'khor du 'jug pa ni /
chas 'jug nas btung bar bya'o'i bar /
khu tshur dang 'dra ba las /
khyad par ni chas gos sngon por bya /
snying po ni ha dang /
dam rgya ni rdo rje mche ba'i phyag rgya'o / /
'dod chags chen po sogs la /
mahA rA ga mahA sau @# / /
mahA badzra mahA d+hA /
mahA dz+ha na mahA karma /
badzra satwa A dya sid+h+ya maM /
zhes rgya skad du 'don pa snang /
rdo rje lta bas blta ba dang khro bo'i lta bas blta'o / /
rnal 'byor chen po dgod pa na /
rang gi dam rgya has dgod /
bzlas brjod kyang has bya /
sangs rgyas lnga'i dbu rgyan dang rdo rje phreng ba'i phyag rgyas dbang bskur /
lugs ma sogs bzhi'i sangs rgyas lnga'i dbu rgyan dang rdo rje phreng ba dang dang dpyangs kyi dbang blang /
rdo rje mche ba dang rdo rje dril bu ha zhes bya bas blang /
ha zlos shing bdag po dang ming dbang blang /
dngos grub kyi rdo rje brtul zhugs dang mchod pa gnyis kyang khu tshur bzhin no / /
rdor dril gyi dam tshig gsum bzung ba rdor sems ltar ro / /
phyag bya ba sogs kyang khu tshur ltar ro / /
slob ma gzhug pa ni /
sdom pa dbab par 'os pa'i slob ma la sngar bshad pa'i tshul gyis sdom pa 'dzin du gzhug par bya'o / /
de nas byang chub tu sems bskyed du bcug la /
de'i snying gar de bzhin du rdo rje bskyed de /
de rdo rje gnod sbyin du byin gyis brlabs nas /
dri dang me tog la sogs pas yang dag par mchod la /
yon gyi mchog yang dag par blangs te /
rang gi 'jug pa'i cho gas gzhug pa dang dbab pa bya'o / /
de nas yang rdo rje dbab pa'i phyag rgya dril bu dang bcas pa dang rkang pa g.yon pas de'i rkang pa g.yas mnan la /
ha aH aH aH aH zhes bya ba lan brgya bzlas la /
dbab par bya'o / /
de nas cho ga thams cad rjes su spyad par bya zhes ba'o / /
dkyil 'khor dgu po thams cad la'ang /
bris nas bsgrub pa'i skabs su ye shes pa gsang ba'i lcags kyu'i phyag rgya dang /
rang rang gi snying pos dam tshig gi dkyil 'khor la 'jug gi sgob bzhis byed pa mi snang ngo / /
dam rgyas sgrub pa lan cig gis byed pa 'dra bzhig snang /
chos rgya la phyag rgya 'ching ba ma bshad /
las dang phyag chen la snying po brjod cing phyag rgya so sor 'ching ngo / /
sngags nyer gcig zlo ba ni rnam rgyal kho na la byas nas chu dbang bskur ba lan cig las mi gsal lo / /
dbang stegs ? thams cad la rang gi dkyil 'khor dang 'dra bar bris pa'i dbus su sna tshogs padma 'dab brgyad bshad /
rdor sems la dbus kyi mtshan ma dang po'i rdo rje dmar po 'dri bar bshad do / /
gzhan la bshad pa mi snang ngo / /
hUM mdzad la sna tshogs padma'i steng du dbang phyug chung ma dang bcas pa dang /
rdo rje gnod sbyin la padma'i steng du 'bar ba'i dkyil 'khor dang /
nam snying la rta bdun gyi shing rta'i steng du sna tshogs padma 'dri bar bshad /
dkyil 'khor gyi tshad ni /
rdor sems la nang ma'i phyed tshad kyi dkyil 'khor bri zhing sgo gcig nub tu bstan pa 'dri bar bshad nas gzhan la med de mtshon pa 'dra'o / /
zhib mdung gi dkyil 'khor la 'jug pa ni /
stong smad kyi gos dang g.yogs ras dkar po la rdo rje gnod sbyin dang tri bzlas so / /
tri bzlas pa'i thal ba gtsang mas lus la byug /
phyag byas nas sems bskyed la /
snying gar rdo rje bsam /
shar sgor bltas nas 'jug sgo'i bum pas dbang bskur /
rtse gsum pa'i dam rgyas me tog gi phreng ba bzung la badzra badzra tri brjod cing 'jug par bya'o / /
kye drag po sogs brjod do / /
phyag byas la dkyil 'khor lan gsum bskor nas dbang phyug gi mdun du 'jug ste /
dza na se mam gyi bar brjod /
rdo rje'i chu 'thung la a brgya zlos shing bdag /
@# / /
nyid la dbab par bya'o / /
yang g.yon pa khro bo'i khu tshur gyis rdo rje sems ma phye la /
a de bzhin du zlos shing bdag nyid la dbab bo / /
dor bcings dgrol ba dang shar nas blta ba na tri bzla /
rtse gsum gyi dam rgya ti ShTHa sogs brjod cing snying gar dgrol /
rdo rje dbang phyug gi phyag chen bcings la rdo rje'i lta bas de la blta zhing /
ji srid du dbang phyug gis mthong ba byin nas rang gi dngos grub ster ba de srid du tri bzla /
rdo rje'i dbang phyug la rdo rje'i lta bas bltas la /
rdo rje thal mo bskor bas phyag byas te /
me tog la sogs pa'i dbang bskur ba blang bar bya'o / /
de la zhi ba mdung gis mtshan pas bzung ba'i mdung rtse gsum pa dang /
me tog gi yal ga las rnam rgyal bum pa la sngar bshad pa'i bum pa'i sngags de bzhin du yongs su bzlas te /
bdag nyid dbang phyug tu byin gyis brlabs la /
phyi'i dkyil 'khor gyi nang sna tshogs padma bris pa'i steng du dbang phyug gi phyag chen gyis 'dug ste /
me tog sogs kyis bdag nyid mchod /
mchod yon blangs te /
rdo rje khu tshur gyis rnam rgyal bum pa las chu blangs la /
oM badzra a b+hi Shiny+tsa tri zlos shing dbang bskur la chu btung bar yang bya'o / /
dbang bskur ba'i phyag rgyas rin po che'i cod pan dar dbyangs kyi dbang bskur ro / /
tri zhes bya bas mdung rtse gsum dril bu dang bcas pa blangs /
tri zlos shing bdag po dang ming dbang blang /
dam tshig gsum brtul zhugs dkyil chog ltar blangs te bskyed chog gnyis dang brtul zhugs la mdung rtse gsum pa'i gsal kha mi snang ngo / /
me tog la sogs dang rang gi las kyi phyag rgyas kyang mchod la /
dbang bskur ba blangs te /
dbang phyug la byas la /
tri zhes bya ba bzung nas /
yang bdag la byin gyis brlab pa sogs byas te /
rang gi ming brjod cing dkyil 'khor rdo rjes bsgrub par bya'o / /
de nas spyan 'dren pa'i sngags rgyas dbang phyug 'khor bcas bkug nas /
gnod sbyin gyis bgegs bsal ba nas /
srung bas go bskon /
tis ? mchod yon phul te /
phyag rgya bzhis rgyas gdab /
cod pan gyi dbang bskur /
tris mchod yon dang nyer spyod lnga dang phyag rgyas mchod la /
slob ma gzhug pa'i phyir rjes su gnang ba mnos nas slob ma gzhug par bya'o / /
rnam rgyal bum pa la bzla ba'i sngags la tri brgya rtsa dang /
mahA su kha sogs nyer gcig bgrang ba gnyis la bsnyeg pa yod kyang phyi mar mngon no / /
ma mo'i dkyil 'khor du 'jug pa ni /
chas 'jug nas lan gsum bskor ba'i bar zhi mdung dang 'dra ba las khyad par ni /
chas gos sngon po dang /
tri dang rtse gsum gyi dam rgya'i gnas su /
b+h+yo dang zhi ba'i pho nya mo'i phyag rgya'o / /
g.yas dang g.yon gyi nag po chen po la phyag byas nas /
de nyid kyi mdun du 'jug pa la dza sogs sngar ltar ro / /
rdo rje'i chu nas btung bar bya ba'i bar zhi mdung dang 'dra ba las /
snying po dang 'jug rgya dang phyag chen rnams rang gi yin la /
lta lugs khro bo'i lta ba dang /
lta yul nag chen dang /
mdung rtse gsum pa'i gnas su kha TwAM ga'o / /
rin po che'i cod pan dang /
thod pa'i dbang bskur ba'i phyag rgyas dbang bskur /
b+h+yo zhes bya bas kha TwAM ga dang kha TwAM ga dril bu dang bcas pa blangs nas /
b+h+yo zlos shing ming dbang bskur ba blang zhing /
bdag po'i dbang @# / /
bskur ba'inga ? kha TwAM ga de nyid gzung bar bya'o / /
dam tshig gsum bzung ba dkyil chog ltar ro / /
me tog sogs dang rang gi phyag rgya rnams kyis kyang mchod la rjes gnang dang dbang bskur ba blangs la /
nag chen la phyag byas te /
b+h+yo dang rang gi lha'i phyag rgya bzhi blang ngo / /
b+h+yo kha zlos shing ma mo'i tshogs dang bcas pa'i nag chen la gtor ma byin la khrag gi thigs pa lan brgyad myang bar bya'o / /
nag chen gyi mdun du 'dug ste /
thod pa nag po blangs la /
mthe bong dang srin lag gnyis dang /
ha ha zlos na skad cig de nyid la mkha' la 'gro'o / /
yang bdag la byin gyis brlabs pa sogs byas la bdag gi ming nas brjod do / /
dkyil 'khor rdo rjer bsgrub par bya'o / /
b+h+yo b+h+yo zlos shing dkyil 'khor me tog sogs kyis mchod la gar byas te /
kha TwAM ga'i lcags kyus ma mo'i tshogs dang bcas pa'i nag chen a ra l+li b+h+yo b+h+yo'i snying po dang dgug par bya'o / /
ma mo thams cad 'dus nas ce spyang gi sgra sgrog par 'gyur ro / /
mkha' 'gro'i tshogs rnams kyang 'du bar 'gyur ro / /
nag chen gyi dam tshig gi phyag rgya las mdzub mo lcags kyur bya ba ni kha TwAM ga'i lcags kyu'o / /
rdo rje gnod sbyin gyis bgags bsal ba nas /
srung bas go bskon /
b+h+yos ma mo'i tshogs dang bcas pa'i nag chen la mchod yon byin te /
phyag rgya bzhis gdab /
rdo rje rin chen dang thod pa'i phyag rgyas nag chen 'khor bcas la dbang bskur /
b+h+yos nag chen sogs la mchod yon byin /
mtshod pa lnga dang las kyi rgya dang gar gyis kyang mchod la /
zhi ba'i pho nya mo'i phyag rgya bcings la /
b+h+yo'i sgra dkyil 'khor las thos pa de srid du bzla'o / /
slob ma gzhug pa ni /
de lag na me tog thogs pa ras kyis mig bkab la /
nag chen gyi dam rgyas slob dpon 'jug pa'i cho ga bzhin du 'jug go /
zhugs pa dang /
slob ma la khyod la 'jigs pa med dam zhes bsgo'o / /
des kyang med do zhes brjod do / /
slob dpon gyis de'i rna bar b+h+yo b+h+yo'i sgra chen po bsgrag par bya'o / /
de dang bcing bgrol sgo srungs nas lta ba na b+h+yo bzla'o / /
nag chen gyi dam rgya bcings te snying gar dgrol /
nag chen gyi gzugs la sogs par byin gyis brlabs te /
yon blangs la bdug spos la sogs pa'i phyag rgya rnams kyis mchod de /
ji lta ba bzhin dbang bskur bar bya'o / /
phyugs chen po nas khengs par bya ba'i bar dkyil chog bzhin /
de blangs la slob ma dam pa nag chen ma mo'i tshogs dang bcas la de byin la /
b+h+yo b+h+yo zhes gnyis bzlas la de nyid zlos shing byin la /
slob dpon sogs slob ma'i tshogs thams cad kyis gzugs brnyan de bzla'o / /
de ci'i phyir zhe na /
sangs rgyas pa'i grub mtha' la ni srog gcod ma gnang ste /
du 'bod sogs dmyal ba chen po'i rgyu yin pa'i phyir ro / /
de bas na bag zan gyi gzugs bya'o / /
zhes bcom ldan 'das rdo rje 'chang chen pos gsungs so / /
de nas brtsams te slob ma rnams mkha' 'gro ma rnams kyis mi gsod bar 'gyur ro / /
mi khrag gis thigs pa gnyis blangs la gang zhig za ba da ring por mi thogs par rnal 'byor 'grub par 'gyur ro / /
yongs su dag pa'i sems can gang mi za bde dag kyang @# / /
bzlas brjod dang sgom pa dag gis 'grub par 'gyur te /
mkha' 'gro ma'i tshogs rnams las 'jigs pa yod pa ma yin no / /
dam tshig byin la nas /
thams cad bya'o'i bar dkyil chog ltar ro / /
kyi drag po sogs 'di la dor /
g.yas g.yon gyi nag chen la phyag bya ba /
yul la byas na dkyil 'khor la nag chen gnyis med pas mi bde bas g.yas g.yon nas nag chen la phyag byed pa la yin pa 'dra'o / /
ming po gsum gyi dkyil 'khor du 'jug pa ni /
chas 'jug nas dar dbyangs kyi bar zhi mdung dang 'dra ba las /
khyad par ni /
gos bzang po zhes pa tsam las kha dog med /
bzlas sngags ni 'di dang /
ma mo gnyis ka la rang gi snying po tsam mo / /
'jug rgya bcings nas /
badzra badzra swa zhes pa'i tshe glu len /
rol mo rnams brdung gar byed bzhin du 'jug par bya'o / /
dkyil 'khor lan gsum bskor ba med /
kye drag po sogs kyang med /
lta ba'i tshe rdo rje'i lta bas khro bo dang bcas par blta /
bdag nyid ming po gsum du byin gyis brlabs la /
dbang stegs kyi steng du seng ge'i gdan la sogs zhes bya bas bzhag la /
der ming bo gsum gyi phyag chen gyis 'dug go /
sogs zhes bya bas mnga' gzhu dril bu dang bcas pa blangs te /
swa zhes bya nyid kyis ming po gsum gyi ming gi dbang dang bdag po'i dbang blang ngo / /
me tog gi mchod pas dkyil 'khor mchod de /
bdag nyid mchod pa lnga dang phyag rgya'i mchod pa rnams kyis kyang mchod la /
rjes su gnang ba'i dbang bskur ba blangs nas /
ming po gsum la phyag byas la swa zhes pa dang phyag rgya bzhi'i ye shes bslab pa bzung la /
bdag la byin gyis brlabs pa sogs byas te /
rang gi ming nas kyang brjod la /
'jig rten gsum mchog sogs brjod do / /
dkyil 'khor rdo rjes bsgrubs la /
bsdu bar byas te /
rtse gsum pas mtshan pa'i phyag rgya las g.yas pa'i mdzub mo lcags kyur byas pa dang /
swa zlos shing ming po gsum 'khor dang bcas pa dkyil 'khor du bcug la /
rdo rje gnod sbyin gyis bgegs bsal ba nas /
go cha bskon pa'i bar dang /
swa ming po gsum 'khor bcas la mchod yon phul la /
phyag rgya bzhis rgyas gdab bo / /
yang sngar ltar mchod yon sbyin /
mchod pa lnga /
las rgyas rnams kyis mchod la /
slob ma gzhug pa'i phyir rjes su gnang ba ma nos te /
de rnams bdag nyid 'jug pa'i tshul du gzhug par bya'o / /
de nas thams cad byas la /
dam tshig sbyin par bya ste /
gal te nas /
bsgrub ces bya ba ni dam tshig go /
lhag ma rnams ni sngar bshad pa'i tshul du shes par bya'o / /
tshangs pa 'dod khams kyi dbang phyug gi gzugs 'dzin pa ni sbrang rtsir byed pa /
dbang phyug stobs bzang gi gzugs 'dzin pa ni rgyas par byed pa /
khyab 'jug dpyid kyi gzugs 'dzin pa ni don thams cad grub pa ste /
de skad du /
tshang pa 'dod chags gzhan sprul pa / /
sogs drangs so /
sring mo bzhi'i dkyil 'khor du 'jug pa ni /
chas 'jug nas dar dbyangs kyi bar ming po dang 'dra ba las /
'jug rgya ni /
g.yas dril bu 'khrol /
g.yon pas kha TAM ga bzung ba'o / /
'dir glu gar sogs med /
bskor ba gsum snang ste /
snga ma la yi ge ma dag @# / /
pa 'dra /
'jug rgya de nyid dgrol /
ming po gsum po phyag chen 'ching ba'i gnas su dga' ba bo'i phyag chen 'ching /
lta ba'i tshe khros pa med /
rnam rgyal bum pa la oM mahA su kha badzra a mo g+ha zhes sogs bzla bar gsungs pas snga ma rnams la'ang mtshungs so / /
ming po gsum gyi gzugs su byin gyis brlabs nas /
dbang stegs kyi steng du de gsum gyi phyag chen gyis 'dug go /
haM zhes bya ba dril bu dang bcas pa'i kha TwAM ga blangs nas /
haM zlos shing ming dang bdag po'i dbang blang ngo / /
bdag nyid la me tog sogs dang lha mo bzhi'i las kyi phyag rgyas kyang mchod nas /
rjes gnang dang dbang bskur blang /
lha mo bzhi la phyag byas te /
haM zhes pa dang phyag rgya bzhi yang bzung nas bdag la byin gyis brlab /
rang gi ming nas kyang brjod do / /
dkyil 'khor rdo rjes bsgrub par bya'o / /
bsdu ba byas la haM zlos shing /
gsang ba'i lcags kyus sring mo bzhi dkyil 'khor du gzhug par bya'o / /
rdo rje gnod sbyin gyis bgegs bsal ba nas /
mchod yon phyag rgya bzhis rgyas gdag mchod yon byin /
mchod pa lnga dang las rgyas mchod phyag byas la /
slob ma gzhug pa'i phyir gnang ba mnos nas /
bdag nyid 'jug pa'i sbyor bas gzhug par bya'o / /
de nas rang gi chos thams cad de rnams la spyad par bya'o / /
'di rnams la dbang stegs zhi mdung ltar snang /
thod pa'i rgya dum bu dang por mi snang /
'di bzhi la rang gi las rgyas mchod ces pa gong ma gnyis la mi gsal yang /
'grel chen las phyag rgya dang gar gyi rol mo'i mchod pa'ang byas la /
zhes bya ba ni ming po gsum gyi las kyi phyag rgya la sogs pa ni /
phyag rgya dang gar gyi rol mo'i mchod pa ste des mchos par bya'o zhes dang /
de nas phyag rgya dang gar gyi mchod pa bstab par bya'o / /
zhes bya ba ni las gyi phyag rgya bzhis gar bya'o / /
zhes dang /
lha mo bzhi'i las kyi phyag rgyas kyang mchod nas zhes dang /
las kyi phyag rgya rnam pa bzhis yang dag par mchod la zhes 'byung bas /
rang gi snying po brjod nas /
rang gi dkyil 'khor na gnas pa'i lha gang yod kyi las rgya 'ching dgos par mngon no / /
ming po gsum du bskyed ces par rgyal bar byed pa skyed pas chog pa 'dra sta sring mo bzhin no / /
'grel chen las /
de bzhin du lha thams cad kyi gzugs mdun du sbrul la /
snga ma bzhin du rdo rje lcags kyu la sogs pas dgug pa dang gzhug pa dang bcing ba dang dbang du byas te /
dang po'i rdo rje bcings la /
hUM traM shya zhes bya bas thams cad blta bar bya'o / /
de nas sngar bshad pa'i gsang ba'i lcags kyu dang hUM gyis rang rang gi gnas su thams cad bcug la /
yang dang po'i rdo rje bcings te /
dzaH hUM baM hoH zhes lan gsum brjod pa dang /
sa ma ya stwaM zhes bya bas thams cad kyi 'od kyi dkyil 'khor bskyed la /
sa ma ya staM a haM hUM zhes brjod de lha thams cad kyi phyag rgya chen po'i gzugs dang lhan cig tu gyur bas bdag nyid rdo rje'i ngo bo nyid yin par bsam par bya'o / /
zhes dang /
bcom ldan 'das rdo rje sems dpa'i sbyor ba byas la /
des rnal 'byor chen po de las @# / /
gsungs pa ji lta ba bzhin du byas te bsdus pa'i dkyil 'khor las gsungs pa'i ting nge 'dzin gsum ji lta ba bzhin du bsgom par bya'o / /
zhes so / /
! / /
sa sbyang bzung dang bsang chu sgrub pa dam tshig gsum bzung ba sogs sngon du bya ba rnams rdor dbyings dang 'dra /
rigs lnga dang rdo rje phreng ba /
zhes pa'i skabs su 'og gi rigs lnga'i dbang bskur ba byed /
sems dpa' cho ga lnga bskyed /
rdor dbyings ji bzhin no / /
phyag chen la gnas nas snying po dang sngags zlo ba'ang rdor dbyings ji bzhin no / /
rdo rje 'dzin ma dpal ni g.yon thal mo kha sbub pa'i steng du /
g.yas kyi thal mo gan rkyal du bzhag nas /
g.yas kyi mthe'u chung dang g.yon gyi mthe bong bsnol /
g.yas kyi mthe bong dang g.yon gyi mthe'u chung gnyis bsnol ba'o / /
shAkya ri dbang gi phyag rgya lhag par 'jog pa ni /
mnyam pa'i thal mo las mthe'u chung gnyis gshibs pa'i tshigs dang por mthe bong gnyis gshibs pa'i bzhag gzhan gsum gsum gshibs nas kha phye ba'o / /
me tog cher rgyas ni /
g.yon pa'i mthe bong dang mthe'u chung gnyis sprad nas /
gzhan gsum gshibs nas rna ba g.yon pa'i thad kar phyin la bstan pa'o / /
phyag mtshan gyi dbang bskur ba na /
sangs rgyas kun gyi sogs bsnan /
rdor dril bzung la sngags re dang sbyar nas gnas lngar gtug /
ming dbang yang de bzhin no / /
brtul zhugs kyi mthar snying ga'i dkyil 'khor snying ga'i zla ba la thim zhes brjod /
da nas rang bzhi lus las tha dad du bye zhes sogs dang /
badzra muSh+Ti sogs kyi skabs kyang 'dra'o / /
chu dbang gi phyag rgya yang 'dra'o / /
chags pa lcags sgrog khu tshur gyi dam rgya rdor dbyings dang 'dra zhing /
chos dang smra ba gnyis phan tshun 'dra'o / /
lha nyer brgyad bskyad pa na gnas de dang der phyag chen 'ching ba'ang 'dra'o / /
phyag rgya phyi ma gsum gyis 'debs pa 'di nas bshad pa'i rim pa'am rdor dbyings ltar byed pa'ang phyag len no / /
sangs rgyas bzhi'i dam rgya ni dbang bskur ba'i skabs bzhin no / /
phyag rgya 'ching ba'i sngags gnyis thams cad zer yang dam rgya la byed /
chos chen gyis phyag rgya gnyis la rang rang gi sngags brjod zer /
sgrub chen la byin rlabs rdor dbyings ltar bya /
dam tshig gsum bzung glu dang bcas pas /
mnyam gsum bsgom pa /
de nas cung zad bzla ba rnams kyang de bzhin no / /
mngon byang lnga'i mthar yi ge brgya bsnon zhing /
tshigs bcad la mi bsnon no / /
rdo rje byin gyis rlobs pa'i skabs su /
sta gon nas 'chad pa'i sngags rgyas gnas nyer gnyis su gtug go /
dkyil 'khor rgyal mchog gang po la kun rig gi phyag chen bcas nas /
rang gi snying gar zla ba'i dkyil 'khor la oM bud+ha /
nas /
swAhA'i bar dang /
rtsa rig brjod la /
de las 'od zer nas /
snang bar byas /
snang bar byas nas kyang dgrol bar byas /
slar 'dus snying gar zhugs /
chos kyi yi ge la thim sngags dang 'od zer 'dres pa las spyan ma nas /
na bza' can bzhi thugs ka nas byung nas grwa bzhir pad zla la @# / /
'khod par gyur zhes brjod de /
des gzhan la'ang 'gre /
bsdu ba dang po rdor dbyings dang 'dra zhing /
khyad par ni mgron thabs kyi lha rnams thugs ka nas thon nas phyogs phyogs su 'khod pa ni /
zhes brjod nas byams pa sogs phyogs gcig tu gsal gdab /
yum bzhi la ni rigs lnga'i rjes su rgyas gdab bsnyen pa'i skabs 'dir rtsa ba'i lha min pa la rgyas mi 'debs /
las 'chol ni /
de'ang sems dpa' sogs tsan bzhir byas pas /
rgyas par 'dod na /
rdor dbyings ltar dag pa dang mthun pa'i las bcol lo / /
rig ma bcu drug gi sngon du mchod pa sprul pa rdor dbyings ltar ro / /
'khor sgyur gyi bsnyen pa yin na /
bsnyen pa'i mthar dam tshig gsum bzung ngo / /
gsol gdab sogs dbyings dang 'dra /
gcig pu yin na nga rgyal bzang ba la bzhi bca' re bya /
phyogs so sor bltas la rkang lag gi stabs bya'o / /
phur bu'i bskyed chog grub na dbyings bzhin dang /
ma grub na khra bo lnga pa smos nas der 'gyur zhes brjod bsang bum sgrub lugs dang go rim kyang dbyings ltar ro / /
lha sta gon gyi gzhal yas khang bskyed tshul dang bum pa lhag gnas sogs kyang de bzhin no / /
chos bshad dang /
srung skud sogs kyi go rim ni cho ga bzhin no / /
thig skud byin rlabs la gzhan 'dra /
sgrub grogs sprul pa na dkyil 'khor rgyal mchog ltar ro / /
tshon byin rlabs dang phur bu dbyung zhing gang ba'ang 'dra'o / /
bum pa'i mtshan ma ni /
rnam snang la 'khor lo gdan bcas /
gzhan bzhi dbyings ltar ro / /
bum pa so sor rtsa ba'i lha rnams rang rang gi sngags dang phyag mtshan las bskyed /
ye shes pa gzhug rgyas gdab /
dbang bskur /
mchod bstod nas bzla /
zin pa dang mchod yon sogs gsum 'bul ba 'dra'o / /
me tog thogs te shar sgor 'dug /
ces pa la mos pa tsam byed /
rdo rje bsgrub pa zin ma thag sgo 'byed pa phyag len la yod /
phyi rol mchod pa gtong na rgyas bsdus dbyings dang 'dra zhing /
lhag mchod la yi dwags la gtong ste /
de'ang phyogs gcig tu bsang sbyang byin gyis brlabs nas snga ma rnams btang ba'i mthar /
g.yas sdigs mdzub bskor zhing se gol byas la /
na maH sar+b+ba ta thA ga ta a wa lo ki sogs 'bring po nas 'byung ba brjod la btang /
de nas phyogs skyong la mchod nas dbang po rdo rje sogs kyis bstod pa sogs bya'o / /
grub na stags bu snga ma la 'dab brgyad bris la /
dbus su bsang bum /
phyogs mtshams su dri'i bum pa brgyad bcas /
gnod sbyin bskyed pa sogs byas la /
rtsa rig sogs bzla /
bum pa brgyad la lha mi bskyed /
a b+hi She ka dang rtsa rig bzla /
dbus bum sngar gyi bsang bum la byed na lha gsar du mi bskyed /
bum pa gsar du bcas na /
gnod sbyin nas rtsa rig bzla'o / /
de ma grub kyang pad 'dab sogs sa'am shog bu la bris pa'i steng du /
pad 'dab sogs la ming byang sogs bzhag la cho ga ltar bskyed /
mchis par gyur cig gi rjes su 'dod rgyal gyi phyag rgya dang /
Tak+ki hUM dzaH lan gsum brjod /
de nas sgo ba bzhi yis dgug sogs byas nas /
tshe 'das @# / /
nas thim par gyur zhes brjod /
oM sho d+ha sogs 'don pa na kun rig gi dam rgya byed /
mthar tshe las 'das pa'i sdig pa thams cad bkug par gyur zhes brjod /
ngan 'gro dgug pa dbyings ltar dang /
sdig pa sbyang ba la sdig pa dang bral ba'i phyag rgya bya zhing /
ngan song sbyang ba la /
badzra ban d+hA traTa kyi phyag rgyas bya'o / /
bgegs sbyang ba dang bsang sbyang byas la /
rkang mthil du rlung bskyed pa sogs bya /
de'i mdun du g.yas su me /
g.yon du chu bzhag /
rdo rje mkha' 'gro hUM dang rdo rje las bskyed /
ye shes pa gzhug /
ji ltar bltams pa sogs kyis dbang bskur /
nyer spyod kyis mchod nas /
til bsreg pa dang chur bskur ro / /
oM sarba pA paM sogs dang /
sngags gong ma dang bcas pa thams cad kyis bye ma la sngags rjes su /
sngags 'og mas brab /
gtso bo nas brtsams pa'i sngags dang /
sngags gzhan gyis kyang brab bo / /
gong 'og gnyis ka'i spal tshig ni /
sngags kyi mthar ming smos nas sdig pa dag par gyur cig ces brjod pa'o / /
sku gzugs la khrus gsol ba na /
slob mas phrag par gos zungs dang /
g.yon du me long /
g.yas su bum pa thogs te /
ji ltar bltams pa sogs kyis sngon du dang /
de nas rgyal ba'i sku la nyon mongs mi mnga' yang tshe 'das lus kyi dri ma dag phyir du / /
rgyal ba'i sku la khrus chab 'di gsol bas / /
tshe 'das lus kyi dri ma dag gyur cig /
de bzhin du gsung dang thugs la'ang 'don pa sgyur /
sngags brjod pa na rol mo bya'o / /
de nas 'od chags 'bar ba de dag byug bar bgyi /
zhes brjod nas ku sha'i drud pas me long la byug /
de nas gos zungs dbul /
dge 'dun gzi yis dug bcom mo / /
zhes pa yan la rtsa rig nam spel ba na khrus re bya'o / /
'byung bzhi las gtor /
mes bskor /
chu gtor /
'thor g.yab kyis rlung g.yab /
rtsa rig spel lo / /
shis pa brjod pa na g.yon gyis dril gsil re dang /
g.yas kyi me tog re mtshams su gtor / /
phyag 'tshal byed pa na bla ma dang dkyil 'khor gyi gtso bo la sogs pa la'ang phyag bya ste /
dkyus ma'i sngon du'o / /
slob ma'i dbang gi stags dang slob dpon du dbang bskur ba'i stegs bri tshul /
mchod pa dang srung ba /
lus la sgrub pa dang sgrub chen byed lugs rnams dbyings bzhin dang /
de nas mtshan brgyas bstod /
spyi bor sku bzhag nas bkra shis bya /
de nas chu dbang dbyings bzhin dang /
mthar chu dbang byed kyi /
sngags rgya mi byed pa dang byed pa ci rigs su yod kyang byed pa legs /
de nas cod pan zhes pa la /
bum dbang yar blangs nas tshigs bcad lhugs pa dang bcas par bya'o / /
deng nas brtsams te sogs la 'khor lo'i phyag rgyal gnas nas so / /
tshigs bcad la mi bskyod pa /
rnam snang rigs gzhan gsum gyi phyag chen bcas nas /
oM badzra tsakra sogs kyi sngags lnga dang spel /
yum lnga'i phyag rgya dbyings bzhin no / /
rdor dril gyi dbang bskur ba na lag tu gtad nas khrol du gzhug /
lha rdzas las byas sogs kyis dbang bskur ba na phyag rgya de dang de byas shing sngags brjod nas dpral bar gtugs /
mig thur gyi sogs pas me long /
dril bu mda' gzhu /
me long gnyis pa'i bar te /
@# / /
mtshan brgya med do / /
sngags kyi rjes gnang byed /
rdo rje lag tu ster ba na /
'di de sangs rgyas zhes sogs kyi tshigs bcad 'don /
de nas maN+Dal zhig phul nas /
tshe 'di sogs sgrog /
mchod pa lnga sogs kyis mchod pa dkyil 'khor la yin /
zas gtad byed na dang por rin po che brdar /
de nas bsang sbyang /
a kA ros byin gyis brlab /
nam mkha' mdzod kyi sngags ni /
na maH sarba ta thA ga ta b+h+yo la sogs pa'o / /
dkon mchog rin chen sogs brjod pa na me tog bzung nas sngags 'og ma'i tshe gtor ro / /
rnying pa rnams kyis mchod ces par 'og gi nyer lnga sogs len te de'ang nyer spyod tsam gyis kyang rung ngo / /
myur du lhan skyes kyi gsham du oM sarba sogs gdon no / /
gson cig sogs kyi tshe ming byang lag tu bzung nas /
'grub par shog mjug tu /
oM ag+Ne dzwa la raM /
zhes brjod la me spar /
gzugs la brtsams pa'i stong pa nyid kyi bzhi skor bya'o / /
srung skud dang snying khar gtug pa sbyin sreg mi byed na mi dgos so / /
sangs rgyas kun pas bstod pa'i sngon du nyer spyod gcig bya'o / /
'dod yon 'bul ba na /
mos blos rten gyi lha la bdag 'bul na / /
bzhes nas bla med dngos grub thob gyur cig /
ces par bsgyur ro / /
lung bstan gzengs bstod la dbugs dbyung yang byed /
sngags kyi rjes gnang gi tshe rtsa rig zla /
de kho na nyid kyi rdo rje zhes sogs su dam tshig gsum 'dzin du bcug nas tshig rnams la rjes zlos byed do / /
gsang ba'i ye shes la bslab ba sogs bzhi mig thur sogs kyi rjes gnang rdzogs mtshams su blang ngo / /
sbrel nas byed na sta gon bzhag /
lho sgo rgyas par grub na legs /
ma grub na rten skyed pa sogs 'ga' zhig bya /
bdag 'jug ni /
gsol gdab nas /
rgyun bshags bzhi /
de nas sdom bzung nas dbab pa'i bar /
de nas sangs rgyas nas /
sngags sogs de bzhin no'i bar dang /
de nas slob ma'i dbang rnams bzhag la /
dbang stegs dbyings bzhin bskyed /
rdor sems kyi dam rgyas gtug pa nas /
sgrub pa'i lha 'god pa nas bkra shis rjes la mtshan brgyas bstod pa'i bar dbyings bzhin no / /
yang na mtshan brgyas bstod pa sngar ltar ro / /
chu dbang dang de la brtan byed bsnan /
cod pan nas ming gi bar bskur la /
mtshan brgyas bstod /
'phrin las dang 'khor lo la sngags dang phyag rgya tsam bya /
deng nas brtsams te sogs dang /
tshigs bcad lnga lnga sngags dang spel ba dang /
yum lnga'i phyag rgya la'ang sngags brgya tsam bya /
lung bstan dang gzengs bstod tshigs bcad sngags dang lhug pa dang bcas shing /
phyag rgya yang dbyings bzhin /
de nas gsang dbang la sngags brgya tsam gyis gnas lngar gtugs nas tshigs bcad dang sngags brjod /
dam tshig gsum bzung /
de nas 'khor lo sogs bdun gyi sngags rgyas dbang bskur zer de g+r+tag go /
de nas dkon mchog nas /
smos cing dgos kyi bar dam tshig gi dbang bskur dang /
oM nas sngags kyi bar bka' ma rjes gnang gi dbang bskur /
sngags kyi rjes gnang dbyings ji bzhin dang /
me tog rang gi spyi bor bzhag nas sngags brgya rtsa brgyad zlo ba byas gda' de nas /
oM sarba karma sogs kyis dbang bskur /
de nas sems @# / /
ma bzhi'i sngags rgyas gnas bzhi byin gyis brlab /
rigs lnga'i cod pan /
dar dpyangs /
phyag mtshan /
ming dbang bskur nas /
bdag la mchod de /
lha thams cad snying po brjod pa'i sgo nas gsol gdab /
rang gi 'khor los sgyur ba'i ming nas brjod /
rdo rje 'dzin ma bcings nas /
oM badzra d+ha ra sogs brjod nas nga rgyal bya ste /
bdag 'jug go /
gnas bzhi byin gyis brlab nas /
'khor los sgyur ba'i ming nas brjod pa'i bar /
bdag la byin gyis brlab ces pa'i don no / /
kha cig gnas nyer gnyis su gtug pa de'i don du 'dod de min no / / / /
sarba mang+ga laM / /

