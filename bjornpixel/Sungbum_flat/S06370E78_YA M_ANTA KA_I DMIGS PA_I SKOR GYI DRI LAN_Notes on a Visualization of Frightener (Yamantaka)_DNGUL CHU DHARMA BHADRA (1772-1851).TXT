! na mo gu ru mny+dzu g+ho ShA ya /
de yang zhi ba'i bzlas pa mdor bsdus byas pa'i rjes su /
'khor lo yig 'bru dang bcas pa 'od du zhu ba las /
nyi gdan gyi steng du rdo rje sngon po rtse lnga pa gyen 'greng gi lte ba'i nang du /
'khor lo dkar po rtsibs brgyad pa gnyis kha sbyar ba ba gur lta bu'i nang du /
padma dmar po 'dab ma brgyad pa gnyis kha sbyar ba gur lta bu de'i nang gi dbus su hUM yig sngon po /
de'i kla dkor gyi nang du zla gdan la rang nyid tha mal pa'i rnam pa can sogs bsgrub bya /
hUM gi mtha' skor du ya mAn+ta ka /
de'i phyi rol tu hrIH Sh+DIH de'i phyi rol gyi 'dab brgyad steng gi bar snang la ya ma rA dzA /
yi ge thams cad kha dog sngon po 'od zer kha dog sna lnga 'phro ba la sems btad nas /
ya ma rA dzA cung zad bzlas rjes /
de'i sngags 'phreng nang gi hrIH Sh+DIH la bsdus nas hrIH Sh+DIH cung zad bzla /
yang hrIH hrIHSh+DIH nang gi ya mAn+ta ka la bsuds nas sngas de nyid gtso bor bzla'o / /
de'i tshe hUm yig sngags 'phreng dang bcas pa las 'od zer 'phros pa rim gyis song nas rtsa zhal gyi shangs bug g.yas nas 'thon te snod bcud thams cad kyi skyon sbyangs nas /
rten dang brten pa'i dkyil 'khor du bsgyur /
'od zer slar log nas shangs bug g.yon pa nas zhugs te hUM yig bsgrub bya dang bcas pa la thim par bsam pa ni dmigs pa gcig go /
yang hUM yig sngags 'phreng dang bcas pa las 'od zer 'phros pa'i sner 'jigs byed yab yum zhal sbyor dpag tu med pa shangs bug g.yas nas spros te /
sku'i 'od zer gyis snod kyi 'jig rten dang /
sbyor mtshams nas babs pa'i byang sems dkar dmar gyis bcud kyi sems can gyi nyes skyon thams cad sbyangs nas /
snod thams cad gzhal yas khang dang @# / /
bcud thams cad 'jigs byed yab yum du bsgyur /
'od zer lha sku dang bcas pa slar log nas shangs bug g.yon pa nas zhugs te /
hUM yig bsgrub bya dang bcas pa la thim par bsam pa ni dmigs pa gcig go /
yang hUM yig sngags 'phreng dang bcas pa las me 'od tsha zhing 'bar ba spros pas rang dang bsgrub bya'i lus nang gi nad gdon sdig sgrib thams cad gzhob thul gyis bsregs /
me 'od phyir ba spu'i sgo nas phyogs bcur spros pas snod bcud kyi nyes skyon thams cad bsregs shing /
snang srid thams cad mer 'bar ba'i sgra las kyang sngags kyi sgra 'ur dir dir sgrog par bsam pa ni dmigs pa gcig go /
yang hUM yig sngags 'phreng dang bcas pa las 'od zer spros pa'i sner lha mo mchod rdzas thogs pa spros pas phyogs bcu'i rgyal ba sras bcas la mchod pa phul /
de dag gi sku'i byin rlabs thams cad rdo rje 'jigs byed kyi sku'i rnam par bsdus nas rang dang bsgrub bya'i spyi bo dang /
gsung gi byin rlabs thams cad sngags gsum gyi yig 'bru'i rnam par bsdus nas mgrin pa dang /
thugs kyi byin rlabs thams cad gri thod sogs phyag mtshan gyi rnam par bsdus nas snying gar thims pas rgyal ba sras bcas kyi gsang gsum gyi byin rlabs thams cad rang dang bsgrub bya'i sgo gsum la zhugs par bsam pa ni dmigs pa gcig go /
de lta bu'i dmigs pa bzhi re mos kyis yang dang yang du byed cing /
de'i tshe lha thaMd kyi zhal thaMd nas sngags bzlas par bsam pa dang /
rang rgyud kyi bde stong gi ye shes lha dang gzhal yas khang gi rnam par shar bar mos pa'i dag pa'i snang zhen brtan po bskyed pa yang shin tu gal che'o / /
thun bsdu ran na sngags 'phreng dbus kyi hUM la bstims nas 'khor gyi bzlas pa cung zad re byed pa sogs ni dkyus ltar ro / /
yum gyi zhi ba'i bzlas dmigs ni /
yum ro langs ma'i thugs kar padma dkar po 'dab ma brgyad pa'i lte bar zla gdan la dbyangs can ma dkar mo phyag gnyis pi wang rdung zhing rin po che'i rgyan dang dar dkar gyi na bza' can /
zhabs gnyis tsog pu'i stabs kyis bzhugs pa /
de'i thugs kar padma dkar po 'dab ma brgyad pa'i lte bar zla gdan la baiDU r+ya'i pi wang rgyud stong dang ldan pa mgo g.yas su bstan nas gan rgyal du gnas pa /
de'i steng du padma dkar po 'dab ma brgyad pa'i lte bar zla gdan la shes rab kyi 'khor lo dkar po rtsibs drug pa'i lte bar hrIH yig dkar po'i gi gu'i nang du zla gdan la rang nyid tha mal pa'i rnam pa can sogs bsgrub bya rnams dang /
rtsi bas drug gi stong du /
o a ra pa tsa na zhes pa'i yi ge drug dang /
rtsi bas mtshams drug tu hrIH drug /
shar gyi pad 'dab kyi phyi ngos su gsal byed ka kha ga g+ha bzhi bsgrigs dang /
nang ngos su dbyangs a A nyis bsgrigs /
de bzhin du shar lhor tsa tsha dza dz+ha dang i I /
lhor Ta THa Da D+ha dang u U /
@# / /
lho nub tu Na ta tha da ? dang r-i r-I /
nub byang du ba b+ha ma la dang e ai /
byang dur la wa sha dang o au / /
byang shar du Sha sa ha k+Sha dang aM aH yi ge thams cad kha dog /
dkar po 'od zer 'phro ba la sems btang de /
oM a ra pa tsa na hrIH zhes klog pa'i tshul du bzlas pas /
sngags kyi sgra de phyag dang thugs ka'i pi wang gis sgrog par bsam zhing /
'khor lo bskor ba dang mi shes pa gcod pa'i dmigs pa ma byas kyang chog la /
gzhan ma sngar yab kyi skabs su bshad pa ltar 'od zer gyi snar lha mo dkar mo spros nas ma dag pa 'khrud pa dang /
'od zer dkar po zla ba shar ba ltar spros nas ma rig pa bsal ba dang /
bdud rtsi dkar po dbyangs can ma'i skur gsal bas shes rab che ba dang /
oM a ra pa tsa na hrIH dang dbyangs gsal du gsal bas shes rab gsal ba dang /
hrIH yig dkar por gsal bas shes rab myur ba dang /
pi wang du gsal bas shes rab zab pa dang /
glegs bam du gsal bas 'chad pa'i shes rab dang /
shes rab kyi 'khor lor gsal bas rtsod pa'i shes rab dang /
glegs bam dang shes rab kyi 'khor lo gnyis kar gsal bas rtsom pa'i shes rab bsgrub pa'i tshul rnams rigs 'gre sbyar la shes par bya'o / /

