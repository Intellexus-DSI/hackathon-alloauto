@# / /
sgrol dkar yid bzhin 'khor lo'i sgrub thabs bzhugs so / /
@## / /
dus gsum rgyal ba skyed pa'i yum / /
'phags ma yid bzhin 'khor lo zhes / /
dran pas dngos grub kun stsol mar / /
btud nas sgrub thabs mdor bsdus 'god / /
'dir sgrol dkar yid bzhin 'khor lo'i... bsgom bzlas nyams su len par 'dod pas mchod gtor rnams tshul bzhin bsham /
dge sems khyad par gyi ngang nas skyabs yul gsal btab la /
bdag dang 'gro ba nam mkha'i mtha' dang mnyam pa'i sems can thams cad dus 'di nas bzung ste ji srid byang chub... snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas rnams la x dam pa'i chos rnams la x 'phags pa'i dge 'dun rnams la x rje btsun ma sgrol dkar yid bzhin... 'khor lo'i lha tshogs 'khor dang bcas pa rnams la skyabs su mchi'o / /
lan gsum /
bla ma dang dkon mchog rin po che rnam pa gsum la phyag 'tshal zhing skyabs su mchi'o /
khyed rnams kyis bdag gi rgyud byin gyis brlab tu gsol / /
@## / /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du rje btsun ma sgrol dkar yid bzhin 'khor lo'i bsgom bzlas la 'jug par bgyi'o / /
lan gsum /
oM badzra a mr-i tasa bsangs /
swa b+hA was sbyangs /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
snang gsal /
dri chab /
zhal zas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AHhUM /
nas /
shap+ta'i bar brjod /
rang nyid skad cig gis rje btsun mar gsal ba'i thugs ka'i tAM yig las 'od... zer 'phros /
po Ta la nas rje btsun ma yid bzhin 'khor lo la sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs /
'od zer rang gi snying gar thim /
lha dang lha min cod pa na zhes sogs kyis phyag bya /
oM gu ru Ar+ya tA re sa pA ri wA ra ar+g+haM pra tI ts+tsha hUM swA hA /
zhes pa nas /
shap+ta'i bar brjod /
dkon mchog gsum la bdag skyabs mchi / /
zhes pa nas /
sangs rgyas 'grub par shog /
zhes lan gsum /
sems can thams cad bde ba dang zhes sogs kyis tshad med bzhi bsgom pa... sngon du btang /
de nas /
oM swa b+hA was sbyangs /
stong pa'i ngang las paM las padma dkar po dang AH las zla ba'i dkyil 'khor gyi steng du rang gi sems nyid yi ge tAM yig dkar po /
de las 'od zer 'phros /
don gnyis byas tshur 'dus yongs su gyur pa las rang nyid 'phags ma yid bzhin gyi 'khor lo sku mdog dkar mo zhal gcig phyag gnyis ma g.yas mchog sbyin gyi phyag rgya dang /
g.yon me tog ut+pa la'i yu ba thugs kar mtheb srin gyis 'dzin pa'i 'dab ma snyan gyi thad du kha bye ba'i yal ga gsum du gyes pa'i dbus ma kha shag gis bye ba /
g.yas spud nas 'bras bu yod pa /
g.yon kha ma bye ba /
de gsum gyis dus gsum gyi sangs rgyas mtshon pa /
rin po che'i rgyan dang dar sna tshogs kyi na bza' can /
zla ba'i dkyil 'khor la sku drang por bsten pa /
zhabs rdo rje skyil krung gis bzhugs pa /
de'i spyi bor oM dkar po /
mgrin par AH dmar po /
thugs kar hUM sngon po /
snying gar zla ba'i dkyil 'khor gyi steng du tAM yig dkar po de las 'od zer 'phros /
lho phyogs po Ta la nas rje btsun ma yid bzhin 'khor lo la sangs rgyas dang byang chub sems dpa'i tshogs kyis bskor ba spyan drangs /
dzaHhUM baM hoH gnyis su med par gyur /
slar yang thugs ka'i sa bon las 'od zer 'phros /
dbang gi lha rnams spyan drangs /
khyed rnams kyis bdag la mngon par dbang bskur du gsol /
zhes gsol ba btab pas /
de @# / /
rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye AHhUM /
zhes bdud rtsi'i chus dbang bskur /
lus gang /
dri ma dag /
chu'i lhag ma spyi gtsug tu gnas pa yongs su gyur pa las /
'od dpag med kyis dbu brgyan par gyur /
mchod pa gong ltar byin gyis brlabs /
oM Ar+ya tA re sa pA ri wA ra ar+g+haM pra tI ts+tsha hUM swAhA /
de bzhin du shap+ta'i bar gyis mchod /
'khor ba las sgrol tA re ma / /
zhes pa nas /
phyag 'tshal bstod / /
rab 'byams rgyal ba'i mkhyen brtse'i 'phrin las rnams / /
rab mdzes yid 'ong lha mo'i skur bstan nas / /
rab mang 'gro la tshe dang mchog stsol ma / /
rab dkar lha mo ut+pal bsnams la bstod / /
de nas /
rang nyid 'phags ma sgrol...dkar du gsal ba'i snying gar 'khor lo... dkar po rtsibs brgyad pa lte ba dang mu khyud rim pa gsum dang bcas pa lte bar zla ba'i steng du rang gi sems tAM yig dkar po'i mthar oM dang hA'i bar du chud pa'i spel tshig gis bskor ba /
rtsibs brgyad la tA re tut+tA re tu re swA zhes pa'i yig 'bru brgyad /
mu khyud nang ma la A li g.yon skor /
bar pa la kA li g.yas skor /
phyi ma la rten 'brel snying po g.yas skor du 'khod pa'i sa bon dang yig 'bru thams cad 'od zer bdud rtsi'i rang bzhin zil pa phrom me ba dang /
rang gi spyi bor rigs bdag rgyal ba tshe dpag med sku mdog dmar po zhal gcig phyag gnyis kyis gser gyi bum pa 'chi med tshe'i bdud rtsi'i rgyun gyis gang ba mnyam gzhag gi steng na 'dzin pa /
dar dang rin po che'i rgyan gyis brgyan pa /
zhabs rdo rje skyil krung gis bzhugs par gyur pa'i thugs kar hrIH yig dmar pos... mtshan pa /
de las 'od zer dmar po lcags kyu lta bu phyogs bcur 'phros /
rang gi tshe mi dang mi ma yin rnams kyis 'phrog pa dang /
brkus pa dang /
yar ba dang /
'thor ba thams cad dang /
'byung ba chen po lnga'i bcud /
sems can thams cad kyi tshe... dang bsod nams /
srid pa gsum gyi bkrag mdangs gzi brjid sogs 'jig rten khams kyi dpal 'byor phun sum tshogs pa thams cad dang /
bla ma rgyal ba sras bcas kyi sku gsung thugs kyi byin rlabs thams cad kha dog rnam pa sna tshogs pa'i bdud... rtsi 'od zer dang bcas pa'i rnam par bsdus te bkug /
phyag gi bum pa'i nang du thim /
thim pa las kyang bdud rtsi dkar chil gyis lud nas rang gi spyi bo'i tshangs bug nas zhugs te snying ga'i 'khor lo sngags phreng sa bon dang bcas pa la thim /
de las bdud... rtsi'i rgyun babs pas lus kyi nang thams cad zhing phyi thams cad bkrus pas /
thog med nas bsags pa'i sdig sgrib nad gdon tshe'i bar chad dang bcas pa thams cad byang zhing dag /
tshe dang bsod nams dam sdom nyams pa thams cad sor chud /
'chi med tshe'i dngos grub thob par gyur par bsams la /
oM tA re tu t+tA re tu re ma ma A yu pu N+ye dz+nyA na puSh+TiM ku ru swAhA /
zhes bzla'o / /
de nas /
rang nyid kyi phyi rol du gnam lcags las grub pa'i 'khor lo dkar po sbubs can zhwa theb kha sbyar ba lta bu steng 'og... phyogs mtshams kyi rtsibs bcu rtse mo rno zhing g.yas skor du mgyogs par 'khor bas gnod byed thams cad dum bur gtub cing /
'od zer gyi me lce 'bar zhing 'khrugs pas gdon bgegs thams cad bya sgro mer bsregs pa bzhin gzhob thul @# / /
thul tshig par bsam /
slar yang snying ga'i sngags 'khor las 'od zer dkar po'i tshogs dkar phrom gyis 'phros /
lus kyi nang thams cad gang /
nad gdon sdig sgrib dang tshe'i bar chad thams cad zhi bar byas /
'od zer ba spu'i sgo nas phyir 'phros /
lus kyi phyi nas 'od zer dkar po'i gur khyim gyis bskor bas zhi ba'i las thams cad grub par bsam /
yang 'od zer ser po'i tshogs 'phros /
lus gang tshe dang bsod nams thos bsam sgom gsum gyi shes rab la... sogs rgyas par byas /
phyir 'phros gur khyim dkar po'i mtha' nas 'od zer ser po'i gur khyim gyis bskor bas rgyas pa'i las grub par bsam /
yang 'od zer dmar po'i tshogs 'phros /
khams gsum dbang du bsdus pa'i mthu dang ldan par byas /
phyir 'phros ser po'i mtha' nas 'od zer dmar po'i gur khyim gyis bskor bas dbang gi las thams cad grub par bsam /
yang 'od zer mthing ga'i tshogs 'phros /
mngon spyod kyi las thams cad 'grub pa'i mthu dang ldan par byas /
phyir 'phros dmar po'i mtha' nas 'od zer mthing ga'i gur khyim gyis bskor bas drag po'i las thams cad grub par bsam /
yang 'od zer ljang gu'i tshogs 'phros /
las rab 'byams thams cad 'grub pa la dbang bar byas /
phyir 'phros... mthing ga'i mtha' nas 'od zer ljang gu'i gur khyim gyis bskor bas las rab 'byams thams cad grub par bsam /
yang 'od zer mchin kha'i tshogs 'phros /
las dang dngos grub thams cad kyi nus pa brtan par byas /
phyir 'phros ljang... gu'i mtha' nas 'od zer mchin kha'i gur khyim gyis bskor bas de thams cad brtan par byas par bsam /
'od kyi gur khang drug po thams cad kyang dbyibs sgo nga lta bu dum bu gcig tu gyur pa /
sra zhing mkhregs pa bskal pa'i rlung gis kyang gzhig... par mi nus pa /
bar mtshams thams cad ut+pal sngon po'i me tog kha phye ma thag pa gsar zhing mnyen lcug dang ldan pas bun long gis gtam par bsams la /
rang nyid rje btsun mar gsal ba nas bzung /
bsrung 'khor dang gur khyim drug gi bar la sems 'dzin cing /
sngags bzla ba dang rlung bzung ba sogs gang mos nam ngag ltar grub rjes /
yig brgya brjod cing lhag chad bskang /
mchod bstod bya /
dge ba 'di yis myur du bdag /
yid bzhin 'khor lo 'grub gyur nas / /
'gro ba gcig kyang ma lus pa / /
de yi sa la 'god par shog / /
ces dge rtsa bsngo'o / /
de nas thun mtshams su gtor ma 'bul ba ni /
mchod pa gong ltar brlab /
gtor ma a mr-i ta sa bsangs /
swa b+hA was sbyangs /
stong pa'i ngag las oM las rin po che'i snod yangs shing rgya che ba'i nang du oM 'od du zhu ba las byung ba'i gtor ma zag pa med pa'i ye shes kyi bdud rtsi'i rgya mtsho chen por gyur /
oM AHhUM /
lan gsum /
rang gi thugs ka'i tAM yig las 'od zer 'phros pas rje btsun ma la rgyal ba sras bcas kyis bskor ba spyan drangs /
ljangs 'od zer gyi sbu gus gtor ma'i bcud drangs te gsol bar gyur /
oM A r+ya tA re sa pA ri wA ra i daM ba liM ta kha kha khA hi khA hi /
zhes lan bdun gyis 'bul /
oM Ar+ya tA re sa pA ri wA ra ar+g+haM nas /
shap+ta pra tI ts+tsha hUM swAhI bar gyis mchod /
rab 'byams rgyal ba'i zhes sogs kyis bstod /
de nas /
bcom ldan 'das rje btsun sgrol mas bdag gam /
che ge mo'i /
tshe'i bar chad thams cad zhi bar byin gyis brlab tu gsol /
'chi @# / /
med tshe'i dngos grub stsal du gsol /
zhes pa lta bus 'dod don la gsol ba btab /
chos skyong gi gtor ma dang /
gzhi bdag gtor ma yod na mtshams 'dir bsngo /
yig brgya brjod /
ma rnyed yongs su ma shes dang / /
sogs kyis nongs pa bzod par gsol /
mdun gyi ye shes pa... rten yod na /
'dir ni gzugs dang lhan cig tu / /
sogs kyis brtan bzhugs dang /
rten med na /
badzra muH ye shes pa rang bzhin gyi gnas su gshegs /
dam tshig pa rang nyid la thim par gyur par bsams la /
de nas /
rang gi thugs ka'i sa bon las 'od zer 'phros pas snod bcud thams cad 'od du zhu nas 'od zer mchin kha'i gur khang la thim /
gur khyim drug dang bsrung 'khor rnams kyang phyi nas rim bzhin nang mar thim /
bsrung 'khor yang rang la thim /
rang thugs ka'i 'khor lo dang /
de sngags phreng /
de tAM yig /
de yang rim bzhin mi dmigs par gyur /
stong pa'i ngang las rang nyid rje btsun ma'i skur bzhengs pa'i spyi bor oM /
mgrin par AH thugs kar hUM gis mtshan par gyur /
dge ba 'di yis myur du bdag /
rje btsun sgrol ma 'grub gyur nas / /
'gro ba... gcig kyang ma lus pa / /
de yi sa la sa 'god par shog /
dus min 'chi ba'i mtshan ma mthong ba na / /
de yi mod la yid bzhin 'khor lo'i sku / /
gsal bar mthong nas 'chi bdag dpa' bcom ste / /
'chi med rig 'dzin myur du thob par shog /
de ltar rje btsun sgrol mar mchod bstod dang / /
bsgom bzlas bgyis pa'i dge ba'i rtsa ba yis / /
bar gcod gdon bgegs gnod pa'i dgra zhi nas / /
'chi med tshe yi dpal la spyod par shog khyod sku mthong thos dran pa tsam gyis kyang / /
dus min 'chi ba'i mtshan... ma kun bcom ste / /
tshe rabs kun tu 'phags ma sgrol ma yis / /
rjes bzung dam pa'i chos la spyod par shog /
zhi rgyas dbang drag grub pa brgyad la sogs / /
mchog dang thun mongs dngos grub ma lus pa / /
myur du 'grub sogs yid la smon pa yi / /
re ba ji bzhin lhun gyis 'grub gyur cig /
ces sogs bsngo smon shis brjod bya'o / /
'chi med bdud rtsi'i zil mngar can / /
sgrub thabs ut+pal dkar po 'di / /
gus pa'i snyim par sus 'dzin pa'i / /
skal bzang de la 'phags ma mnyes / /
zhes rje btsun sgrol dkar yid bzhin... 'khor lo'i sgrub thabs ngag 'don 'khyer bde 'di yang don gnyer can dga' shas kyi don du dga' ldan khri byang sprul ming pas bkod pa'o / / / /
dad ldan yon bdag lha mo tshe ring nas / /
rgyu sbyar par du bskrun pa'i dge ba'i mthus / /
sku gshegs dge bsnyen tshe dbang nor bu sogs / /
'gro kun 'phags mas rjes su 'dzin gyur cig /
rgyu sbyor nyid kyang tshe dpal bsod nams sogs / /
chos mthun legs tshogs dbyar gyi mtsho ltar 'phel / /
ring min 'gro ba ma lus sgrol ba la / /
zla med rje btsun ma ngang mtshungs gyur cig /
ces pa'i par byang 'di yang khri byang pas smon pa'o / / / /
