@## / /
na mo gu ru b+h+yaH 'dir bzang spyod kyid chi blu bya tshul ni /
gnas khang byi dor byas la rten gyi mdun du mchod pa sna lnga tshar brgya rtsa brgyad dam nyer gcig /
dkar gtor gnyis /
khrus chas /
maN+Dal /
'thor 'bru bcas bshams te /
ten dge slong bzhi tshogs yan chad kyis sdom gsum gyi bshags bsdams byin rlabs gso sbyong ltar la /
deng dge 'dun gyi 'chi ba blu ba'i 'phrin las lags la /
zhes sogs kyi tshig bsgyur dang bcas pa'am /
bsdu na spyi bshags lan gsum ma sdom dri lan dang bcas pa sngon du btang /
de nas skyabs yul dang rgyu gsal btab ste /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don bsgrub slad du / /
bdag gis byang chub sems bskyed do / /
zhes skyabs sems lan gsum /
rang nyid skad cig gis 'phags pa spyan ras gzigs dbang phyug tu gyur /
mchod gtor rnams /
a mr-i tas bsangs /
swa b+hA was sbyangs /
stong pa'i ngang las mchod gtor rnams phul du byung ba'i lha rdzas su gyur /
oM aH hUM /
lan gsum /
thams cad du na sa gzhi dag /
ces sogs kyis sa gzhi byin gyis brlabs par gdan khri gsal btab ste /
ma lus sems can kun gyi mgon gyur cing /
zhes sogs tshigs bcad gsum gyis tshogs zhing spyan drangs nas /
khrus gsol rgyas bsdus skabs sbyar bzhugs gsol dang bcas pa bya /
ji snyed su dag /
ces sogs kyis yan lag bdun pa dang maN+Dal la /
sangs rgyas chos tshogs ma lan gsum gyis skyabs sems bya /
de nas ngal dag gsal gsum dang ldan pas bzang spyod lan re bton rjes /
bla ma dang dkon mchog rin po che rnam pa gsum gyi bden pas /
che ge mo zhes bgyi pa'i dus ma yin pa'i 'chi rkyen thams cad bzlog nas /
mchog dang mthun mong gi dngos grub stsal du gsol /
zhes me tog 'thor zhing gsol ba lan gsum gdab /
de ltar bzang spyod gsol 'debs dang bcas pa brgya rtsa brgyad dam nyer gcig bton nas /
gtor ma dang po dkon mchog sbyil /
oM gu ru bud+d+ha bo d+hi satwa d+harma pA la sa pa ri wA ra i daM ba li taM kha kha kha hi kha hi /
lan gsum gyis phul /
oM gu ru bud+d+ha bo d+hi satwa d+harma pA la sa pa ri wA ra ar+g+haM /
nas| shap+ta pra tI ts+tsha hUM swA hA'i bar gyis mchod /
bdud rtsi'i rgya mtsho'i gtor ma 'di / /
bla ma dkon mchog gsum la 'bul / /
bzhes nas bdag dang 'gro kun la / /
mchog dang mthun mong dngos grub stsol / /
ces brjod gtor ma gnyis pa 'byung po thams cad la /
a kA ro lan gsum gyis bsngos /
de bzhin gshegs pa bzhi'i mtshan brjod /
bdud rtsi'i rgya mtsho'i gtor ma 'di / /
gdon bgegs 'byung po'i tshogs la 'bul / /
bzhes nas gnod 'tsho'i sems bor la / /
mar gyur byams pas skyang par mdzod / /
ces dang /
bdag gi bsam pa'i zhes sogs kyis bden stobs brjod /
sher snying bton la mi dmigs pa'i rgyas gdag 'di ltar bgyis pa'i bsod rnams dang /
zhes sogs kyis bsngo smon dang /
che ba'i che mchog ston pa bla na med / /
ces sogs kyis shis brjod bya'o /
zhes bzang spyod kyi 'chi blu mdor bsdus 'di yang mchims nam mkha' grags /
rje ngag dbang byams pa /
paN chen dpal ldan ye shes thU bkwan d+harma badzra rnams kyi gsung la brtags nas dge slong d+harma b+ha dras phan 'dod kyis bris pa'o /
shu b+ha ma stu / / / /

