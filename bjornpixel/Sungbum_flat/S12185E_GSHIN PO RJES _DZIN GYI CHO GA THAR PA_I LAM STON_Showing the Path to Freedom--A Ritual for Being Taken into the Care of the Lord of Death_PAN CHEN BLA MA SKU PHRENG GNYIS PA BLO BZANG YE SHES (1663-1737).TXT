@# / /
gshin po rjes 'dzin gyi cho ga thar pa'i lam ston zhes bya ba bzhugs / /
@## / /
na mo gu ru b+dz+ra b+hai ra wA ya /
gdug pa ma lus phye mar 'thag mdzad bcom ldan 'jam dpal gshin rje'i gshed / /
gang zhig dran bas nyon mongs dug lnga'i g.yul ngo ma lus mthar mdzad cing / /
tshul bzhin bsten na sku gsum ye shes lnga yi go 'phang bla med pa / /
legs par stsol mkhas bla ma mchog dang dkyil 'khor lha yi tshogs la 'dud / /
mi bzad mtshun lha'i mche bar nyer chud cing /
las ngan lcags kyus ngan 'gror 'dren srid pa'i / /
nyam thag yid can thar par bkri ba'i thabs / /
kun+da ltar dkar lhag pa'i bsam pas bri /
de la 'dir dpal rdo rje 'jigs byed chen po'i dkyil 'khor du dbang bskur ba legs par thob cing /
bsnyen sogs kyis rgyud yongs su dag par byas pa'i rnal 'byor pas /
gshin po rjes su bzung ba'i tshul la gnyis /
gang zag phal pa la bya ba'i tshul dang /
gang zag @# / /
khyad bar can la bya ba'i tshul lo / /
dang po ni /
kye rdor rtsa rgyud las /
sku gsung byin brlabs rigs lnga gdags / /
rang gi lha'am gzhan gyi'ang rung / /
snying po snying khar gdags par bya / /
khrus kyis dag byas bdud rtsis byug /
ces gsungs pa ltar /
ro de'i spyi bor oM /
mgrin par AHsnying khar hUM /
lte bar swA /
gsang bar hA dgod /
gzhan yang 'jig rten pha rol tu song ba de nyid kyi yi dam rgyus yod na de'i snying po snying khar gdags /
med na dpal rdo rje 'jigs byed chen po'i rtsi sngags sbyi bo /
snying po mgrin pa /
nye snying snying kha /
gzhan yang skye mched kyi lha'i sngags rnams mngon rtogs nas 'byung ba ltar shog bu la bris nas gdags /
de nas dri bzang dang bdud rtsi lngas byug cing khrus bya /
de nas nag po bas mdzad pa'i gshin rje'i gshed kyi ro bsreg gi cho ga las /
de nas tshogs bsag nas bzungs te / /
mngon bar rtogs pa rdzogs pa dang / /
bzang po'i khri la bzhag nas kyang / /
rgyan gyis legs par spras pa la / /
ga pur la sogs khar blug nas / /
bdud rtsir byin gyis brlabs byas te / /
snying khar gzungs thag btags nas kyang / /
rtsa ba'i sngags la de nyid gsum / /
spel ba'i bzlas b+kh+ri tsam bya /
zhes gsungs pa ltar sbyor ba tshogs bsag nas bzung mngon bar rtogs pa rdogs par bsgom dgos la /
de yang de la dbang bskur byed na /
tshogs bsag cid nam rgyal dang las bum gnyis sgrub pa dang /
bdag mdun 'jug pa gcig tu sgrub cing dbang len pa sogs cho ga'i gzhung ltar bya /
da'ang mi bskur na'ang khrus kyi bum pa nges par dgos so / /
de nas ro de khri'i steng du bzhag ste /
rgyan gyis legs par brgyan /
rab byung yin na chos gos /
min na gos dkar po gtsang ma g.yogs /
ro yi khar ga pur la sogs pa blug /
ro'i snying khar gzungs thag btags pa nas rang gis bzung ste /
rang gi lha'i sngags la oM AHhUM gsum dang /
tshe las 'das pa ming 'di zhes bya ba'i sdig sgrib thams cad shAn+tiM ku ru ye swA hA /
zhes pa'i spel tshig btags pa'i bzlas pa khri tsam bya /
'di dag ni rol bya ba'i cho ga yin gyi /
ming byang dang dri rten sogs la byed mi dgos so / /
da ni ro dang dri rten ming byang sogs la thun mong du bya ba'i tshig bstan par bya ste /
dkyil 'khor gyi lho sgo'i char stegs bu khru gang gru bzhi'i steng du ba'i sna lnga byugs /
pad dkar 'dab brgyad kyi lte bar 'khor lo dkar po rtsibs brgyad bris pa'i steng du /
khrus byas pa'i ro'am /
dri rten ming byang dang bcas pa bzhag ste /
las bum gyi chu dang /
las sngags kyis bsangs /
oM shU na+ya tA zhes sogs kyis sbyangs la /
rten snang ba mi dmigs pa stong pa nyid du gyur /
stong pa'i ngang las /
tshe las 'das pa'i ming yig dang po thig @# / /
les brgyan pa'am /
Ni yongs su gyur pa las /
tshe las 'das pa tha mal pa'i cha byad can phung po dang khams dang skye mched thams cad gsal zhing yongs su rdzogs pa gson po'i rnam pa ji lta ba /
thal mo sbyar zhing me tog 'dzin par gyur /
kha cig 'dir rnam shes dgug pa'i cho ga byed pa mi 'dod kyang /
dpal gsang ba 'dus pa'i dus tha ma'i cho ga gshin po bde bar gshegs pa'i gnas la 'god pa las /
ji skad du /
snying kha'i sa bon las ni grub pa bzang / /
'khor los mtshan pa'i lcags kyu spro bar bya / /
de yis gshin po 'jig rten pha rol song / /
sems ni mdog dmar gsal ba dgug bya ste / /
chos kyi sgo mo'i gzungs sam yang na ni / /
rlung med mar me mi g.yo lta bu'o / /
'ongs nas de yi shes pa snying khar ni / /
ro yi sbyi bo nas ni gzhug par bya / /
de ni shes pa dang ni yang dag ldan / /
de rjes langs nas 'dug pa blta bar bya /
zhes gsungs pa dang /
de nyid bsdus rgyud las /
gsang ba'i lcags kyu gdab bya ste / /
mtha' ma mnyam du brkyangs byas la / /
shi ba'i mgo bor bzhag na ni / /
srog ni slar yang thob par 'gyur /
zhes gsungs ba ltar /
rdo rje bsdams pa nang du bcings la /
mdzub mo gnyis brkyang bcud zad bkug pa lcags kyu ltar byas /
mtha'u chung gnyis khab ltar brkyangs pa /
de yi mgo bor bzhag nas /
oM yamA n+ta ka hUM dzaH sangs rgyas kyi bden pa dang /
chos kyi bden pa dang /
dge 'dun gyi bden pa dang /
de bzhin gshegs pa dang /
rdo rje dang /
rin po che dang /
padma dang /
las kyi rigs su zhugs pa thams cad dang /
snying po dang /
phyag rgya dang /
gsang sngags dang /
rig sngags kyi lha'i khyad par dang /
dpal rdo rje 'jigs byed chen po'i dkyil 'khor gyi lha tshogs rnams kyi bden pa dang mkhyad par du du shi ba'i rnam par shes pa 'gugs pa'i snying po dang phyag rgya'i bden pa dang /
bden pa'i byin rlabs kyis tshe las 'das pa che ge mo'i rnam par shes pa srid pa bar do /
khams gsum 'gro ba rigs drug skye gnas bzhis bsdus pa'i 'jig rten gang na gnas kyang /
skad cig thang cig /
yung tsam la 'dir mtshis bar gyur cig /
rang gi snying kha'i sa bon gyi 'od zer lcags kyu lta bu 'phros pas /
tshe 'das kyi rnam shes kha dog dmar zhing gsal ba a thung gi gzugs can bkug pa spyi gtsug nas zhugs te /
snying khar thim bar gyur /
dzaHhUM baM hoHzhes bsang gug gzhug bya /
oM sho d+ha ne sho d+ha ne /
sarba pA paM A na ya hUM /
zhes pas /
tshe las 'das pa'i sdig sgrib thams cad bkug par gyur par bsam /
de nas rdo rje khu tshur gnyis kyi nang du mdzub mo lcags sgrog ltar bcings pa legs par gyen du 'phang ba ltung ba slong ba'i phyag rgya bcas la /
oM sarba a pA ya A kar+Sha Na bi sho d+ha na badzra sa ma ya hUM phaT /
ces pas ngan 'gro thams cad dkyil 'khor gyi phyi rol tu bkug bar gyur bar bsams la /
de rnams kyis bcom ldan 'das bdag cag sdug bsngal gyis gzir ba 'di las bskyab tu gsol /
bdag cag sangs rgyas dang chos dang dge 'dun dang khyod la yang skyabs su mchi'o / /
zhes skyabs su song bar gyur par bsam /
sbyong rgyud las /
rdo rje bsngams ba las gung mo gnyis bsgrings /
mthe bong gnyis dang mthe'u chung gnyis bsrangs te /
mnye zhing dral ba sdig pa @# / /
'joms pa'i phyag rgya dang /
oM badzra pA Ni pi spo Ta ya sarba a pA ya ban+d+ha nA ni pra mo k+Sha ya sarba a pA ya ga te b+h+yaHsarbas twa na sarba ta thA ga ta badzra sa ma ya tra Ta /
ces lan gsum dang /
oM sarba bid tra Ta Di Ta hUM /
zhes pas ngan song gsum gyi sdig pa thams cad bcom zhing de rnams kyis phyag rgya de mthong bas sdig pa thams cad dag ste /
ngan song nas shi 'phos pa gtso bo'i zhabs drung du skyes /
rten rnams ba tshwa can gyi rgya mtshor dor bar bsam mo / /
oM sarba bid marba a pA ya bi sho d+ha ne hUM phaT swAhA /
badzra ban+d+ha tra Ta /
ces brjod cing snying khar rdo rje bsngams bsgra dang bcas pa lan gsum dral bas /
tshe las 'das pa'i sdig sgrib bag chags dang bcas pa sbyangs bar gyur par bsam mo / /
de'i spyi bor oM /
mgrin par AH snying khar hUM /
zhes pas gnas gsum byin gyis brlab bo / /
de nas rdo rje khu tshur gnyis bcings nas /
mthe bong dang /
gung mo dang /
mthe'u chung rnams gyen du bsgrengs te /
kha sbyar nas /
mdzub mo dang ming med skyil krung du byas pa /
rdo rje'i phyag rgya bcas la /
oM badzra a d+hi tiShTHa dz+nyA na sa ma ye hUM /
zhes brjod cing gnas nyer gnyis su gtug par bya ste /
snying kha lkog ma kha phyogs su / /
dpral ba mdzod spu rna ba gnyis / /
mgo bo gtsug phud dpung pa gnyis / /
sna dang rked pa pus mo bol / /
long bu sna yi rtse mo dang / /
mig gnyis dang ni gsang ba yi /
zhes pa'i gnas nyer gnyis su gtug cing byin gyis brlab bo / /
de nas bgegs sbyang bar bya ste /
de la kha cig rnams na re /
che las 'das pa'i bar do de bgegs rnams kyis bzungs nas yod cing /
de ma phral na tshe las 'das ba'i cha byad du de'i 'khor du skyes nas gzhan la gnod pa yin no zhes zer ba ni mi 'thad de /
bar do skye ba phyi ma gang du skye 'gyur de'i gzugs su yod kyi /
skye ba snga ma'i gzugs su med pa'i phyir dang /
ci ste /
yi dwags su skye yang yi dwags kyi gzugs su yod kyi /
skye ba snga ma'i gzugs su med pa'i phyir ro / /
'on kyang de ltar snang ba ni gdon bgegs 'ga' zhig /
tshe las 'das pa'i cha byang bzung ste /
de'i sngon gyi rgyu mtshan shes par byas nas /
nye 'brel rnams kyi rmi lam du 'byung ba dang /
gzhan la bab nas smra pa 'byung ba sogs tshe 'phos pa ji ltar lung bstan pa'i mdo las bshad bas /
de nyid grub na drag po'i sbyin sreg byas la tshar bcad pa dang /
ma grub na gtor mas sbyang bar bya ste /
gtor ma gsum dang /
ting lo chang bu dang bcas pa bshams la las sngags kyis bsangs /
sra b+hA was sbyangs /
oM a kA ro mu khaM /
sarba d+ha rmA NAM A dya nu t+p+n+na tw't /
oM AHhUM gsum gyis byin gyis brlabs la /
gtor ma dang bo rtan la bskor la /
oM rba bi gshaM na maHsarba ta thA ga te b+h+yo bi shwa mu khe b+h+yaHsarba ta t+khaM u b+ha te /
s+phar Na i maM ga ga na khaM /
gr-i h+Na daM ba liM ta ye swA hA /
zhes pa zhi bas sbyang ba dang /
ting lo mar me chang bu gsum sbrags nas rten la phyir bskor ba lan gsum dang /
oM suM b+ha ni su b+ha hUM /
gr-i h+Na gr-i h+Na hUM /
gr-i h+NA pa ya gr-i h+Na pa ya hUM /
A na ya ha /
b+ha ga wA na badzra hUM phaT /
gsum /
tshe las bdas pa che ge mo zhes bya ba gson pa'i dus na tshe srog la bar du gcod cing /
gshin gyi dus na sdig pa spyong ba dang dbang bskur ba dang gang du skyes shing gnas pa'i lus srog dang mthor si dang tha raM pa dang thams cad mkhyen pa thob ba la @# / /
bar du gcod pa'i gdon bgegs kyi tshogs thams cad dang /
tshe 'das kyi cha byad re zungs nas /
tshe las 'das pa'i nye 'brel rnams dang 'jig rten pa rnams bslu zhing gnod par byed pa'i gnod sbyin dang /
sha za dang 'byung po la sogs pa thams cad gtor ma 'dis tshims par gyis la /
sems can la ma gnod ma 'tshe bar /
sngon khas blangs pa'i dam tshig dang sdom pa la gnas par gyis la /
rang rang so so'i gnas su songs shig /
ces brjod pa ni zhi drag phyed mas sbyang ba'o / /
drag pos sbyang ba la /
rang yi dam gyi nga rgyal la gnas pas /
rdo rje bsdu ba'i phyag rgya bcas te /
oM badzra ma hA kro d+ha rA dzA sa ba ri wA ra badzra sa mdzaHhUM /
ye shes bskal pa me ltar 'bar ba'i 'od / /
ma rig 'dod pa'i mun khams thams cad bsreg /
zhe sdang gshin rje'i 'jigs pa thams cad 'joms / /
dpa' bo chen po dpa' mtshan stag lpags can / /
log 'dren srin po'i mtha' gnon dgra 'dul ba / /
rig pa'i rgyal po khro bo bzhugs so 'tshal / /
log 'dren 'dul ba'i slad du spyan 'dren na / /
'gro ba'i don du mchod kyis gshegs su gsol /
zhes khro bo dpag med spyan drangs pas byon par bsams la /
oM badzra ma tA kro d+ha rA jA sa pa ri wA ra e hye hi /
pra wa ra sad kA raM ar+g+haM pra tI ts+tsha swA hA /
ka ma la ye stwaM /
zhes gdan dbul /
'bru gsum gyis byin gyis brlabs pa'i mchod pa /
oM badzra ma hA kro d+ha rA dzA sa pa ri wA ra phro wa ra sad kA raM ar+g+haM nas /
sha p+ta pra tI ts+tsha AHhUM gi bar gyis mchod la /
bstod pa ni /
hUM /
chos nyid stong pa gnyis med dang nyid las / /
'jig rten spyod pa'i tshul yang mi spong zhing /
thabs lam khas pas 'jigs byed skur ston pa / /
khro chen 'bar ba'i tshogs la phyag 'tshal lo / /
ye shes zhi ba'i ngang las ma g.yos kyang / /
sku yi cha lugs za byed rdam stabs can / /
gsung gi nga ro 'brug stong ldir ba'i sgras / /
ma lus dbang du sdud la phyag 'tshal lo / /
lhag pa'i ye shes rol pa ston mdzad cing /
bsdigs pa'i mtshon cha sna tshogs phyag na bsnams / /
nyon mongs dug chen rtsad nas 'joms mdzad pa / /
sbrul gdug rgyan gyis brgyan la phyag 'tshal lo / /
bskal pa'i me ltar 'bar ba'i klod dkyil na / /
dpa' bo'i stang stabs brkyang bskums tshul du bzhugs / /
nyi zla 'bar ba'i spyan gyi sdang mig gis / /
bgegs dpung sreg par mdzad la phyag 'tshal lo / /
gtum chen dus mtha'i me ltar gzi brjid 'bar / /
glog stong 'gyu 'dra'i khro gnyer mche ba gcigs / /
rngam pa'i nga ro 'brug sgra stong bzhin sgrogs / /
khro rgyal bgegs tshogs 'dul la phyag 'tshal bstod / /
hUM /
'jigs pa'i hUM sgra nges sgrogs shing / /
bgegs rnams ma lus 'joms mdzad pa / /
dngos grub ma lus stsol ba'i lha / /
bgegs kyi dgra la phyag 'tshal bstod /
ces bas bstod /
hUM /
dkyil 'khor chen po'i sa gzhi la gnas pa'i / /
lha la sogs pa'i bgegs chogs kun nyon cig /
nga ni gnas 'dir sdig sbyong chog byed / /
khyed rnams 'di nas gzhan du 'gro bar gyis / /
gal te nga yi bka' las 'da' byed na / /
ye shes can gyi rdo rje 'bar ba yis / /
mgo bo tshal pa brgyar ni 'gas 'gyur zhing / /
bgegs rnams brlag par 'gyur ba gdon mi za /
zhes bgegs la bka' bsgo /
na mo sangs rgyas kyi bka' @# / /
bden pa zhes pa nas /
dpal rdo rje 'jigs byed chen po'i dkyil 'khor gyi lha tshogs rnams kyi bden bar bzhes ba'i bar sngar ltar brjod la /
bden pa'i byin rlabs kyis /
tshe las 'das pa che ge mo zhes bya ba la /
gson pa'i dus na tshe gnas pa la bar du gcod cing /
tshe 'phos nas gang du gnas pa'i lus srog dang mthor si dang thar pa thob pa la bar du gcod pa'i bgegs kyi tshogs thams cad dang /
tshe las 'das pa'i cha byad bzungs nas /
tshe las 'das pa'i nye 'brel rnams dang /
'jig rten pa rnams bslu zhing gnod par byed pa'i gnod sbyin dang sha za dang 'byung bo la sogs pa dang /
dri za 'chi kha ma'i sems la nye bar 'jug pa zhes bya ba'i rigs dang /
dri za khyab byed ces bya ba'i rigs dang /
dri za pi tsa na zhes bya ba'i rigs dang /
gnod sbyin smra 'dod kyi rigs dang /
gnod sbyin wa ra hin+ta kun du rtogs 'dod ces bya ba'i rigs su gtogs pa thams cad mchod sbyin gyi gtor ma rgya chen po 'dis tshims par gyis la /
sems can la gnod pa dang /
'tshe ba'i bsam pa ngan pa thams cad spongs la /
phan pa dang byang chub kyi sems dang ldan pas rdo rje 'chang gi bka' bzhin dam tshig dang sngom pa la gnas par gyis la rang rang so so'i gnas su songs shig /
gal te de ltar mi byed na /
ye shes kyi rdo rje me rab tu 'bar ba rnams kyis bsreg cing rnam par 'joms bar gdon mi za'o / /
zhes brjod cing /
rten nam /
ro la gu gul gyis bdug /
yungs kar gyis brab /
rol mo'i sgra drag tu bya /
gtor ma rten la bskor la phyir dor /
hrI Sh+TiHdang sum+b+ha ni sogs drag sngags brjod /
de dag ni drag pos spyang pa'o / /
de nas sdig pa sbyang pa la /
rdo rje mkha' 'gro'i rgyud las /
bsgrub bya'i rkang pa dag la ni / /
gzhu yi rnam 'dra'i dkyil 'khor te / /
lte bar ye shes yang dga' bar / /
de yi snying khar sbar ba yis / /
'od zer 'bar ba kun tu 'khrigs / /
paM gyur sdig pa mi bzad pa / /
sna yi sgo nas phyung nas ni / /
de nas khro bo'i gzugs bsgoms nas / /
kun tu zos par bsgom par bya /
zhes gsungs pa ltar /
tshe 'das kyi rkang pa gnyis kyi 'og tu rlung gi dkyil 'khor gzhu'i dbyings can /
lte bar gtum mo'i me 'bar ba /
snying khar sdig pa'i sa bon paM nag po la lus ngag yid gsum gyi sdig sgrib thams cad 'dus bar gyur bar bsam /
rkang pa'i 'og gi rlung g.yos pas /
lte ba'i gtum mo'i ye shes kyi me 'bar ba'i 'od zer gyis /
snying kha'i paM ded nas sna sgo nas 'thon /
sdig pa r+wa can gyi rnam par gyur nas /
til gyi phung po la thim par gyur par bsams la /
me las sngags kyis bsangs /
swa b+ha was sbyangs /
stong pa'i dang las hUM las zhi ba'i thab khung dkar po rgyar khru gang pa /
zabs su khru phyed pa zlum po /
mchu kha khyer dang bcas pa mtshan nyid thams cad yongs su rdzogs pa /
de'i nang du raM las ye shes kyi me 'bar ba'i dbus su baM las padma /
ri las nyi ma'i dkyil 'khor gyi steng du /
hUM dang rdo rje las khro bo rdo rje mkha' 'gro sku mdog sngon po zhal gcig phyag gnyis rdo rje dang dril bu thugs kar bsnol nge 'dzin pa /
zhal rab tu gdangs shing /
zhabs g.yon brkyang gi stabs kyis bzhugs pa'i sbyi bor oM /
mgrin bar AHthugs kar hUM /
de las 'od zer 'phros /
bsgoms pa dang 'dra ba'i ye shes pa dbar lha dang @# / /
bcas pa sbyan drangs /
dzaHhUM baM hoHgnyis su med par gyur /
dbang gi lha rnams kyis /
oM badzri b+ha wa a b+hi Shi ny+tsa hUM /
zhes gsung zhing /
dbang bskur bas sku gang dri ma dag /
chu lhag ma yar lud pa spyi bor 'khyil ba las mi bskyod pas dbu brgyan par gyur /
de nas tshe las 'das pa'i sdig sgrib thams cad /
rdo rje mkha' 'gro'i zhal du phul bar bsams la /
mtheb srin gnyis kyis til bzung ba g.yas g.yon du bskor nas /
sngags brjod pa dang mnyam du g.yas kyis me nang gi khro bo'i zhal dang /
g.yon gyis chur dor /
oM badzra DA ki kha kha khA hi khA hi sarba pA paM da ha na b+ha smiM ku ru swA hA /
cho las 'das pa che ge mo'i sdig sgrib thams cad shAn+tiM ku ru swA hA / /
oM badzra DA ki sa pa ri wA ra ar+g+haM nas /
shap+ta'i bar gyis mchod /
nang mchod kyang dbul /
mi bskyod rdo rje ye shes che / /
rdo rje dbyings ni mkhas ba che / /
rdo rje gsum mchog dkyil 'khor gsum / /
rdo rje mkha' 'gror phyag 'tshal lo / /
de nas /
oM badzra muH ye shes pa rang bzhin gyi gnas su gshegs /
dam tshig pa me 'bar ba'i rnam par gyur par bsam mo / /
de ni rdzas kyi sbyin sreg gis sdig pa sbyang ba'o / /
de nas phyir bzlog gi sdig sbyong bya ste /
gtsug dgu'i gzhung las /
de nas phyir bzlog bya ba ni / /
yungs kar gyis ni bya ba yin / /
yungs kar me tog dang ldan pas / /
sngags rnams zlos shing brdeg par bya / /
rus pa'am gos sam ming la ni /
zhes gsungs pas /
shi ba'i ro'am /
gos sam /
rus pa la brdeg par gsungs pa'i sngags /
du rga ti dang /
las kyi sgrib pa 'joms pa'i gzungs las /
ji skad du /
sa'am /
til lam /
yungs kar ram /
chu gang yang rung bal bzlas brjod byas te /
rus pa'am shi ba'i lus la gtor ram khrus byas nas /
de'i 'og tu bsreg sa'am /
mchad pa'i nang du bcug ste bzhag la /
rig sngags kyang bris te mgo la btags na /
des ngan song du skyes pa yang zhag bdun gyis gdon mi za bar thar te /
bde 'gro mtho ris kyi 'jig rten du skye bar 'gyur ro / /
zhes bshad pas / /
kaM ka ni'i gzungs dang /
rnam rgyal gyi gzungs las kyang /
sems can sdig byed pa gang dag shi ba'i dus byas pa de dag gi don du /
gzungs 'di yungs kar dag la lan nyi shu rtsa gcig yongs su brjod de /
de dag rus gong rnams kyi steng du gtor na /
de dag sems can dmyal ba'am dud 'gro'i skye gnas sam /
gshin rje'i 'jig rten nam /
yi dwags sam /
de las gzhan ngan 'gro rnams su skyes par gyur kyang rung ste /
de dag gzungs 'di'i mthus /
ngan 'gro de dag las thar bar 'gyur ro / /
de dag las thar nas kyang lhar skye bar 'gyur ro zhes gsungs pas /
gtsug tor rnam rgyal dang /
oM na ma stai yad+d+he sarba ta thA ga ta hrid ya gar+b+he dzwa la dzwa la /
d+harmA d+hA tu gar+b+he /
saM gar yuHsaM shod+ha ya sarba pA baM sarba ta thA gta sa mn+toSh+NI Sha bi ma le bi shud+d+he hUM hUM hUM hUM aM baM saM dzi swA hA /
bye ma la lan nyi shu rtsa gcig bzlas brjod byas te /
dur khrod du gtor na gang gi rus pa la phog pa de dag sems can dmyal ba gang du skyis pa de dag de nas yongs su thar te /
mtho ris su skye bar 'gyur ro / /
gang dag mtho ris su skyes pa de dag gi lus la me tog gi char 'bab par 'gyur ro / /
zhes gsungs pas /
gtsug tor dri med kyi gzungs dang /
don zhags kyi cho ga las /
oM padma @# / /
uSh+Ni Sha bi ma le hUM phaT /
sems can gang la la sems can dmyal bar gzhol ba shi ba dang /
dge slong gang la la bslab pa'i sngom pa dang /
tshul khrims kyi sdom pa ral ba dang /
mkhan po dang slob dpon la gus pa ma byas pa shi ba de'i don du bye ma gtsang ma blangs la lan bdun bzlas brjod byas nas /
dur khrod dam /
ro bsreg sa'am /
mchad pa der bye ma gtor bar bya'o / /
gang dang gang na sems can gang dag gi rus pa yod par bye ma gtor ma thag tu de dang der bye ma bab pa'i sems can dmyal ba'am /
yi dwags sam /
sha zar skyes pa'am /
gnod sbyin nam srin po'i skye gnas su skyes na /
de de'i mod la tshe brjes nas thams cad mtho ris su gzhol bar 'gyur zhing nam yang dmyal bar gzhol bar mi 'gyur ro / /
zhes bshad pas /
dngos su ro sogs la gdab par gsungs pa'i sngags de dag dang /
'og nas 'chad pa'i brdeg pa'i sngags dang /
gzhan yang dkyil 'khor gyi lha'i sngags dang /
yig brgya sogs bzlas pa'i yungs kar dang bye ma la sogs pas bra ba cing /
oM sarba bA baM da ha na badzra hUM phaT /
oM sarba pA paM bi sho d+ha na badzra hUM phaT /
oM sarba karma A bar NA ni b+ha smiM ku ru hUM phaT /
oM b+h+ruM bi nA sha ya A ba ra NA ni badzra hUM phaT /
oM druM bi sho d+ha ya A bar NA ni hUM phaT /
oM dzwa la dzwal /
d+ha ka d+ha ka /
ha na han /
A ba ra NA ni hUM phaT /
oM sruM sa ra sa ra pra sa ra pra sa ra A ba ra NA ni hUM phaT /
oM huM ha ra ha ra sarba A ba ra NA ni hUM phaT /
oM hUM phaT sarba A ba ra NA ni spaT ya hUM phaT /
oM bri ta bri ta sarba A ba ra NA ni hUM phaT /
oM ts+tshi n+da ts+tshi n+da sarba A ba ra NA ni hUM phaT /
oM da ha da ha sarba na ra ka ga ti he tuM hUM phaT /
oM pa tsa pa tsa sarba pre ta ka ga ti he hUM hUM phaT /
oM ma tha ma tha sarba ta r+ya ka ga ti he tuM hUM phaT /
tshe las 'das pa che ge mo zhes bgyi ba sdig sgrib thams cad dang ngan song gsum gyi sdug bsngal thams cad las grol te myur du bcom ldan 'das 'jam pa'i rdo rje'i go 'phar thob par gyur cig ces brjod cing brab bo / /
de nas khrus kyis sbyang ba ni /
thog mar dkyil 'khor ras bris la sogs par me long bstan la khrus gsol ba ni /
'di ni khrus mchog dpal dang ldan /
zhes sogs sh+lau ka'i mthar oM sarba ta thA ga ta a b+hi She ka ta sa ma ya shi ye hUM /
ji ltar bltams pa tsam gyis zhes sogs /
oM sarba thA gta zhes sogs /
rgyal ba'i sku la nyon mongs mi mnga' yang / /
tshe 'das lus kyi sgrib pa sbyang slad du / /
rgyal ba'i sku la khrus chab 'di gsol bas / /
tshe 'das lus kyi sgrib pad gyur cig /
de bzhin du gsung thugs la yang 'don pa spo /
de bzhin gshegs pa rnams dang de sras la /
zhes sogs sngags dang bcas te khrus gsol ba'i chu bum par blug /
de dag sku la zhes sogs /
oM hUM zhes sogs /
stong gsum kun tu zhes sogs /
oM badzra ga n+d+he AHhUM /
srab 'jam yang bzhes sogs /
tshe 'das rdo rje'i sku thob shog /
oM badzra wa sa se AHhuM /
de nas gtsug dgu'i gzhung las /
de rjes chu yis bkru bar bya / /
sdig pa bkru ba'i sngags kyis ni / /
srid gsum dri ma bkru bar bya /
zhes gsungs pa ltar bkru bar bya ste /
mar me mdzad kyi gzhung las 'byung bltar /
'di ni sbyin pa'i rang bzhin chu /
@# / /
ser sna'i dri ma sbyod mdzad cing / /
gtong ba dri yis legs bsgos chu / /
khrus legs mdzad kyis khrus bya'o / /
oM na mo b+ha ga wa te sarba du rga ti pa ri sho d+ha na /
rA dzA ya /
ta thA ga tA ya /
ar+ha te /
sa myak+sa budb+hA ya /
tadya thA /
oM sho d+ha ne sho d+ha ne sarba pA baM bi shod+ha na shud+d+ha bi shud+d+he /
sarba karma A bar Na bi sho d+ha ne swAhA /
zhes pa dang /
gtso sngags kyi ring slob dpon gyis lag ba g.yon pas bum pa bzung g.yas pas ku shas phung po dang gos la chab 'thor /
ming byangs cung zang 'ther zhing dril bu dkrol /
po'i sngags la tshe las 'das /
pa che ge mo'i sdig sgrib thams cad shAm+ti ku ru na maH zhes pa'i spel tshig dang bcas pa dang /
'jig rten 'di nas pha rol tu song zhing tshe las 'das pa che ge mo zhes bya bas tshe 'khor ba thog ma med pa nas bsags pa'i sdig sgrib thams cad dang /
khyad par du nyon mongs pa ser sna'i dri ma thams cad byang zhing dag nas /
sbyin pa'i pha rol tu phyin pa yongs su rdzogs te /
myur du mngon par rdzogs par 'tshang rgya bar gyur cig ces dang /
de bzhin du sbyin pa'i gnas su tshul khrims /
bzod pa /
brtson 'grus /
bsam gtan /
shes rab rnams bcug /
ser sna'i gnas su /
khrims 'chal /
khong khro /
le lo /
rnam g.yeng /
sher 'chal zhes pa rnams rim bzhin bcug la /
mngon par rdzogs par 'tshang rgya bar gyur cig /
ces pa'i bar 'don pa bsgyur la brjod /
de nas rin chen 'bar ba las /
chu bo drug gi khrus byas pas /
bag chags rnam drug sbyangs nas ni / /
gang la nyes pa mi mnga' zhing / /
khrus legs mdzad la phyag 'tshal 'dud / /
dri chu drug gi khrus byas pas / /
dri ma rnam drug sbyong mdzad pa / /
rgya chen yon tan drug ldan pa / /
khrus legs mdzad la nyes mi mnga' / /
dri ma rnam drug dag pa yis / /
yon tan thams cad dang ldan pa / /
sangs rgyas thams cad mchod don du / /
dad pas bdag gis khrus bgyi'o / /
zhes par sngar ltar sngags spel chig dang bcas pa brjod la /
'jig rten 'di nas zhes sogs sngar ltar brjod de / /
khyad par du pha rol tu phyin pa drug gi mi mthun phyogs thams cad byang zhing dag nas /
pha rol tu phyin pa drug yongs su rdzogs te /
myur du mngon par rdzogs par 'tshang rgya bar gyur cig /
de nas gtsug dgu'i brtag pa phyogs gcig pa las bshad pa ltar /
ba'i rnam lnga dang /
dri bzang dang /
ba'i 'o ma dang /
chu mchog dang /
chus bkang ba'i bum par /
mi bskyod pa dang /
rnam snang dang /
rin 'byung dang /
'od dpag med dang /
don grub rnams sku mdog dkar po /
g.yas mi 'jigs pa /
g.yon mchog sbyin mdzad pa bskyed de /
bzlas pa bya /
zhu ba las byung ba'i chur byas pas bkur / /
de bzhin ma grub na /
dkyil 'khor ba'i lha yongs su rdzogs pa bskyed de bum pa sta gon byas pa'i chus 'grus la /
mi 'khrugs rgyal po srid dang gti mug rnam sbyong ba / /
mgon po yon tan thams cad rdzogs pa'i bkra shis gang / /
dge ba mnyam med rdzogs pa'i bkra shis gang lags pa / /
bkra shis des ni de ring zhi byed legs gyur cig /
bum chu 'thor lugs phyin drug dang 'dra /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karma pa raM pa rA Ni me sarba satwA nAM swAhA /
'jig rten 'di nas @# / /
pha rol tu song zhing tshe las 'das pa che ge mo zhes bya bas cho 'khor ba thog ma med pa nas bsngags pa'i sdig sgrib thams cad dang /
khyad par du nyon mongs pa zhe sdang gi dri ma thams cad byang zhing dag nas chos kyi dbyings kyi ye shes mngon du gyur te /
bcom ldan 'das mi bskyod rdo rje'i skur mngon par rdzogs par 'tshang bar gyur cig ces dang /
rnam par snang mdzad ye shes dam pa mtsho chen ldan / /
zla ba nya 'dra'i sku mnga' srid pa mthar phyin pa / /
dgongs pa mtha' dag yongs su rdzogs pa'i bkra shis gang / /
bkra shis x / /
oM pu N+ye mahA pu N+ye a par mi ta A yur+pu N+ya dz+nyA na saM b+ha ra /
u pa tsa ya kA rI Ni swAhA /
'jig rten 'di nas sogs dang khyad par du nyon mongs pa gti mug gi dri ma thams cad byad zhing dag nas me long lta bu'i ye shes mngon du gyur te /
bcom ldan 'das rnam par snang mdzad kyi skur mngon par rdzogs par 'tshang rgya bar gyur cig /
sangs rgyas yon tan kun gyi rgyan gyis brgyan mdzad cing /
yang dag sbyin mdzad 'gro ba'i don la mi slu ba'i / /
rin chen 'byung ldan zhes bya'i bkra shis gang lags pa / /
bkra shis x / /
oM rad+ne rad+ne mahA rad+ne rad+na saM b+ha we rad+na ki rad+ne rad+na mA la bi shud+d+he shod+d+ha ya sarba pA paM hUM trAT /
'jig rten 'di nas x /
khyad par du nyon mongs pa nga rgyal dang ser sna'i dri ma thams cad byang zhing dag nas mnyam pa nyid kyi ye shes mngon du gyur te bcom ldan 'das rin chen 'byung ldan gyi skur mngon par rdzogs par 'tshang rgya bar gyur cig /
bsam gtan ting 'dzin dam pa pha rol phyin pa'i gnas / /
ye shes padma'i steng bzhugs dpag med che ldan pa / /
tshe grangs med par byin gyis rlob pa'i bkra shis gang / /
bkra shis des x / /
oM a mi te /
a mi te /
a mi tong+b+ha we /
a mi ta saM b+ha we /
a mi ta bi krAn+te /
a mi ta bi krAn+ta gA mi ni sarba karma kle shak+Sha yaM ka ri swAhA /
'jig rten x /
khyad par du nyon mongs pa 'dod chags kyi dri ma thams cad byang zhing dag nas so sor rtog pa'i ye shes mngon du gyur te /
bcom ldan 'das 'od dpag med kyi skur mngon par rdzogs par 'char rgya bar gyur cig /
sems can don la thugs ni rab tu dgongs mdzad de / /
'gro ba mtha' dag 'ching bas bcings las grol mdzad pa / /
thub mchog don yod grub pa'i bkra shis gang lags pa / /
bkra shis x / /
oM aM mo g+ha a pra ti ha ta /
sarba karma A ba ra Na bi nA sha ni /
ha ra ha ra hUM phaT /
'jig rten x /
khyad par du nyon mongs pa phrag dog gi dri ma thams cad byang zhing dag nas bya ba grub pa'i ye shes mngon du gyur te /
bcom ldan 'das don yod grub pa'i skur mngon par rdzogs par 'tshang rgya bar gyur cig /
de nas nyon mongs pa dang /
de'i dbang gis byung ba'i dug bsal ba'i phyir /
dug dbyung rnams bya ste /
sangs rgyas kun gyi gzi brjid dang / /
rang rgyal dag gi gzi brjid dang / /
dgra bcom rnams kyi mthu dag dang / /
gsang sngags 'dzin pa thams cad dang / /
shA ri'i bu ye shes rab dang / /
mo'u gal bu yi rdzu 'phrul dang /
ma 'gags pa yi mig dang ni / /
'od srungs sbyangs pa'i yon tan dang / /
kun dga' bo yi thos pa dang /
tshangs pa yi ni byams pa dang / /
brgya byin gyi ni dbang rnams dang / /
'jig rten skyong ba'i yul rnams dang / /
dbang phyug chen po'i stobs dag @# / /
dang /
sde dpon rnams kyi mthu dag dang / /
'phrog ma'i gzi brjid rdzu 'phrul dang / /
de dag rnams kyi mthu dang gzis / /
tshe 'das dug ni dug med shog /
'dod chags zhe sngar gti mug rnams / /
de dag 'jig rten dug gsum ste / /
bcom ldan sangs rgyas dug mi mnga' / /
sangs rgyas gzi yis drug bcom mo / /
zhes dang /
rdo rje 'jigs byed kyi dkyil 'khor ba'i lha'i sngags dang /
yig brgya rnams brjod la /
tshe las 'das pa che ge mo zhes bya ba'i nyon mongs pa dug lnga dang dug gsum dang /
nges bskyed pa'i dug thams cad sangs rgyas kyi gzi yis bcom mo med par gyur cig /
de bzhin du bcom ldan sangs rgyas zhes pa'i gnas su /
dam chos dkon mchog x /
dam chos gzi yis x / /
dge 'dun dkon mchog x / /
dge 'dun gzi yis x / /
zhes 'don pa bsgyur la bya'o / /
sa ni dug gi ma yin te / /
sa ni dug gi pha yang yin / /
bden pa'i bden tshig de dag gis / /
tshe 'das dug ni dug med shog /
dug nis yi nang du song / /
gang ba'i nang du dug songs shig swAhA /
zhes pa dang /
lha'i sngags yig brgya dang bcas pa brjod la /
'jig rten 'dis na pha rol tu song zhing / /
tshe las 'das pa che ge mo zhes bya ba'i nyon mongs pa gti mug gi dri ma thams cad 'byung ba chen po sa'i nang du thim zhing /
sa'i rang bzhin stong pa nyid yin pas /
cho las 'das pas kyang chos thams cad stong pa nyid du rtogs nas /
myur du mngon par rdzogs par 'chang rgya bar gyur cig /
de bzhin du /
sa'i gnas su /
chu me rlung rnams bcug la /
chu la /
gsher ba'i nang du dug songs shig /
me la /
'bar ba'i nang du dug sogs shig /
rlung la /
g.yo ba'i nang du dug songs shig /
ces pa dang /
nyon mongs pa gti mug gi zhes pa'i gnas su /
'dod chags zhe sdang phrag dog rnams rim bzhin sbyar ba'i sngags spel tshig dang bcas pa bya'o /
sangs rgyas kyis ni bdud pham mdzad / /
chos ma yin ni chos kyis so / /
dge 'dun gyis ni mu stegs pham / /
dbang pos lha min pham par 'gyur / /
lha min rnams kyis zla ba pham / /
nam mkha' lding gis rgya mtsho'o / /
me yis shing rnams pham par 'gyur / /
chu yis me rnams pham par 'gyur / /
rlung gis sprin rnams rab tu pham / /
rdo rje yis ni rin chen phug /
lha rnams bden pa rab tu gnas / /
sa yang bden par gnas pa la / /
sangs rgyas dang ni chos kyang bden / /
bden pa rgyal 'gyur rdzun ma lags / /
bden pa dang bden pa'i tshig 'di dag gis / /
che ge mo zhes bya ba'i nyon mongs pa dug gsum gyi sgrib pa thams cad bcom zhing /
dug dang dug las byung ba'i sdug bsngal thams cad las rgyal bar gyur cig /
ces brjod do / /
de nas /
gtsug dgu'i gzhung las /
slar yang bkra shis tshigs bcad kyis / /
dus gsum du ni khrus bya'o / /
zhes gsungs pa ltar ro'am rten la me tog gi char phab cing /
bum chus kyang gtor la / /
ston mchog dam pa lha mis mchod 'os pa / /
sangs rgyas phyag 'tshal deng 'dir bde legs shog /
sems can gang dag 'gro dang mi 'gro ba / /
de dag thams cad deng 'dir bde legs shog /
zhi ba chags bral lha mis mchod 'os pa / /
chos la phyag 'tshal deng 'dir bde legs shog /
sems can gang dag 'gro dang mi @# / /
'gro ba / /
de dag thams cad deng 'dir bde legs shog / /
tshogs kyi dam pa lha mis mchod 'os pa / /
dge 'dun phyag 'tshal deng 'dir bde legs shog /
sems can gang dag 'gro dang mi 'gro ba / /
de dag thams cad deng 'dir bde legs shog /
'byung po gang dag 'dir ni lhags gyur te / /
sa'am 'on te bar snang 'khor kyang rung / /
skye dgu kun la rtag tu byams byed cing / /
nyin dang mtshan du chos la spyod gyur cig /
'dir ni rgyal ba sras bcas bden gang gis / /
shin tu bden pa gsung zhing rdzun med pa / /
bden pa de yis deng 'dir bde legs shog /
deng kun 'jigs pa che las thar gyur cig swAhA / /
che ge mo zhes bya ba gar skyes gang du gnas kyang rung ste 'jigs pa thams cad dang bral nas bkra shis dang bde legs chen pos khyab par gyur cig /
ces brjod nas khrus bya'o / /
de nas tshe 'das de dang ngan song gsum po thams cad kyis phyag 'tshal zhing /
gang gi drin gyis bde chen nyid / /
ces sogs dang /
sangs rgyas kun gyi rang bzhin sku / /
slob dpon la yang phyag bya'o / /
dang por me tog phog pa yi / /
dkyil 'khor lha tshogs rnams la 'dud / /
bcom ldan 'das bdag cag sdug bsngal gyis gzir ba 'di las bskyab tu gsol /
bdag cag rnams / /
sangs rgyas dang /
chos dang /
dge 'dun dang /
khyod la yang skyabs su mchi'o / /
zhes de nyid bsdus pa'i rgyud las 'byung ste bsdus pa la de tsam gyis chog / /
rgyas par spron / /
gtso bo rgyal ba 'gro ba'i mgon / /
'gro ba skyob pa'i don brtson pa / /
stobs chen 'jigs pa kun sel la / /
de ring nyid nas skyabs su mchi / /
de yi thugs su chud pa'i chos / /
'khor ba'i 'jigs pa sel ba dang / /
byang chub sems dpa'i tshogs la yang / /
de bzhin yang dag skyabs su mchi / /
bdag ni 'jigs pas rnam skrag nas / /
kun tu bzang la bdag nyid 'bul / /
'jam dpal dbyangs la bdag nyid kyis / /
bdag gi lus 'di dbul bar bgyi / /
thugs rje'i spyod pa ma 'khrul ba'i / /
spyan ras gzigs dbang de la yang / /
nyam thag nga ros 'o dong 'bod / /
sdig ldan bdag la bskyab tu gsol / /
'phags pa nam mkha'i snying po dang / /
sa yi snying po dag dang ni / /
thugs rje che mgon thams cad la / /
skyabs 'tshol snying nas 'o 'dod 'bod / /
gang zhig mthong na gshin rje yi / /
pho nyal sogs sdang ba rnams / /
skrag nas phyogs bcur 'byer byed pa'i / /
rdo rje can la skyabs su mchi / /
sngon chad khyed kyi bka' las 'das / /
da ni 'jigs pa che mthong nas / /
khyed la skyabs su mchi lags kyis / /
'jigs ba myur du bsal du gsol / /
zhes pa rnams bu la sogs pa'i 'brel ba yod na de dag rjod du gzhug la med na dngos su rang gis brjod cing /
yid kyis de dag gis bsam pa thag pa'i sgo nas brjod par bsam mo / /
de nas dkyil 'khor sgrub mchod dang ma 'brel zhing dbang mi bskur na /
'og nas 'byung ba bzhin zas gtad pa /
lam sbyang bstan rnams bya la / /
ro yin na /
sped ba'am bsreg pa sogs bya /
ming byang yin na 'og nas 'byung ba ltar bsreg par bya zhing /
dkyil 'khor sgrub mchod dang 'brel na sgrub mchod bdag 'jug rnams tshar ba dang /
gong du @# / /
bshad pa ltar /
sbyong chog rnams tshang mar byas la /
de nas gson po la dbang bskur ba bzhin la /
bskur lugs sta gon dang dngos gzhi sprel nas byed cing /
de yang /
sngar dbang ma thob pa la bum dbang thun mong ba tsam bskur zhing sngar dbang thob na dbang bzhi rdzogs par bskur /
dbang bskur ba'i phan yon ni /
sbyong rgyud las /
kye lha'i bu rnams ngan song du skyes zin pa gang yin pa de dag gi ming la dbang bskur cig /
gzugs brnyan la yang dbang skur cig /
mchod rten la yang dbang bskur bar byos shig /
rang gi lha'i sku la yang dbang bskur bar byos shig /
chung du na de dang rigs mthun pa dang /
de'i ming 'dzin pa dang / /
bran pa la yang dbang bskur cig dang /
zhag bdun dkyil 'khor du bcug cing dbang bskur na /
gdon mi za bar zhag bdun gyis ngan song gi sgrib pa las rnam par grol bar 'phyur ro / /
zhes gsungs so / /
dbang bskur ba'i mjug tu /
zas gtad cis kyang byed dgos tshe / /
ro'am rten de nyid /
dpal rdo rje 'jigs byed du bskyed / /
zas gtad kyi rdzas rnams las sngags kyis bsangs /
oM shU N+ya x haM /
zas gtad kyi yo byed rnams stong pa nyid du gyur /
stong pa'i ngang las 'dod pa'i yon tan lnga dang ldan pa'i zhal zas ro brgyas bsam gyis mi khyab pa nam mkha' mdzod ltar longs spyad pas zad mi shes par gyur /
oM sarba bid pU ra pU ra /
su ra su ra /
A warta ya A warta ya ho /
badzra s+pha ra Na khaM zhes nam mkha' mdzod kyi sngags dang phyag rgyal na gsum gyis byin gyis brlabs /
pud kyis dkyil 'khor ba'i lha la mchod cing bstod nas /
kha dog dbyibs legs yid 'ong rgyan 'phreng ldan / /
phyogs dus su kun na gzugs mchog ci mchis ba / /
mos blos rten gyi lha la bdag 'bul gyis / /
bzhes shing bla med grub mchog sal du gsol / /
oM sarba ta thA ga ta rU pa kA mgu Na badzra pU dzi te AHhUM /
de bzhin du rU pa'i gnas su /
shap+ta /
gan+d+he /
ras /
sbar+Sha 'jug / /
phyogs dus kun na zin dang ma zin dang / /
yon tan yid 'ong sgra snyan ci mchis pa / /
mos blos x / /
bzhes shing x / /
phyogs dus kun na tsan+dan sprul snying dang / /
a ka ra la sogs dbang po chim byed rnams / /
mos blos x / /
bzhes shing x / /
phyogs dus kun na ro dang bcud ldan pa'i / /
lus sems rtas byed ro mchog ci mchis pa / /
mos blos x / /
bzhes shing x / /
phyogs dus kun na 'jam mnyen 'khril chags pa'i / /
reg bya'i khyad par lus sems tshim byed rnams / /
mos blos x / /
bzhes shing x /
zhes sogs brjod cing 'dod yon lnga dbul / /
lam sbyangs bstan zhes pa'i lam ni / /
tshogs lam /
sbyor lam /
mthong lam /
sgom lam /
bla na med pa'i khyad par lam / /
byang chub par chad med pa'i lam dang drug go / /
sbyang ba ni spyir sdig pa spyang pa dang /
lam phyi ma gnyis kyi sgrib pa sbyang ba'o / /
bstan pa ni khyad par gyi lam gyis bde ba can du gnas spor ba mngon mthe'i lam bstan pa dang /
bar chad med pa'i lam gyis byang chub chen por gnas spor ba byang chub chen po'i lam bstan pa'o / /
de yang gsung dang sbyar nas bshad na / /
dkon mchog rin chen dpal zhing ni / /
bdag mdun gyi dkyil 'khor dang /
dkon mchog rin chen las byung ba ni /
de dag la mchod bstod byas pa las byung ba'o / /
@# / /
dkon mchog rin chen 'od zer gyis ni /
de dag gi byin gyi rlabs kyis so / /
rin chen phreng ba rnam dag pa ni /
de dag gi byin gyi rlabs kyis byin gyis brlabs pas sgrub pa po'i rgyud yongs su dag pas gzhan don byed pa'i mthu dang ldan pa'o / /
de dag ni gzhan don byed pa'i rgyu rgyen tshogs pa tshogs lam mo / /
rten bskyed pa nas phyag gi bar ni gzhan don rgya chen po la sbyor ba'i sbyor lam mo / /
dkyil 'khor bstan nas rten dang brten par bcas pa'i dkyil 'khor mthong ba ni mthong lam mo /
mthong zin yid la sgom par byed pa ni bsgom lam mo / /
gang zag gi bdag med pa bstan nas sgyu ma lta bu'i gang zag de 'dun pa dang smon lam gyis 'tshams sbyar nas bde ba can du gnas spor ba ni khyad par gyi lam mo / /
phung khams skye mched kyi bag chags ma lus pa ye shes kyi mes bsregs nas rgyal ba'i sku gsum ye shes lnga ldan du bsgyur ba ni byang chub bar chad med lam mo / /
yang rten bskyed pa des bde ba can dang der 'gro ba'i lam ji lta bar mthong ba ni mthong lam mo / /
bde ba can du skye ba len pa'i phyir mthong ba de rtse gcig tu bsgam pa ni bsgom lam du gsungs te /
lam 'di dag kyang btags pa ba yin gsung /
de ltar go bar byas nas /
lag len ni /
khyad par gyi lam la /
lam bstan pa ni /
tshe las 'das pa sems cung zad kyang ma yengs pa shin tu gal che ba'i dmigs pa 'di dag yid la gyis shig /
mdo las /
'di nas nub kyi phyogs rol na / /
bde ba can gyi zhing khams yod /
ces gsungs pa ltar /
mi mjed 'jig rten gyi khams 'di la ltos pa'i nub phyogs na dag pa'i zhing khams bde ba can zhes bya ba rgyal ba 'od dpag tu med pa'i thugs rje dang smon lam gyi mthu las byung ba /
rgyu rin po che sna bdun las grub pa /
tha gru yangs shing rgya che ba /
nyon mongs pa dang rnam rtog gi grwa zur dang bral ba mtshon pa'i dbyibs zlum po /
'dod chags dang bral ba mtshon pa'i kha dog dmar po /
zhing der nyan rang bsam pa ma dag pa dang /
bud med lus ma dag pa med /
zhing der skyes pa thams cad theg pa chen po'i rigs can sha stag yin /
zhing der skyes tsam nyid nas sdug bsngal gyi ming tsam yang med cing bde ba rang chas su yod pas /
bde ba can zhes btags /
zhing khams de'i dbus na rin po che'i padma dang zla ba'i gdan gyi steng na bcom ldan 'das rgyal ba 'od dpag tu med pa sku mdog dmar po zhal gcig phyag gnyis pa dbu gtsug tor dang ldan pa /
phyag gnyis mnyam gzhag gi ster na 'chi med kyi bdud rtsis gang ba'i lhung bzed bsnams pa /
zhabs rdo rje skyil krung gis bzhugs pa /
sku la chos gos dmar po gsum gsol ba /
mtshan dang dpe byad bzang po rnams kyis brgyan pa /
sku'i 'od zer gyis zhing khams de thams cad lham me lhang lhan ner mdzad pa /
zhal rang cag rnams la phyogs pa'i tshul gyis bzhugs pa /
mgon po de nyid kyi sku mdun na padma'i sdong po me tog stong dang ldan pa'i mdun phyogs kyi me tog gcig stong bar yod pa'i za'u 'bru las nyid rang brdzus te skye bar 'gyur ba yin pas /
bde ba can dang mgon po 'od dpag med kyi yon tan gyis yid drangs te bde ba can du da lta nyid du 'gro bar bya'o snyam pa'i sgo nas /
'di'i rjes zlos gyis /
dkon mchog rin chen dpal zhing du / /
dkon mchog rin @# / /
chen las byung ba / /
dkon mchog rin chen 'od zer gyis / /
rin chen phreng ba rnam dag pa / /
tshogs kyi lam dang sbyor ba'i lam / /
mthong ba'i lam dang sgom pa'i lam / /
bla na med pa'i khyad par lam / /
byang chub bar chad med pa'i lam / /
rnam par grol ba'i lam dag la / /
brten nas sdig pa kun sbyangs nas / /
'phags pa'i lam der bgrod par shog /
oM rad+na rad+ne /
mahA rad+ne /
rad+na sam+b+ha we /
rat+na ki rad+ne /
rad+na mA la bi shud+d+he /
shod+ha ya /
sarba pA paM hUM phaT /
ces pas 'am bstan /
de nas gtsug dgu las /
lam bstan pa sngon la mdzad nas /
de rjes lam sbyong bar mdzad pa ltar /
lam sbyang ba 'di'i rjes zlos mdzod /
padma 'dam gyis ma gos ltar / /
srid gsum dri mas ma gos pa'i / /
srid pa'i padmo las byung ba'i / /
bde ba can du skye bar shog /
oM padme padme padma saM b+ha we /
mahA su kha btig ts+tshan+tu swAhA /
zhes brjod cing me tog gtor ro / /
lam sbyangs nas dpal gsang ba 'dus pa'i dus tha ma'i cho ga gshin po bde bar gshegs pa'i gnas la 'god pa stong nyid ting 'dzin rdo rjes mdzad pa las /
de rjes sngags pas ku sha'i rtse mo la / /
rdo rje rtse gcig rnam par bsgroms nas ni / /
rdo rje'i sbubs sungs par bcug nas ni / /
de ni me dang 'dra bar bsgom par bya / /
de rjes mnyam gzhag sems kyis de yi ni / /
snying khar bzhag pas shes pa rab 'bar ba / /
rdo rje'i rtse nas rlung gis bskyod pa yis / /
'bar ba rnams kyis kun tu bskyod par bya / /
me yi 'od zer gyis ni reg pa yi / /
dngul chu bzhin du de ni 'phar bar bsgom / /
steng gi sgo nas rnam par grol ba'am / /
yang na rnam dag sangs rgyas zhing du song /
zhes gsungs pa ltar /
rang gi lag pa g.yas kyis bzung ba'i ku shi'i rtse mo /
ro'am rten gyi snying khar btsugs pa rim gyis gyen la bteg la /
ku sha'i rtse mo rdo rje rtse gcig ba'i rnam par gnas pa'i rdo rje'i sbubs su bcug pas /
rdo rje'i rtse nas rlung gis bskyod pa'i me 'bar ba'i 'od zer gyis /
ro'am rten gyi snying kha'i rnam par shes pa /
a thung lta bul phog pas rnam par shes pa ye shes pa dang dbyer med du 'dres pa de nyid mo' 'od zer gyis reg pa'i dngul chu bzhin du 'phar te spyi gtsug nas thon te dag pa'i zhing bde ba can du skar mnga' 'phangs pa bzhin du gshegs te mgon po 'od dpag med kyi sku mdun gyi padma'i sdong po me tog stong dang ldan pa'i mdun phyogs kyi me tog gcig kha bye ba'i ze'u 'bru las byang chub sems dpa' mngon shes dang rdzu 'phrul dang gzungs dang ting nge 'dzin dang zad mi shes pa'i spobs pa la sogs yon tan gyi tshogs dpag tu med pas brgyan pa zhig tu brdzus te skyes par bsam /
yang na de nyid las 'thon nas sangs rgyas par bsam /
de na gnas pa'i byang sems rnying pa rnams kyis /
de nyid la /
oM ar+g+haM nas shabta pratI ts+tsha hUM swAhA'i bar gyis mchod /
byang sems des kyang mgon po 'od dpag med kyi zhal mthong nas gus pa chen pos /
oM ar+g+haM nas shap+ta pra tIts+tsha hUM swAhA'i bar gyis mchod /
mgon po 'od dpag med las gdams pa dang rjes su bstan pa thob par gyur /
de'i cho lha rnams kyis byang sems de bde ba can du skyes shing sangs rgyas las gdams pa thob pa sogs chog byed pa po bdag nyid kyi mthur shes nas bdag nyid la mchod par gyur /
oM ar+g+haM nas shap+ta pra @# / /
tIts+tsha hUM swAhA /
sbyod rgyud las /
sangs rgyas 'dra ba'i ston pa med / /
chos dang 'dra ba'i dge ba med / /
dge 'dun 'dra ba'i snong med de / /
sngags dang 'dra ba'i 'dren pa med /
ces ched du brjod par gyur /
byang sems nges kyang rang nyid bde ba can du skye ba'i rgyu brtags pas /
bdag gis cho ga byas pa'i mthur shes nas skad cig gis bdag nyid kyi mdun du 'ongs nas /
sbyong rgyud las /
e ma'o sangs rgyas e sangs rgyas / /
e ma'o sangs rgyas mdzad pa legs / /
gang phyir ngan song bdag cag sbyangs / /
byang chub spyod pa nyid la bzhag /
e ma'o shAkya mgon po yis / /
sangs rgyas mdzad pa ngo mtshar che / /
gang phyir ngan song lhung ba yi / /
sems can glog bzhin myur du sgrol / /
de bzhin gshegs pa'i chos ni bsam mi khyab / /
sngags kyi yon tan sna tshogs bsam mi khyab / /
byang chub brten pa rnams kyang bsam mi khyab / /
tshangs spyod tshul khrims dri med kye bsam yas / /
e ma sangs rgyas rnams kyi ni / /
sngags kyi byin rlabs ya mtshan che / /
gang phyir mtshams med lhung ba yi / /
sems can lha gnas myur du skyes /
zhes ched du brjod de bdag dang dkyil 'khor gyi lha tshogs la /
oM ar+g+haM nas shap+ta pra tIts+tsha hUM swAhAs mchod nas slar yang bde ba can du song bar gyur /
oM sarba bud+d+ha k+She tra gats+tshan+tu swAhA /
zhes brjod cing me tog gtor /
byang chub bar chad med lam ni gnas spor ba lan mang byas pas lan cig la gnas spor bam byung yang /
gcig la gnas 'pho ba srid pas so gsungs so / /
de nas lha dang rnam shes gshegs pa'i phung po lhag ma ro'am byang bu dang /
sdig sgrib lhan cig tu ye shes kyi mes bsreg par bya ste /
mar me las sngags kyis bsangs /
oM shU n+ya tA x haM /
mar me snang ba mi dmigs pa'i stong pa nyid du gyur /
stong pa'i ngang las sangs rgyas thams cad kyi thugs gnyis su med pa'i ye shes raM las mar shar ba'i ye shes kyi mes lha dang rnam shes gshegs pa'i phung po lhag ma ro lta bu'am byang bu dang sdig sgrib lhan cig tu bsregs par gyur /
nag po pas /
gson cig dgongs shig rigs kyi bu / /
gson cig tshe 'das rigs kyi bu / /
phung po lnga yi bud shing la / /
rgyal ba rigs lnga'i me sbar ro / /
'byung ba bzhi yi bud shing la / /
lha mo bzhi yi me sbar ro / /
dbang po drug gi bud shing la / /
byang chub sems tshe 'das kyi rnam shes bde ba can du skyes pa'i bya chub sems dpa'o / /
dpa'i me sbar ro / /
yul rnam drug ni phung po lnga la brten nas bsags pa'i sdig sgrib bag chags dang bcas pa'o / /
gi bud shing la / /
lha mo drug gi me sbar ro / /
lus ngag yid gsum bud shing la / /
rgyal ba'i sku gsum me sbar ro / /
sku gsum ye shes lnga ldan du / /
'gro ba'i don du 'gyur bar shog /
oM skan+d+ha d+hA tu a ya ta naM ni /
swa b+hA wa dzwa la dzwa la ku ru ku ru swAhA /
zhes pa dang /
oM dzwa la dzwa la hUM /
zhes brjod cing bsreg go /
phung khams skye mched thams cad snang la rang bzhin med pa sgyu ma lta bu yin pa la /
yin par ma shes par bden grub tu zhen pas sems can rnams sdug bsngal du bcug pa yin pas cho 'das kyi phung khams skye mched kyi gnyis snang 'khrul pa thams cad ye shes kyi mes bsregs pas /
gnyis snang 'khrul pa'i bag chags ma lus pa dag nas /
tshe 'das yongs su gyur pa las 'gro ba'i don du sku gsum @# / /
ye shes lnga ldan gyi rgyal ba 'od dpag med kyi ngo bor mngon par rdzogs par sangs rgyas bar gyur par bsams la de'i byang du cung zad 'jog /
ma dros pas zhus pa'i mdo las gang zhig rkyen las skyes ba de ma skyes / /
de la skye ba'i rang bzhin yod ma yin / /
rkyen la rag las gang de stong par bshad / /
de phyir rten 'byung shes de bag yod yin /
ces gsungs pa ltar gnas spor ba dang spor bar bya ba dang spor ba po gsum gyis mtshon pa'i chos thams cad rang rang gi gdags gzhi'i rkyen las skyes pa ste rang rang gi gdags gzhi la brten nas btags pa'i rten cing 'bril par 'byung ba tsam yin gyi rang ngos nas grub pa rdul tsam yang med pa'i stong pa nyid do / /
zhes brjod cing 'khor gsum yongs dag gi lta bas rgyas btab pa'i ngang du cung zad 'jog /
yang na stong pa nyid la gzugs med ces pa nas /
mngon par rdzogs par sangs rgyas so zhes pas rgyas btab kyang rung ngo / /
de nas ro de mi sreg par re shig 'jog na /
sbyong rgyud las /
rang gi lha'am lha gzhan gyi / /
snying po snying khar bris nas ni / /
lha 'dra bar ni sems bskyed de / /
khyim gyi nang du bzhag par bya| zhes gsungs pa ltar bya ste /
yi ge 'dogs pa nas /
lam sbyangs bstan gyi bar legs par byas pa'i ro de /
rang gi khyim gyi dben pa'i phyogs gcig gam /
dur khrod dang mchad pa'i nang du /
dri med 'grel par /
dza ya de bas bshad pa ltar /
ro'i snod gser dngul lam /
shing las byas pa'i sgrom mam /
sa las byas pa'i bang bu /
rab byung la mchod rten gyi dbyibs lta bu dkar po /
dge bsnyen la padma dmar po kha sbyor gyi gzugs /
rgyal po la sngon po gtsug tor lta bu /
blon po la dmar skya za ma tog lta bu tha mal pa la pho la ser skya gdan khri lta bu /
mo la sngo skya bilpa'i 'bras bu lta bu /
byis pa la dmar ser lhung bzed lta bu 'jam zhing dbyibs legs pa bzo byas nas /
de'i nang du bzhag /
snod de'i phyogs bzhir rin po che sna bdun la sogs pa'i gzugs bya /
mtha' mchod rdzas dang bza' btung sna tshogs kyis bskor ro / /
de nyid lhar bskyed /
mchod rdzas rnams byin gyis brlabs la /
mchod bstod bya /
rang gi khyim na yod na rgyun du mchod bstong bya'o / /
'di dag ni khyim mam mchad par bzhag pa'i sgo nas sdig pa sbyang ba'o / /
gal te ro de bsreg par 'dod na /
zhi ba las thams cad kyi thang bri /
kun rig sbyin sreg tu /
ras sam shog bur padma 'dab brgyad kyi lte bar 'khor los mtshan pa zhun mar gyis byugs pa phung po'i gdan du bting /
thab brtsigs la gtso bo'i sngags dang ngan song sbyong ba'i sngags btab pa'i bud shing brtsigs /
phung po mchod rdzas bud shing rnams la sngags thun gyis bra ba /
phung po 'khyer ba rnams phyogs skyong bcur mos /
phung po la lha mi rnams kyis mchod pa rgya cher byad par bsams la khyer /
slob dpon gtso bo'i nga rgyal gyis bar chad bsrung ba'i phyir sngags zlos shing /
rol mo gdugs ba dan sogs dang /
bkra shis kyi tshigs bcad dbyangs dang bcas te khyer la /
thab kyi dbus su slob dpon la mdun bstan te bzhag /
steng nas gtso bo'i sngags dang kun rig gi sngags btab pa'i ngar ram ras kyis dag ba /
phung po'i lha la mchod bstong byas /
sngags tshigs bcad dang bcas pas gshegs gsol bya /
de nas bdag bskyed byas /
khro bo bcus phur bu btab /
de nas /
gson cig dgongs shig rigs kyi bu /
zhes sogs kyi tshigs bcad dang /
sngags kyis me sbar /
'jig rten pa'i @# / /
me lha'i sreg rdzas rnams phul zin pa'i rjes su /
me lha rdo rje las kyi gtso / /
tshe 'das sems can sbyang ba dang / /
lha rnams tshim par bya ba'i phyir / /
'di nyid du ni 'phrin las mdzod /
ces gsol ba btab pas /
me lha'i thugs ka nas ye shes kyi me byung ste /
tshe 'das kyi sdig sgrib dang mi mthun phyogs thams cad bsregs par gyur par bsam gzhan sbyin sreg gi cho ga thams cad zhi ba'i sbyin sreg ji lta ba bzhin byas la /
spel tshig sbyor ba'i tshe /
tshe las 'das pa che ge mo zhes bya ba'i sdig pa dang sgrib ba thams cad shAn+tiM kyu ru ye swAhA /
zhes brjod pas chog la /
rdzas rnams la spel tshig mi 'dra ba sbyor 'dod na /
dur ba lta bu 'bul ba'i tshe /
tshe las 'das pa che ge mo zhes bya ba gang du skyes pa'i skye gnas thams cad du /
tshe phun sum tshogs pa la bar du gcod pa thams cad dang /
khyad par du yang sdig pa dang sgrib pa thams cad ces 'don pa bsgyur bar bya'o / /
'di dag ni ro bsreg pa'i sgo nas sdig pa sbyang ba'o / /
de nas me ma yal bar yum gyi mdo 'don /
yal nas rdo rje bsdu ba'i sngags rgya yog shud+d+haH sogs kyis thal ba dang rus pa bsdu /
g.yas kyi rdo rjes thab kyi gtso bo'i mtshan ma'i bar du reg pas /
mtshan ma thams cad rdo rje la bsdus bar bsams te bshig cing dkyil chog ltar bsdus /
las kyi rjes mi mngon par byas /
dri bzang dang bcas pa'i 'o ma'i nang du rus pa drangs pa'am /
rus pal de gtor /
de nas tshwa tshwa gdab ba'i sgo nas sdig pa sbyang ba ni /
rin chen 'bar ba las /
nyi ma dag ni gsum pa la / /
rus pa'i phreng ba bsdu bar bya /
zhes gsungs pa ltar /
rus pa rnams bsdus la gshin po bde bar gshegs pa'i gnas la bzhag pa las /
de nas mdun du rdul tshon dkar po yis / /
lte bar bcas shing mu khyud 'od dang bcas / /
'khor lo rtsibs brgyad bris nas me tog ni / /
dkar pos mdzes par rnam par spras nas ni / /
de yi dbus bzhag snod ni stong pa yi / /
steng du bug pa dang bcas kham kyong bzhag /
de rjes de yi rus pa kham kyong der /
lhag ma med par yang ni bzhag par bya / /
ting 'dzin gsum dang ldan pas 'dil ni / /
phyir bzlog cho ga yang ni bya ba yin /
ces gsungs pa ltar /
mdun du rdul tshon dkar pos 'khor lo rtsibs brgyad mu khyud me ri dang bcas pa bris la /
me tog dkar po gcal du bkram pa'i steng du snod stong pa bzhag /
de'i steng du kham kyong bug pa yod pa'i nang du /
rus pa rnams lhag ma med par spungs /
rus pa rten bskyed /
phyir bzlog gi sdig pa sbyang pa /
yungs kar dang bye ma la sngags bzlas pas /
brab pa sngar ltar bya /
der bum pa lhag gnas byas pa'i bum chu rus pa'i steng du blug la /
lha mo rnams kyi sa dbang bskur bar bsams la khrus gsol bar bsam zhing /
rdo rje 'jigs byed kyi sngags dang yig brgya sogs bzlas pa'i rjes su /
tshe 'das ming 'di zhes bya ba'i sdig sgrib thams cad shAn+tiM ku ru na maH zhes brjod pas sdig pa dag bar bsam /
de nas gtso bo'i sngags sam ngan song sbyong ba'i sngags bzlas pa'i dri bzang gi chu dang rus pa rnams bsres pa legs par btags la /
'jim pa dang bsres la 'jim pa byin rlabs la sogs pa legs par byas te /
tshwa tshwa gdab par bya'o / /
de ltar yang sbyong rgyud las /
rim gyis 'bum ni tshang tsam du / /
mchod rten las ni rab tu bya / /
sdig can sdig ni zang bya'i phyir / /
bye ba nyid ni tshang bar bya / /
de ltar byas na nges par ni / /
dmyal ba las ni grol bar 'gyur / /
yi dwags byol song sdug @# / /
bsngal las / /
grol te lha yi gnas su skye /
zhes gsungs so / /
de ni tshwa tshwa gdab pa'i sgo nas sdig pa sbyang ba'o / /
gnyis pa gang zag khyad par can la bya ba'i tshul ni /
bla ma'i pur la yi ge gdags pa /
rgyan gyis brgyan pa khri steng du 'jog pa la sogs pa sngar bzhin byas la /
pur de nyid las sngags kyis bsangs /
swa b+hA was sbyangs /
stong pa'i ngag las /
sku'i cha shas thams cad yongs su rdzogs pa'i dpal ldan bla ma dam pa'i skur gyur /
de nas sngar bshad pa ltar gyi 'gugs pa'i phyag rgya dang sngags kyis /
dpal ldan bla ma dam pa'i rnam par shes pa ye shes pa'i tshul du spyan drangs /
dzaHhUM baM hoHsa /
dgug gzhug bya /
'dir bden stobs brjod pa mi dgos so / /
de nas pur ram rten de nyid /
dkyil 'khor gyi gtso bo'am /
bla ma rang gi thugs dam gyi lha gang yin du bskyed la /
sku gsung thugs byin gyis brlab pa /
ye shes pa dgug gzhug /
dbang bskur rgyas gdab rnams gzhung nas 'byung ba bzhin byas la /
de rjes dkyil 'khor gyi lha la khrus gsol /
de nas phar phyin drug gi khrus gsol ba'i tshigs bcad kyi rjes su /
oM sarba ta thA ga ta a b+hiShe ka ta sa ma ya shri ye hUM /
zhes khrus gsol ba re re'i mthar /
de dag sku la mtshungs pa med pa'i gos /
zhes sogs kyis sku phyi ba / /
stong gsum kun tu dri ngad ldang ba yi /
zhes sogs kyis dri byug pa sogs rab gnas kyi khrus gsol ltar byas te /
mchod pa legs par bshams la gzhung bzhin byin gyis brlab /
tshigs bcad sngags dang bcas pas rgyas par 'bul /
lha'i bstod pa dang bla ma'i bstod pas bstod /
yan lag bdun pa phul la gsol ba btab /
de nas slob ma'i bya ba rnams bla mas mdzad /
slob dpon gyi bya ba rnams dkyil 'khor gyi gtso bos mdzad /
rang gis de'i mchod g.yog byed par mos la /
pur ram rten la dbang bskur rdzogs par bya /
de nas pur bzhugs par 'dod na mchod rten brtsigs la /
sngar bshad pa bzhin bzhugs su gsol /
pur de nyid sbyong bar 'dod na /
zhi ba'i sbyin sreg ji lta ba bzhin byas la /
pur rol mo'i cha byad du ma dang mchod pa dang bcas pas sngar bshad pa bzhin pur khang du gdan drangs /
oM khyed kyis sems can don kun mdzad /
ces pa la sogs pas bla ma'i lha ye shes pa dang bcas pa gshegs te| mdun gyi nam mkhar bzhugs par bsam /
de nas me spor tshe /
chos 'brel med pa gcig me sbar du bcug la /
dpal ldan bla ma dgongs su gsol / /
phung po lnga yi bud shing la /
zhes sogs sngar ltar brjod /
sku gsung thugs kyi bar chad thams cad shAn+tiM ku ru na maH zhes sogs 'don pa bsgyur la bya'o / /
'di skabs su /
pur mchod yul du byas nas bsreg pa yin pas /
'jig rten pa'i me lha mchod tshar nas /
'jig rten las 'das pa'i me lha bskyed pa'i skabs su /
pur dang 'jig rten las 'das pa'i me lha dbyer med du byas nas sreg rdzas rnams /
mchod pa'i tshul du 'bul ba yin no / /
de nas pur sbyangs tshar nas pur la gsol ba 'debs kyin zhag gnyis 'jog pa yin na /
gdung khang de nyid la mchod rten brtsigs /
gdung rus rnams lhar bskyed la /
skye mched dang sku gsung thugs byin gyis brlab pa /
ye shes pa dgug gzhug /
dbang bskur rgyas gdab rnams bya /
sngar nam mkhar bzhugs su gsol ba'i ye shes pa rnams kyang bstim /
mchod @# / /
bstong rgyas par bya /
yan lag bdun pa phul la gsol ba gdab /
zhag re bzhin de bzhin byas la /
rjes su rol mo mchod pa dang bcas pas sngar bzhin gdur khang zhal phye la /
dad pa can rnams la sbyin pa dang /
sku gzugs bzheng pa la sogs pa bya zhing /
'di dag ni rang gi bla ma min yang gang zag khyad par can gzhan la yang bya ba'i cho ga'o / /
smras pa /
mi bzad duH kha'i 'byung gnas ngan 'gro'i lam / /
bkag ste thar ba'i lam bzang ston pa'i thabs / /
rang bzo spangs te mdo rgyud gzhung lugs don / /
mkhas grub du mas bkral ba ji bzhin bkod / /
'di la nongs shing 'khrul pa gang mchis pa / /
bla ma yi dam mkha' 'gro mkhas tshogs la / /
bzod par gsol bgyi legs chas 'gro ba kun / /
thar par bgrod pa'i tham skas nyid gyur cig /
gzhan yang dge 'dis ngan 'gro kun stongs nas / /
mkha' mnyam 'gro kun dal 'byor rten brgyud de / /
skyon bral yon tan kun gyi dpal ldan pa'i / /
rdzogs sangs rgyas kyi go 'phang myur thob shog /
ces gshin po rjes 'dzin gyi cho ga thar pa'i lam ston zhes bya ba 'di ni drung ram pa blo bzang rgyal mtshan gyis yang yang nan cher bskul ba la brten nas chos smra ba'i dge slong blo bzang ye shes kyis bka' gdams pho brang du smras pa'o / /
sarba dza ga ti / / / /
