! / /
swa sti /
bdag gis tshe rabs kun tu bsten pa / /
lhag pa'i lha mchog mi g.yo mgon @# / /
po / /
khyod kyis mkhyen par mdzad du gsol gyi / /
dri med smon lam bdag gis gdab bo / /
bdag ni gang du skyes par gyur kyang / /
lha mchog khyod kyi bsgom bzlas dri med / /
sgo gsum gus pas nyams su len la / /
nam yang g.yel ba med par gyur cig /
lhag pa'i lha khyod bsgrubs pa'i mthu yis / /
mnor lam ston bshes gnyen bzang pos / /
brtse ba'i thugs kyis rjes su bzung ste / /
zab mo'i lam rnams ston par gyur cig /
gang tshe shin tu zab pa'i nye lam / /
bdag gis gus pas sgrub pa de tshe / /
khro ba'i rgyal po khyod kyi mthu yis / /
'gal ba'i rkyen rnams zhi bar gyur cig /
bdag ni bdag 'dzin zhags pa dam pos / /
'khor ba'i btson r+war bsdams pa de tshe / /
bu gcig pa la ma yis brtse bzhin / /
sdug bsngal mtsho las sgrol bar gyur cig /
las ngan rlung gi shugs kyis bdas te / /
ngan 'gro'i g.yang la lhung ba de tshe / /
thugs rje'i phyag ni legs par brkyangs na / /
ngan 'gro'i 'jigs las skyob par gyur cig /
mdor na 'phral du nad gdon bar chad / /
ma lus zhi zhing mthar thug rgyal ba'i / /
sku bzhi'i 'bras bu dka' ba med bar / /
myur du bdag gis thob par gyur cig /
bcom ldan mi g.yo mgon po'i sgo nas / /
smon lam 'debs tshul tshigs bcad bdun 'di / /
myur ba myur bar rtsoms zhes bskul tshe / /
de lta de ltar bdag gis sbyar ro / /
zhes pa 'di yang dpon dpal 'byor bzang pos bskul ba'i tshe blo bzang grags pas ja'i gral du smras pa'o / /

