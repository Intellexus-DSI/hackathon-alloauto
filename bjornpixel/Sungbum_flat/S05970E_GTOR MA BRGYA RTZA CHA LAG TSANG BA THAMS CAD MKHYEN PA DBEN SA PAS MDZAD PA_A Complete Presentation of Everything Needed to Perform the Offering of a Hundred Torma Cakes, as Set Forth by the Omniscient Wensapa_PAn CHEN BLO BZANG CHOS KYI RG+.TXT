@# / /
gtor ma brgya rtsa cha lag tshang ba thams cad mkhyen pa dben sa pas mdzad pa bzhugs so / /
@## / /
na mo gu ru lo ke shwa rAya /
gtor ma brgya rtsa gtong bar 'dod pas /
skyabs 'gro sems bskyed sngon du btang /
swa b+hA was stong par sbyangs /
stong pa'i ngang las pad dkar zla ba'i dkyil 'khor gyi steng du rang gi sems nyid hrIH dkar po de las 'od 'phros don gnyis byas 'dus yongs su gyur pa las /
rang nyid 'phags pa spyan ras gzigs sku mdog dkar po zhal gcig phyag bzhi pa /
dang po gnyis thugs kar thal mo sbyar ba /
g.yas 'og mas shel 'phreng dang /
g.yon 'og mas padma 'dzin pa /
mtshan dpe'i 'od 'bar zhing /
rin po che'i rgyan dang dar gyi na bzas klubs pa /
rdo rje'i skyil krung gis bzhugs pa'i spyi bor oM /
mgrin par AH thugs kar @# / /
hrIH hUM gis mtshan pa /
de las 'od zer 'phros po Ta la nas ye shes pa dang dbang gi lha rnams spyan drangs /
dzaH hUM baM hoH rang dang gnyis su med par gyur /
dbang gi lhas dbang bskur /
'od dpag med kyis dbu brgyan par gyur /
mchod gtor rnams a mr-i tas bsangs /
swa b+hA was sbyangs /
stong pa'i ngang las rang gi mdun du b+h+ruM las rin po che'i snod yangs shing rgya che ba'i nang du /
oM las mchod rdzas sam gtor ma dwangs shing thogs pa med pa zag pa med pa'i bdud rtsi'i rgya mtsho chen por gyur /
oM AH hUM lan gsum gyi byin gyis brlabs /
Ar+ya lo ke shwa ra ar+g+haM /
pA tyaM /
puSh+pe /
d+hU pe /
A lo ke /
gan+d+he /
nai wi tya /
shabta pra tI ts+tsha swAhA /
skyon gyis ma gos sku mdog dkar / /
rdzogs sangs rgyas kyis dbu la brgyan / /
thugs rje'i spyan gyis 'gro la gzigs / /
spyan ras gzigs la phyag 'tshal lo / /
bla ma yi dam dkon mchog sri zhu'i mgron / /
mgon po yon tan rigs drug snying rje'i mgron / /
gdon bgegs lan chags mgron rnams ma lus pa / /
mchod sbyin gnas 'dir gshegs shing brtan par bzhugs / /
ka ma la ye stwaM /
bde chen dngos grub char 'bebs yid bzhin nor| |rtsa brgyud bla ma yi dam dkon mchog gsum / /
dpa' bo dpa' mo chos skyong srung ma la / /
sgo gsum gus pas so sor phyag 'tshal lo / /
oM AH gu ru badzra sarba bud d+ha bo d+hi satwa sa pa ri wA ra badzra ar+g+haM pra tI ts+tsha hUM swAhA /
zhes pa nas shap+ta pra tI ts+tsha hUM swAhA /
zhes pa'i bar gyis mchod /
zhal zas ro brgya ldan pa'i yid 'phrog pa / /
legs sbyar 'di ni rgyal ba sras bcas la / /
dad pas phul bas 'gro ba 'di dag kun / /
'byor ldan ting 'dzin zas la spyod par shog /
mchod yon zhabs bsil me tog bdug spos dang / /
snang gsal dri chab zhal zas rol mo sogs / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stongs bar du legs bzhugs nas / /
'gro la chos kyi 'khor lo bskor ba dang / /
bdag gzhan dge rnams byang chub chen por bsngo / /
'gro ba'i sgron me rgyal ba sras bcas la / /
dri zhim bdud rtsi'i khrus chab 'di gsol bas / /
'gro ba'i sgrib gnyis dri ma kun byang nas / /
dri bral @# / /
sku gsum thob par byin gyis rlobs / /
oM sarba ta thA ga ta a b+hi She ka ta sa ma ya shri ye awAH hUM /
'phags pa spyan ras gzigs dbang gi /
phyag nas 'bab pa'i 'o rgyun gyis / /
yi dwags rnams ni tshim byas shing / /
khrus byas rtag tu bsil bar shog /
oM AH hrIH hUM /
oM ma Ni padme hUM /
oM dza la mi daM sarba pre ta b+h+yaH swAhA /
oM dz+nya na a wa lo ki te sa man+ta s+pha ra NA ra smi b+ha was ma ya mahA ma Ni du ru du ru hri da ya dzA la ni swAhA /
srid pa bar do'i 'gro kun la / /
chu yi sbyin pa 'di sbyin pas / /
'jigs skrag sdug bsngal las grol te / /
dag pa'i zhing du bgrod par shog /
na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karmaH pa raM pa rA Ni ma sarba satwa nan swAhA /
gzhan yang chu yi sbyin pa 'di la brten nas klu'i rgyal po dga' bo dang nyer dga' la sogs pa srid pa chu klung gi bdag po dang /
gzhi bdag gnyug mar gnas pa dang /
sems can thams cad kyi rgyud la sbyin pa dam pa sems kyi rgyan du gyur cig /
sbyin pa dam pa sems kyi rgyan du gyur nas don gyi mchog rnal 'byor gyi yo byad dam pa myur du mngon par rdzogs par 'tshang rgya bar gyur cig /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi| |bdag gis sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces sogs lan gsum dang /
de nas oM badzra a mr-i ta zhes pa nas bdud rtsi'i rgya mtsho chen por gyur /
zhes pa'i bar gong ltar byas nas /
oM AH hUM lan gsum gyi byin gyis brlabs te /
mgron so sos bdud rtsi gsol bas tshims shing dgyes par bsams nas /
na maH sarba ta thA ga ta a wa lo ki te oM saM b+ha ra saM b+ha ra hUM / /
lan gsum mam nyer gcig bdun gang rigs brjod pa rnams so so'i skabs su 'dra bar byas nas /
oM badzra ar+g+haM sogs kyis mchod /
phun tshogs 'dod yon lnga ldan pa'i / /
bdud rtsi'i rgya mtsho'i gtor ma 'di / /
drin can rtsa brgyud bla ma dang / /
rgyud sde bzhi 'brel lha tshogs dang / /
dus gsum bde gshegs dam pa'i chos / /
tshogs bcas dkon mchog gsum la 'bul / /
tshad med thugs rjes legs bzhes nas / /
sangs rgyas bstan pa rgyas pa dang / /
bdag dang ma gyur sems can rnams / /
dkon mchog gsum dang mi 'bral zhing / /
chos dang dpal 'byor rgyas pa dang / /
sangs rgyas thob par byin gyis rlobs / /
phun tshogs 'dod yon lnga ldan pa'i / /
bdud rtsi'i rgya mtsho'i gtor ma 'di / /
myur mdzad mgon po 'khor bcas dang / /
chos kyi rgyal po rnam thos sras / /
gur mgon zhal dang phyag bzhi pa / /
dmag zor dregs pa lcam sring dang / /
gtsang ma'i rigs @# / /
kyi mgon po sogs / /
chos bzhin skyong ba thams cad dang / /
gnas gsum dag na bzhugs pa yi / /
dpa' bo mkha' 'gro'i tshogs la 'bul / /
'gro la phan bde 'byung ba'i gzhi / /
bstan pa bsrung zhing skyong ba dang / /
'phrin las bzhi yi dngos grub stsol / /
phun tshogs X /
bdud rtsi'i X /
drang srong chen po mchog brgyad dang / /
gzhan yang lha mi'i nang gnas pa'i / /
bden tshig grub pa rnams la 'bul / /
bzhes nas bstan pa rin po che / /
phyogs dus kun du rgyas pa dang / /
'gro kun bde zhing skyid pa dang / /
khyad par bdag dang sems can rnams / /
myur du sangs rgyas thob 'gyur ba'i / /
mthun rkyen ji ltar bsam pa bzhin / /
thogs med 'grub pa'i smon lam mdzod / /
phun tshogs X /
bdud rtsi'i X /
dzaM b+ha la dang nor rgyun ma / /
a pa ra ni tsih+ta sogs / /
nor lha gnod sbyin tshogs rnams dang / /
bdag cag dpon slob 'khor bcas kyi / /
lhan cig skyes shing 'tsho ba'i lha / /
bsrung zhing skyong ba rnams la 'bul / /
bzhes nas rnal 'byor bdag cag rnams / /
lag pa'i 'tsho bas mi 'tsho bar / /
chos mthun 'tsho bas 'tsho ba dang / /
bsams pa chos bzhin 'grub par mdzod / /
de bzhin gshegs pa rin chen mang la phyag 'tshal lo / /
de bzhin gshegs pa gzugs mdzes dam pa la phyag 'tshal lo / /
de bzhin gshegs pa sku 'byams klas la phyag 'tshal lo / /
de bzhin gshegs pa 'jigs pa thams cad dang bral ba la phyag 'tshal lo / /
phun tshogs X /
bdud rtsi'i X /
sa yi lha mo bstan ma sogs / /
stong gsum gzhi bdag tshogs rnams dang / /
tshe ring mched lnga bstan skyong bcas / /
gangs can gnas pa thams cad dang / /
khyad par yul phyogs 'di nyid kyi / /
yul lha gzhi bdag rnams la 'bul / /
bzhes nas bdag cag yon mchod rnams / /
las dang bya ba ci byed kyang / /
ko slong phrag dog ma mdzad par / /
mthun rkyen yid bzhin 'grub par mdzod / /
phun tshogs X /
bdud rtsi'i X /
rta bdag brgyad sogs gnod sbyin gyi / /
sde dpon chen po ma lus dang / /
'phrog ma bu dang bcas pa sogs / /
sangs rgyas mthong dang ma mthong ba'i / /
mi min mthu chen rnams la 'bul / /
bzhes nas bstan pa bsrung ba dang / /
ma gyur byams pas skyong ba dang / /
khyad par bdag cag chos sgrub pa'i / /
'gal rkyen sol la mthun rkyen sgrubs /
phun tshogs X /
bdud rtsi'i X /
bgegs rigs stong phrag brgyad cu dang / /
gdon rigs sum brgya drug cu dang / /
byis pa'i gdon chen shog /
phun tshogs 'byung po rnams la bsngo / /
mchod sbyin gtor mas tshims gyur nas / /
nad yams 'khrug pa mu ge dang / /
sad ser than pa ma gtong bar / /
pha mar gyur pa'i 'gro kun la / /
phan bde'i bsam sbyor bsten par shog /
phun tshogs @# / /
bdud rtsi'i X /
'gro ba rigs drug lam rgyud lnga / /
skye gnas rnam pa bzhis bsdus pa'i / /
drin can pha mar gyur pa yi / /
mkha' mnyam 'gro ba'i tshogs la 'bul / /
mchod sbyin gtor mas tshim gyur nas / /
rigs drug sdug bsngal las grol te / /
nges 'byung byang chub sems nyid dang / /
yang dag lta bas rgyud phyug cing / /
pha rol phyin drug yongs rdzogs nas / /
bla med byang chub thob par shog /
phun tshogs X /
bdud rtsi'i X /
yi dwags rgyal mos gtso byas pa'i / /
phyi nang zas skom sgrib pa can / /
byings na gnas dang kha 'thor ba'i / /
yi dwags tshogs rnams kun la bsngo / /
mchod sbyin gtor mas tshim gyur nas / /
bkres skom sdug bsngal las grol te / /
ser sna la sogs sgrib pa gnyis / /
bag chags bcas pa yongs su dag /
sbyin pa'i phar phyin yongs rdzogs nas / /
nam mkha' mdzod la dbang 'byor shog /
phun tshogs X /
bdud rtsi'i X /
thog med dus nas da lta'i bar / /
bsad dang bcings dang brdeg pa dang / /
phrogs dang brkus la sogs pa yis / /
lan chags sha 'khon gnyer ba dang / /
bu lon chags pa rnams la bsngo / /
mchod sbyin gtor mas tshim gyur nas / /
lan chags sha 'khon ma lus dag /
bu lon rnams kyang khyer gyur nas / /
myur du rdzogs pa'i sangs rgyas kyi / /
go 'phang dam pa thob par shog /
phun tshogs X /
bdud rtsi'i X /
blo bur lhags shing skal ba chad / /
khas zhan dbang chung gyur pa dang / /
lhag la re bar gyur pa'i mgron / /
ji snyed mchis pa rnams la bsngo / /
rang rang ji ltar 'dod pa yi / /
'dod dgu'i char gyis tshim gyur nas / /
mi bzad sdug bsngal 'byung ba'i sgo / /
chags sdang mi dge'i sems zhi zhing / /
rin chen byang chub sems mchog dang / /
srid pa'i rtsa ba drung 'byin pa'i / /
shes rab mchog gis rgyud gang nas / /
sku gsum mngon du 'gyur bar shog |bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
'phags pa rnams la mchod pa dang / /
sems can rnams la phan gdags phyir / /
don rnams gang dag bsam pa kun / /
de dag thams cad ci rigs par / /
thogs pa med par 'byung gyur cig /
ces bden stobs dang /
chos rnams thams cad rgyu las byung / /
de rgyu de bzhin gshegs pas gsungs / /
rgyu la 'gog pa gang yin pa / /
dge sbyong chen pos 'di skad gsungs / /
ces mdor bsdus sam /
rgyas par na de'i mjug tu /
skar ma rab rib mar me dang / /
rgyu ma zil pa chu lbur dang / /
rmi lam glog dang sprin lta bu / /
'dus byas chos rnams de ltar blta| |lus kyi sdom pa legs pa ste / /
ngag gi sdom pa legs pa yin / /
de bzhin yid kyi sdom pa legs / /
thams cad bsrung ba'i dge slong dag /
sdug bsngal kun las grol bar 'gyur / /
chos rnams gzugs brnyan lta bu ste / /
gsal zhing @# / /
dag la rnyog pa med / /
gzung du med cing brjod du med / /
rgyu dang las las yang dag 'byung / /
chos rnams de ltar shes par gyis / /
de ltar ye shes pa bdag nyid la thim zhing /
'jig rten pa rnams zang zing gi sbyin pas rgyud smin /
chos kyi sbyin pas rgyud grol nas rang gnas su gshegs par bsams nas /
smon lam ni /
'di ltar bgyis pa'i bsod nams dang / /
bdag gi dus gsum dge ba'i mthus / /
nyam thag 'gro ba mtha' dag gi /
mgon skyabs dam par bdag gyur cig /
tsha gdung dmyal ba'i 'jigs pa rnams / /
skyob byed bsil ba'i char dang ni / /
grang ba'i dmyal ba mtha' dag gi /
gdung sel nyi ma'i mchog gyur cig /
ro brgya'i zas skom rgya mtsho yis / /
yi dags ma lus dbugs 'byin cing / /
bkol spyad rmongs pa'i mun sel ba'i / /
sgron me'i mchog tu bdag gyur cig /
phrag dog 'thab rtsod sdug bsngal gyi / /
mda' char 'bab la go cha dang / /
'chi 'pho ltung ba'i chu 'khrug par / /
sgrol byed brtan po'i gzings gyur cig /
'jigs rung skye rga na 'chi yi / /
rims nad drag pos gtses pa la / /
nyon mongs nad kun sel byed pa'i / /
sman pa'i mchog tu bdag gyur cig |bdag ni dbul zhing phongs rnams la / /
'dod dgu 'byung ba'i gter chen dang / /
gnyen dang bral bas gdungs rnams kyi / /
gnyen dang bshes su nges gyur cig /
bdag kyang tshe rabs thams cad du / /
dal 'byor rten bzang dge ba'i bshes / /
yid bzhin nor bu spyi bor 'dzin / /
thos bsam sgom pa'i grur zhugs nas / /
sku gsum gling du phyin gyur cig /
ces smon lam dang shis pa brjod par bya'o /
zhes pa 'di ni don gnyer can mang pos bskul ba la brten nas /
chos smra ba'i btsun pa blo bzang chos kyi rgyal mtshan gyis legs par sbyar ba'o / / / /
! oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / / / /
