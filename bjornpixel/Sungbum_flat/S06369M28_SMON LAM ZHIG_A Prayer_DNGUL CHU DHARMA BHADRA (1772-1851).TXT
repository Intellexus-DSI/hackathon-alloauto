! / /
oM swa sti /
blo gros dkyil 'khor bzang po'i dpal ldan pa'i / /
bshad sgrub bstan pa'i pad tshal bzhad pa'i nyi / /
ma lus nag phyogs mun las rnam rgyal ba'i / /
rje btsun bla ma'i zhabs la gus phyag 'tshal / /
mgon de'i 'phrin las chos srid dal 'gro'i gter / /
'phel mdzad sa dbang rgyu skar rgyal po yis / /
snang mtha'i mgon gang zhabs pad nyer brtan cing / /
mu med bstan 'gro'i @# / /
dge mtshan spel ba'i phyir / /
pak+Shu'i klung chen bgrod byed brtan po'i gzings / /
tshugs zhes bka' btags cod pan stsal ba na / /
pad 'byung 'dzum zhal dmul ba'i yul gru che'i / /
lugs gnyis r+b+tsan po'i khrims kyi kha lo ba / /
dkyel che'i blo dang bzang po'i mdzad pa yis / /
dge bcu'i lam srol 'phel kha cher gtod cing / /
bsod nams dpung pas dbyig 'dzin bkra shis su / /
byed pa'i na ra'i dbang phyug 'khor bcas dang / /
bi shwa karma'i rjes mthun rong mtsho ba / /
tshe brtan rdo rje la sogs mkhas bsdus kyi / /
bzo bo'i lhag bsam kun da'i chun po la / /
'gran bzod bya ba las kyi 'khor lo yis / /
rnam 'byung zhes bya sa khams 'brug gi lo'i / /
dag byed zla ba'i gral tshes ches dge bar / /
dbyibs legs brtan gling chu klung shing rta 'di / /
phyogs kyi bu mo'i 'dren byed bdud rtser bskrun / /
tshul 'di sgo gsum 'bad mtshon legs byas mthus / /
thub bstan snying po dar zhing de 'dzin mchog /
skyabs mgon yab sras zhabs zung rab brtan cing / /
gru chen 'dir zhugs kyis mtshon yid can kun / /
srid zhi'i mtsho chen pha rol phyin gyur cig /
mang+ga laM / /
