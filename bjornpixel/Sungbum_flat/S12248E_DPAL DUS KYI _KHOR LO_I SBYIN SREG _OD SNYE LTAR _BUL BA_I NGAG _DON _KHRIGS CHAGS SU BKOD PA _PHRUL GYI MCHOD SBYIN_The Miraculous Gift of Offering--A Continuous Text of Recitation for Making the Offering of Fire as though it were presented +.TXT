@# / /
dpal dus kyi 'khor lo'i sbyin sreg 'od snye ltar 'bul ba'i ngag 'don 'khrigs chags su bkod pa 'phrul gyi mchod sbyin zhes bya ba bzhugs so / /
@## / /
na mo gu ru shrI kA la tsakra ye /
mchog tu mi 'gyur bde chen ye shes khams / /
ro gcig du mar shar ba'i sgyu 'phrul gar / /
dus kyi 'khor lo'i dkyil 'khor lha tshogs kyis / /
deng 'dir dngos grub bdud rtsi'i char rgyun phob / /
'dir dpal dus kyi 'khor lo'i bsnyen pa'i kha skong gi sbyin sreg gsang ba spyi'i cho ga 'od kyi snye ma'i steng nas bya tshul blo dman gyis nyams su blang bde bar 'god na thab dang rdzas la sogs pa thams cad bde gsang sogs kyi sbyin sreg dang 'dra la /
'don cha'i rim pa ni /
sbyor dngos mjug gsum las /
dang bo ni /
sgrub pa pos cho ga'i yan lag thams cad 'tshogs par byas nas /
padma'i 'dug stangs kyis kha shar du phyogs te bdag bskyed rdzogs par bsgom zhing /
lha rnams las 'od zer dkar po 'phro bar bsam /
rang gi thugs ka'i hUM las 'od zer 'phros pas /
phyogs bcu'i sangs rgyas thams cad kyi byin rlabs dang nus mthu thams cad bkugs nas bsang chu la thim par gyur par bsam la /
oM AH hUM ho haM k+ShaH zhes 'bru drug bzlas te bsang chu sgrub /
de nas smra ba gzhan bcas de /
rdo rje ni thabs dang dril bu ni shes rab ste /
zhes pa nas /
ho ho ho swAhA /
zhes pa'i bar rdor dri la byin rlabs sbyi ltar bya /
de? nas las sngags 'bru drug brjod cing g.yas ?las ku sha'i rtse mos bsang chu'i snod nas chu blangs te rab gi g.yon ngos nas g.yas bskor du thab dang /
rdzas thams cad dang /
dgang blug dang /
rang la'ang bsang gtor lan gsum /
yang las sngags brjod cing g.yon pa'i mtheb srin gyis nang mchod blangs nas snga ma ltar bsang gtor lan gsum bya /
de nas ? mchod rdzas rnams la 'bru drug dang nang mchod kyis bsangs /
swa b+hA was stong par sbyangs /
stong pa'i ngang las s+phaM las byung ba'i rim po che shel gyi snod ces sogs dus 'khor ltar la /
oM ar+g+haM AH hUM /
nas /
oM shap+ta AH hUM /
zhes pa'i bar gyis ?rdzu bzhi nyer spyod rol mo dang bcas pa sngags dang phyag rgyas byin gyis brlabs /
rdza sa sbyod ba'i phyag rgya bcings la /
oM swAhA /
zhes pas sreg rdzas rnams spyir bkrus bar bsam /
@## / /
oM AH swAhA sa yam shing /
oM shrIM swAhA sa zhun mar /
oM dzriM swAhA sa 'bru /
oM ku ru ku ru swAhA sa rdzas gzhan rnams te mdor na /
rdzas rnams kyi mtshan nyid dang mi ldan pa'i nyes skyon thams cad byang zhing dag nas nang gi bdud rtsi lnga'i ngo bor gyur /
par bsam /
de nas 'bru drug brjod la 'o ma can gyi shing la me sbar /
'bru drug brjod cing bsang chu dang nang mchod kyis me de la? g.yas bskor du lan gsum gsum bsangs /
de nas me de gtsang zhing shin tu sgam pa'i rtswa'i chun po dang bcas thab kyi nang du bcug la /
oM dzwa la dzwa la hUM dang /
hUM zhes brjod cing rlung yab kyis me sbar /
oM AH hUM ho h+k+Sh+m+l+w+r+yaM swAhA /
zhes brjod cing mar zhu blug gzar bdun gyis me gso /
de nas ku sha rnams lag tu bzung la /
oM badzra satwa AH zhes lan gsum dang /
oM ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum po mnyes byed pa / /
sa las skyes pa'i 'deb ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod nas| sngags snga ma lan snga brjod cing ku sha dgram la /
rdor dril 'dzin pa'i lag pa thal mo sbyar te /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes gsol ba gdab /
gnyis pa dngos gzhi la gsum /
thog mar 'jig rten pa'i me lha mchod pa /
bar du 'jig rten las 'das pa'i me lha mchod pa /
mthar 'jig rten pa'i me lha mchod pa'o / /
dang bo la gsum las /
thab dang me lha bskyed cing ye shes pa dang bsre ba ni /
'bru drug dang bsang chus thab bsangs /
swa b+hA was stong par sbyangs /
stong pa'i ngang las hUM dkar po zhu ba las byung ba'i ye shes kyi thab kha dog dkar zhing dbyibs th+lum? pa /
mu ran kha khyer dang bcas pa /
kha khyer la rdo rje'i phreng bas bskor ba /
grwa bzhir zla phyed rdo rjes mtshan pa /
dwangs shing thogs pa med par gyur /
thab kyi nang du raM las skyes pa'i me gru gsum gyi dbus su sna tshogs padma dang nyi ma'i lte bar raM las bgrang phreng /
de yongs su gyur pa las me lha sku mdog dkar po dkar nag dmar ba'i zhal gsum phyag drug pa /
gnyug mar gnas pa'i rang 'od kyi rig ma dang gnyis su med pa'i sku /
phyag dang po gnyis kyis rang gi rig ma la 'khyud cing /
lhag ma g.yas ? gnyis mi 'jigs pa'i phyag rgya dang bgrang phreng /
g.yon gnyis dbyug gu dang ril ba 'dzin pa /
rnam snang gi dbu rgyan can /
smin ma dang ral ba'i tshogs 'bar zhing lto ba 'phyang ba /
spom zhing thung la gzi brjid che ba /
g.yon brkyang gis bzhugs pa'i thugs kar me gru gsum pa raM gyis mtshan par gyur /
dam tshig pa'i thugs ka'i sa bon gyi 'od zer las spros pa'i khro bo 'dod rgyal gyis /
shar lho nas bsgoms pa dang 'dra ba'i me lha drang srong gi tshogs kyis bskor ba spyan drangs par bsam la phyag rgya bca' zhing /
oM tshur byon tshur byon 'byung po che / /
lha yi drang srong bram ze mchog /
sreg bags zhal zas bzhes slad du / /
'dir ni yang dag bsnyen par mdzod / /
oM Tak+ki hUM dzaH zhes pas spyan drangs la /
thab kyi kha khyer gyi ku sha'i gdan la bzhugs par bsam /
las ??la brjod cing bsang chu gtor la phyi 'brang gi bgegs bskrad /
sbro? mchu bzhi dbul zhing ??las la mos na ma phul kyang rung /
dzaH hUM baM hoH hi /
ro mnyam du gyur /
zhes gzhug pa sogs bya'o / /
mchod cing bstod de dam tshig /
bsgrags pa ni /
oM AH hrIH pra wa ra sad kA raM prok+Sha NaM pra tIts+tsha hUM swAhA /
zhes dang /
de bzhin du prok+Sha NaM gyi tshab? tu| Any+tsa ma NaM /
ar+g+haM /
pAdyaM rnams bcug pas chu bzhi dang /
me lha'i sngags /
oM agna ye A di bya A di bya A bi sha A bi sha mahA shri ye ha bya ka bya ba ha nA @# / /
ya /
zhes pa li /
oM badzra puSh+pe AH hUM zhes sogs dang /
oM AH hUM btags pas ?lter spyod rol mo nang mchod dang bcas pas mchod /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad bsreg /
'dzin byed me lha nyid la rnam par 'dud / /
changs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs bsreg pa'i shes rab 'od / /
bskal ba'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul pa'i theg pa bcings / /
rig sngags gsung zhing bgrang phreng 'dzin / /
bdud rtsi'i bcud ldan g+huN+Di bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
de bas bstod de phyag kyang 'tshal / /
zhes dril bsil dang bcas pas bstod /
bsdu na sho lo ka dang po gcig gis chog /
oM badzra a na la mahA b+hu ta dzwa la dzwa la ya sarba b+hasmiM ku ru sarba duSh+Tan hUM phaT tri shya dzaH hUM baM hoH sa ma ya stwaM /
sa ma ya ho /
zhes lan gsum gyis dam tshig bsgrags /
bsreg rdzas phul nas slar yang mchod pa ni /
me lha'i ljags rdo rje'i rnam pa can dkar po la raM yig dang /
dgang blugs kyi kha la hUM yig 'od zer dang bcas pas mtshan par gyur par bsam la /
byang chub mchog gi phyag rgyas dgang blugs mar gyis gang ba bzung nas /
kong gi me lha'i sngags /
oM agna ye nas ba ha nA ya /
nges pa la? bdag cag dpon slob 'khor dang bcas pa rnams kyi tshe 'khor ba thog med nas bsags pa'i sdig sgrib nyes ltung gi tshogs thams cad dang /
khyad par du yang ting nge 'dzin mi gsal zhing sngags ma dag pa dang cho ga chad lhag la sogs pa'i nyes pa thams cad shan+tiM ku ru ye swAhA /
zhes pa'i spel tshig btags pas mar khu blugs gzar bdun phul nas 'phrin las bcol /
skabs 'dir me la bgegs yod na sil ba'i thabs gzhung du gsal ba ltar bya'o / /
de nas rdzas chen bcu gnyis las /
yam shing la /
yam shing rnams byang chub kyi shing gi rang bzhin gyi bdud rtsir gyur par mos te /
oM agna ye nas ba ha nA ya /
oM bo b+hi pr-ik+Sha ya /
bdag cag dpon slob zhes pa nas /
shan+tiM ku ru ye swAhA /
zhes me lha'i sngags dang /
rdzas sngags /
spel tshig gsum ka sbyar bas grangs ji ltar 'tshams pa re 'bul /
de bzhin du mar khu la /
oM agna ye nas ba ha nA ya /
oM agna ye /
bdag cag dpon slob zhes sogs dang /
til la /
oM agna ye nas ba ha nA ya /
oM sarba pA paM nga ha na badzra ye /
bdag cag dpon slob sogs dang /
dur ba la /
oM agna ye nas ba ha nA ya /
oM badzra A yu She /
bdag cag dpon slob sogs dang /
'bras ma grugs la /
oM agna ye nas ba ha nA ya /
oM badzra puSh+Ta ya bdag cag dpon slob sogs dang /
zho zan la /
oM agna ye nas ba ha nA ya /
oM sarba saM pA de /
bdag cag dpon slob sogs dang sku sha la oM agna ye nas blta nA pa /
oM a pra ti ha ta badzra ye /
bdag cag dpon slob sogs dang /
yungs kar la /
oM agna ye nas ba ha nA ya /
oM sarba ar+tha sid+d+ha ye /
bdag cag dpon slob sogs dang /
so ba la /
oM agna ye nas ba ha nA ya /
oM badzra bi dzA ya /
bdag cag dpon slob sogs dang /
nas la /
oM agna ye nas ba ha nA ya /
oM mahA be gA ya /
bdag cag dpon slob sogs dang /
span ma la /
oM agna ye? nas? ba ha nA ya /
oM mahA bA la ya /
bdag cag dpon slob sogs dang /
gro? la oM agna ye nas ba ha hA ya /
oM badzra g+hasma re /
bdag cag dpon slob zhes pa nas /
shan+tiM ku ru ye swAhA /
zhes ci rigs par phul nas /
@# / /
rdzas khyad par ba la /
oM agna ye nas ba ha nA ya /
bdag cag dpon slob 'khor dang bcas pa rnams kyi tshe 'khor ba thog med nas bsags pa'i sdig sgrib nyes ltung gi tshogs thams cad dang /
khyad par du yang ting nge 'dzin mi gsal zhing sngags ma dag pa dang cho ga chad lhag la sogs pa'i nyes pa thams cad shan+tiM ku ru ye swAhA /
zhes lan gcig 'bul /
'dir bsnyen pa'i kha skod la stabs bde ba'i dbang du byas te spel tshig dkyus ltar gyis '+k+rus par byas kyi /
so so'i spel tshig khyad par ba skyod bar 'dod na gzhung du gsal ba ltar gdon kyang /
chog go /
gzhan yang las so so'i skabs kyi spel tshig sbyor tshul kyang shes dgos so / /
de nas /
oM AH hrIH sogs la any+tsa ma NaM dang /
prok+Sha NaM bcug pas zhal bsil dang bsang gtor dbul /
gnyis pa 'jig rten las 'das pa'i mi lha mchod pa ni /
me lha'i thugs kar me gru gsum rab tu 'bar ba'i dbus su /
b+h+ruM yongs su gyur pa las gzhal yas khang gru bzhi sgo bzhi gser gye rab bzhin gyi rta babs bzhi dang bcas pa /
zhes pa nas /
a las zla ba'i dkyil 'khor re re /
zhes pa'i bar sgrub thabs ldar la dbus kyi gdan gyi steng du hUM dang rdo rje las skyes pa'i dpal dus kyi 'khor lo dri ma med pa'i 'od zer lnga 'phro ba sku mdog sngon po /
zhes pa nas /
dpag bsam gyi shing ser po /
a dang rdo rje las skyes pa'i mi bskyod pa ljang khu /
zheg pa nas /
sher phyin mas 'khyud pa gtso bo'i lus la dbyer med du zhugs /
A dang rdo rje las skyes pa'i rdo rje dbyings kyi dbang phyug ma ljang khu /
nas /
rdo rje sems dpas 'khyud pa sna tshogs yum la \u0f38 byer med du zhugs /
slar yang rdo rje sems dpa' la rdo rje dbyings kyi dbang phyug mas 'khyud pa gtso bo la zhugs shing /
sher phyin ma la mi bskyod pas 'khyud pa sna tshogs yum la dbyer med du zhes pa nas /
tsa sde ring thung brtsegs pa sogs las skyes pa'i mchod pa'i lha mo rnams dkyil 'khor gyi 'dod snam la 'khod par gyur /
zhes pa'i bar lha rnams kyi mngon rtogs ni las rgyal mchog gi skabs ltar la spros te zhes pa'i tshig 'dor /
rang gi snying gar hUM dang rdo rje las skyes pa'i rdo rje shugs zhes pa nas mdun gyi nam mkhar spyan drangs /
rdo rje shugs rang gi snying gar thim /
gan+d+haM sogs kyis mchod /
badzra b+hai re wa a kar+Sha a dzaH dzaH hUM baM hoH hi /
ye shes la rnams dam tshig pa so so dang ro mnyam du gyur /
rang gi snying ga'i hUM gi 'od zer gyis zhes pa nas /
zhes dbang bskur bas gtso bo la mi bskyod pa dang /
yum la rdo rje sems dpa' sogs rang rang gi rigs kyi bdag po mchog gi sprul sku'i rnam pa can gyis rgyas btab par gyur cing /
sku las 'od zer dkar po'i tshogs 'phro bar gyur par bsam la /
dag cing dri med yid 'ong ba'i / /
sngags kyi bsang gtor tshogs 'di dag /
bdag gis dad pas dbul lags na / /
bzhes nas bdag la bka' drin s+col / /
oM AH hrIH sogs la prok+Sha NaM /
any+tsa ma NaM /
ar+g+haM /
pAdyaM sbyar ba sa chu bzhi /
lha yi me tog dam pa 'dis / /
dkyil 'khor mchod pa bgyid par 'tshal / /
thugs ni brtse bas nyer dgongs te / /
mgon pos mchod pa 'di bzhes shig /
oM shrI kA la tsakra sa pa ri wA ra puSh+pe pra tIts+tsha na maH de bzhin du shap+ta'i bar sbyar bas nyor spyod /
gan+d+haM sogs kyis lha mo bcu gnyis kyis mchod /
oM shrI kA la tsakra maN+Da la sa pa ri wA ra b+h+yaH na maH zhes pas nang mchod 'bul /
mchog sbyin rdo rje sogs 'dud nyi shus bstod /
lha rnams kyi ljags rdo rje'i rnam @# / /
pa can dkar po la hUM yig gis mtshan par gyur /
oM AH hUM ho h+k+Sh+m+l+l+b+r+yaM hUM phaT /
lan 'dun gyi mthar /
bdag cag dpon slob 'khor dang bcas pa rnams kyi tshe 'khor ba thog med nas bsags pa'i sdig sgrib nyes ltung gi tshogs thams cad dang /
khyad par du yang ting nge 'dzin mi gsal zhing sngags ma dag pa dang cho ga chad lhag la sogs pa'i nyes pa thams cad shan+tiM ku ru ye swAhA /
zhes mar khu dgad blugs bdun phul nas gsol ba btab pas 'phrin las mdzad par zhal gyis bzhes par bsam /
de nas yam shing nas khyad par ba'i rdzas kyi bar la /
gtso bo la snying po lan bdun dang /
phraM bi shwa ma ta dang /
oM a A aM a ha hA haM ha swAhA /
zhes dang /
oM a A i I r-i r-I u U l-i l-I aM a swAhA /
zhes dang /
oM a A e ai ar Ar o au al Al aM a swAhA /
zhes dang /
oM ha hA ya yA ra rA wa wA la lA ha hA swAhA /
zhes lan gsum gsum gyis re re'i mthar thel tshig sngar ltar sbyar te 'khor la phul /
lha rnams kyi thugs ka nas spros pa'i sangs rgyas rnams kyis bum pa dkar po bdud rtsi dkar pos bkad ba thogs nas /
sgrub bya zla ba'i dkyil 'khor la gnas pa la khrus byas pas sdig sgrib nad gdon sogs mi mthun pa'i phyogs thams cad dag nas lus shel ltar gyur /
zhes brjod cing /
gtso bo'i sngags kyis mar khu dgang blugs bdun nam gsum 'bul /
dmigs pa 'di gong gi rdzas kyi skabs thams cad du nan tan du bsam dgos gsung /
ar+g+haM /
prok+Sha NaM /
any+tsa ma NaM gsum sngags rkyang gis 'phul /
srab 'jam yang ba lha yi gos / /
sogs dang /
oM badzra wa sa sya swAhA /
zhes pas gos zung /
oM badzra tam+bu la ye swAhA /
zhes pas so rtsin dbul /
oM shrI kA la tsakra sa pa ri wA ra puSh+pe pra sogs nyer spyod /
gan+d+haM sogs lha mo bcu gnyis /
gong ltar nang mchod 'bul /
stong nyid snying rje sogs sho lo ka bzhis bstod /
gtor ma 'bul na /
nang mchod ltar byin gyis brlabs te /
oM AH hUM hoH dpal ldan dus kyi 'khor lo ni / /
'khor dang bcas la gtor ma ?dri /
zhes sogs lan gsum gyis phul /
mchod bstod mdor bsdus bya /
gtor ma ma phul kyang chog gsung /
oM pra na ma mi sarba ta thA ga tan gyis phyag rgya /
oM AH hrIH sogs kyis mchod yon 'phul la /
me tog dang bcas pa'i thal mo sbyar nas /
gang yang bdag blo sogs dang /
ma rnyed yongs su sogs kyis nongs ba bzod par gsol /
bdag la dngos grub mas 'dod don la gsol ba gdab /
chad lhag gi nyes pa zhi bar bya ba'i sems kyis /
oM badzra satwa AH zhes pa gsum mam bdun dang /
yig brgya bzlas rjes /
oM khyer kyis sems can sogs dang /
oM AH badzra muH ye shes pa rnams rang bzhin gyi gnas su gshegs shing /
dam tshig pa rnams bdag nyid la thim par gyur /
ces gshegs bsdu bya'o / /
gsum pa mthar 'jig rten pa'i me lha mchod pa ni /
oM agna ye sogs me lha'i sngags la /
puSh+pe sogs dang 'bru gsum btags pas phyi nang gi mchod pa /
oM AH hrIH sogs kyis bsang gtor dang zhal bsil /
tam+bu la sogs gyi /
wa sa sya sa gos /
me lha'i sngags la rdzas sngags dang spel tshig btags pas /
yam shing nas rdzas khyad par pa'i bar dgye sreg rdzas rnams phul la /
dril bu dkrol zhing /
'jig rten dbang phyug tshangs dbang mgon gyi sras / /
zhes sogs sho lo kas bstod /
de nas /
oM AH hrIH sogs kyis zhal bsil dang bsang gtor /
me lha'i sngags la /
puSh+pe sogs btags pas nyer spyod dang rol mos mchod /
gtor ma sngar ltar byin gyis brlabs te /
oM agna ye nas ba ha nA ya a kA ro mu khaM sarba d+harmA NaM a dya nu t+pa nan twad oM AH hUM phaT swAhA /
zhes pa lan gsum gyis phul /
me lha'i sngags la puSh+pe sogs sbyar bas mchod /
dril skabs dang bcas pas /
me ste sreg bya za ba'i lha / /
@# / /
drang srong rgyal po gdon gyi bdag /
shar lho mo lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di snoms la / /
rnal 'byor bdag cag 'khor bcas la / /
zhes pa nas /
yid la 'dod pa kun 'grub shog /
chos 'phrin mas bcal? pa'o AH hrIH sogs kyis mchod yon phul /
gang yang bdag blo nas bzod mdzad rigs / /
ces? 'go par gsol oM badzra satwa AH rang gi don dang gzhan gyi don / /
sgrub byed sreg bya za ba gshegs / /
ji bzhin dus su tshur sbyon cing / /
bdag gi dngos grub thams cad sgrubs / /
zhes bskul nas /
oM badzra muH ye shes pa rang bzhin gyi gnas su gshegs nas /
dam tshig pa me 'bar ba'i rnam par gyur par bsam /
gsum pa mjug gi cho ga ni /
lo thug sgrub na gzhung ltar bya zhing /
long yod na me ma shi bar du ma dkrug par bya /
med na dri chab dkar pos me gzhil bar byas la thal ba chu bo la sogs par bskur ro / /
bdag bskyed nyer bsdu dang this brjod bya'o / /
sbyin sreg 'di nyid khungs gang la brten pa dang /
yul gang la gnang ba'i khyad par ni mkhas grub chin po thU bkwan yongs 'dzin gyi zhal gdams thaM yig las /
slob dpon a b+hA ka ra'i sbyin sreg 'od kyi snyel ni rdo rje 'phreng ba'i dkyil 'khor thams cad kyi kha skor du brtsams la yin la dus 'khor yang de'i grangs su yod pas /
'di ltar byas chog pa la the tshom med do / /
rje thams cad mkhyen pa nas bzung dge ldan pa'i mkhas grub thams cad kyis sbyin sreg gi cho ga 'di nyid gzhir bzhag pa la rang rang gi sogs chos rnams bsnan nas mdzad 'dug pa bzhin 'dir yang de bzhin du bkod pa yin /
mkhas grub rin po che'i gsung bkod bzhin du dpal 'khor bde cheg gyi tshogs 'don du yang dus 'khor gyi sbyin sreg 'od snye ltar tshugs yod par /
gsungs 'dug go /
rgyal dbang bskal bzang rgya mtsho'i dris lan zhig chu sbyin sreg /
'od snye las bshad pa bzhin yi dam spyi 'gro'i sbyin sreg gi rdzas chen bcu gnyis dang /
cho ga yang dmigs gsal lha sngags kyi kha sgyur dgos rigs ma gnyogs gzhan la 'od snye bzhin byas kyang mi rung ba med pas /
de bzhin bya bar 'dod na ba so lha dbang chos kyi rgyal mtshan gyis mdzad pa'i dus 'khor thugs dkyil gyi sbyin sreg las shes par bya'o / /
zhes gsungs /
'di ni grwa rkyang rdzas sa dang ye byad mi 'dzam pa rnams la mkhaM bar mthong nas bris pa yin gyi /
bla chen bstan pa spyi la dgongs mkhan dang bla chung dbang gis brje tshod byed 'dod rnams kyis lugs 'di'i thun mong ma yin pa'i sbyin sreg ltar byas na legs so / /
zhes stsal 'dug ste thugs shin chu mad cing bka' drin /
mchog tu che bar snang ngo / /
smras pa /
rgyud don sgo lcags man ngag lde mig gis / /
logs dgrol sreg chog 'phrul gyi mchod sbyin 'dis / /
dam ldan rnal 'byor 'dod lha mnyes byas shing / /
dngos grub nam mkha'i mdzod la dbang 'byor shog /
ces dpal dus kyi 'khor lo'i bsnyen pa'i kha skor gi sbyin sreg 'od snye ltar 'bul ba'i dag 'don 'khrigs chags su bkod pa 'phrul gyi mchod sbyin zhes bya ba 'di ni /
\u0f38 thU bkwan yongs 'dzin gyi zhal gdams tho mig ltar gyi ngag 'don bkags chog ma zhig yod na /
spyi 'gro /
sbyin sreg gi cho ga blo la ma byang ba dag la phan thogs che bar 'dug ces dpyod ldan 'ga' zhig nas mol mchod byung bar brten /
mang thos rig smra'i brtul zhugs 'chad pa'i btsun gzugs 'jam dbyangs dgyes pa'i shes gnyen zhes bya bas /
dpal ri dge rgyas kyi mdun shod chos 'grwa bkra shis chos 'byor gling chu sbyar ba dge legs 'phel / / / /
