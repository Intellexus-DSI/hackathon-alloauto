@# / /
'dod gsol smon tshig gi skor rnams chabs gcig tu bsdebs pa bzhugs / /
@## / /
oM bde legs su gyur cig /
kun bzang mchod sbrin rab 'khrigs rin chen char / /
kun nas 'bebs byed mchod sbrin rgya mtsho 'di / /
kun tu dwang bas bla ma lha tshogs la / /
kun rdzob las 'das dmigs med dbyings su 'bul / /
phan dang bde ba'i 'byung gnas rgyal bstan gyi / /
snying po'i mchog gyur blo bzang grags pa'i bstan / /
srid mtha' ji srid phyogs dus gnas skabs kun|| dar zhing rgyas par byin gyis brlab tu gsol / /
thos bsam nor bu star du brgyus pa'i gling / /
mkhas mchog gang+gA'i rdul snyed 'byung ba'i gnas / /
'di yi bshad sgrub 'khor lo gsum gyi dpal / /
rab tu rgyas pa'i lags tshogs 'bar gyur cig /
mang+ga laM /
zhes pa 'di ni mkhas grub 'dod dgur 'byung ba'i gling mchog thos bsam gling grwa tshang gi bsti gnas chen bor lung dang rigs pa'i gter mdzod mtshungs @# / /
med chos kyi rje ja zhal snga nas ye shes chos 'phel dang drung chen blo bzang 'byung gnas /
spyis bzhad ba tshogs gsog pa ye shes skal ldan dang 'brong rtse ba dka' chen blo bzang dge 'dun bcas nas rgyu yon sbyar te /
bzo bo'i 'du byed tshem bu ba drung ram ba blo bzang rta mgrin dang drung ram pa ye shes bsam gtan /
drung ram pa blo bzang dar rgyas /
drung ram pa blo bzang rab rgyas /
blo bzang dkon mchog /
ye shes bshes gnyen /
ye shes chos grags / /
bris pa dbu mdzad 'jam dbyangs tshe dpal dang dbu mdzad thang lha tshe ring /
don grub /
bkra shis dbang po /
zla ba bkra shis /
tshe brtan tshangs pa /
phun tshogs don grub /
dpal dgos skyes rnams nas snang brnyan du mas bkra ba'i rin chen dra phyed legs par phul ba'i 'dod gsol du bskul ba ltar /
shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
tshogs gnyis yongs rdzogs mtshan dpe'i dpal 'bar zhing / /
sku bzhi'i mnga' bdag thub dbang rdo rje 'chang / /
gang gi sku gsung thugs kyi bden pa yis / /
dngos grub rnam gnyis bde blag nyid du stsol / /
bdag cag rnams kyi skye ba'i 'phreng ba kun / /
bsags pa'i dge tshogs spyi dang khyad par du / /
bstan pa'i rtsa ba so sor thar pa la / /
rnam dag sgrub pa gang zhig bgyis pa dang / /
bde gshegs sku gzugs bzhengs shing bsnyen bkur pa / /
la sogs bskrun pa'i rnam dkar de yi mthus / /
thub bstan spyi dang 'jam mgon tsong kha pa'i / /
mdo sngags bstan pa phyogs bcur rgyas par shog /
mi 'jigs gdong lngas bteg pa'i rin chen khrir / /
dpal ldan bla ma ye shes mchog gi sku / /
bskal brgyar zhabs brtan chos kyi 'khor lo che / /
rgyun chad med par legs par bskor du gsol / /
bdag cag deng nas byang chub snying po'i bar / /
khyod zhal blta zhing khyod gsung nyan pa dang / /
nam yang mi 'bral mnyes bzhin rjes bzungs nas / /
bsod nams ye shes tshogs kun rdzogs par shog /
rnam dag chos kyi dbyings las gzugs kyi skur / /
bzhangs pa'i rdzogs sangs rgyas de mngon gyur nas / /
'gro rnams rnam grol thar pa'i gling chen por / /
sgrol ba'i ded dpon chen por bdag gyur cig /
ces pa 'di ni g.yag sde sog dgon gyi bla ma blo bzang rnam rgyal gyis bskul ba ltar shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
phan dang bde ba'i 'byung gnas rgyal ba'i bstan / /
gang gi snying po blo bzang grags pa yi / /
ring lungs mchog gi dpal dang ldan pa'i rje / /
ye shes mgon khyod bskal brgyar zhabs brtan shog /
deng nas byang chub snying por mchis kyi bar / /
khyod zhal blta zhing khyod gsung nyan pa dang / /
nam yang mi 'bral dgyes bzhin rjes bzungs te / /
bsam don ma lus yid bzhin @# / /
'grub par shog /
tshe dang bsod nams dpal 'byor snyan grags dang / /
'khor dang longs spyod mthun pa'i rkyen thams cad / /
yar ngo'i zla dang dbyar gyi mtsho lta bur / /
gong nas gong du 'phel bar byin gyis rlobs / /
nges par 'byung dang byang sems yang dag lta / /
zab lam rim pa gnyis la sogs pa yi / /
lam gyi bgrod pa ma lus mthar phyin nas / /
zung 'jug sku bzhi'i go 'phang myur 'grub shog /
shes dang nyon mongs sgrib pa ma lus pa / /
nyer zad chos dbyings mngon gyur gang gi mthus / /
'gro ba'i re ba yid bzhin skong ba la / /
yid bzhin nor bu lta bur bdag gyur cig /
ces pa 'di ni ngang brtson gtong ba snying stobs la sogs pa'i yon tan du mas phyug pa'i tsha 'dam ja sag chos skyong skyabs nas bskul ba ltar 7shAkya'i dge slong blo bzang dpal ldan ye shes kyis ma hA ci na'i rgyal khab tu bgrod pa'i lam gyi sgar thog or kun shi ri'i sa char sbyar ba'o / /
! / /
na mo gu ru / /
bla ma yi dam sangs rgyas byang sems dang / /
dpa' bo mkha' 'gro chos skyong bsrung ma'i tshogs / /
tshe dang ye shes mtha' yas yid bzhin lhas / /
'chi med rdo rje'i tshe mchog deng 'dir stsol / /
rgyal ba'i yab gcig 'jam dpal mi yi rjer / /
shar ba'i gnam skos sa yi 'byer 'jigs che / /
khri phrag bskal bar zhabs pad nyer brtan cing / /
chab srid mnga' thang dbyar gyi mtsho ltar rgyas| rje btsun blo bzang grags pa'i bstan pa yi / /
snying po'i dpal ldan ye shes mchog gi thugs / /
mnga' ba'i mgon po gang gi zhabs padmo / /
'jig med rdo rje'i khri la brtan par bzhugs / /
skyabs mchog gang gis dgyes bzhin tshe rabs kun / /
0003b 'bral med rjes su bzung nas dam chos kyi / /
gsung gi bdud rtsis legs par bskyangs pa las / /
rnam mkhyen rgyal ba'i go 'phang myur thob shog /
gnas skabs su yang tshe ring nad med cing / /
dal 'byor legs tshogs yar ngo'i zla ltar 'phel /
nad yams mu ge 'khrug rtsod la sogs pa / /
mi mthun rgud pa'i ming yang med par mdzod / /
byang phyogs nor bu'i grong khyer nyams dga' bar / /
rigs ldan drag po'i rol pa nyer shar tshe / /
'khor gyi thog ma nyid du legs skyes nas /
rgyal ba'i dam chos tshul bzhin 'dzin par shog /
de dus zab gsang dam chos bdud rtsi'i gnad / /
gsung bzhin nyams su blangs bas rang rgyud la / /
rdo rje'i rnal 'byor yan lag drug gi gnad / /
rab rdzogs dus kyi 'khor lo'i go 'phang thob / /
de nas nam mkha' ji srid gnas kyi 'khor lo'i go 'phang thob / /
de nas nam mkha' ji srid gnas kyi bar / /
yid bzhin nor dang bum bzang dpag bsam shing / /
ji bzhin gdul bya'i re ba ma lus pa / /
bde blag nyid du skong ba'i dpal thob shog /
bsten cing mchod pa'i chos bsrung rgya mtsho'i tshogs / /
kun gyis yid la smon ba'i re bkun / /
'grub la bar du gcod pa'i nyer 'tshe dang / /
gnod byed tshar chod 'phrin las bkra shis stsol /
zhes pa 'di ni dang stobs rigs rus cho 'brang du ma'i dpal gyis mngon par 'phags pa thu shi ye thu ching dbang bkra shis rnam rgyal dang ju rig thu ching dbang kun dga' rab brtan /
dar khan ching dbang dbang rgyal rdo rje /
'khor chen dun dbang 'chi med rdo rje /
ja sag thu jun dbang ngag dbang tshe brtan /
'khor chen jun dbang bkra shis skal ldan /
mkhar chen jun dbang rat+na sid+d+hi /
khal kha tshing wang e phu lta dbang rdo rje /
nas man jun dbang lha dbang rab brtan /
a ba ka jun dbang gnas brtan cang cun /
o tan @# / /
jun dbang dpal ldan /
so nyid jun dbang tshe ring mgon po /
o han jun dbang 'chi med 'gro ba /
ong nyod jun dbang dbang phyug /
mkhar chen ko chi kan am ban ca la phung nge /
u cu mu chin pa'i le bkra shis mgon po /
thu mad pa'i le bsod nams dpal 'byor /
o han a pa kan| am ban pa'i se blo bzang shes rab /
'khor chen pa'i se dpal 'byor /
o han pa'i se chos rgya rgyal /
thu mad pa'i se tshe brtan don grub /
sba ring gung e phu bde legs /
o han gung sangs rgyas rgyal /
mkhar chen gung bla skyabs /
'khor chen the ri kun cer ge tha'i ji tshe ring dam pa /
o han e phu tshe brtan /
'khor chen e phu mi 'gyur rdo rje /
'khor chen tha'i ji dpal 'byor /
'khor chen tha' ji a r+tha sid+d+hi /
khe shig than tha'i ji dge 'dun dar rgyas /
ja rau thu sa lag chi phing tse /
sba reng tha'i ji bsod nams rdo rje /
khe shig than the ri kun tser ke tha'i dge 'dun dang rgyas /
a ru 'khor chen pa'i le'i sras ar+tha sid+d+hi /
mkhar chen ted cer ke tha bu nang dbang rgyal rnams kyis bskul ma mdzad pa ltar gnam gyi lha 'jam pa'i dbyangs gong ma chen po'i pho brang chen po sum rtsen gyi gnas sa la 'phos pa lta bu zhe hor gyi phe brang chen po'i nye 'dabs bkra shis lhun po'i dgon gnas su 'dug skabs 7shAkya'i dge slong dpal ldan ye shes kyis sbyar ba'o / /
| / /
oM swasti /
blo bzang lung dang rtogs pa'i dam chos kyi / /
rtsibs stong 'khor los dpal ldan bde gshegs gsung / /
kun la dbang bsgyur ye shes snang ba ches / /
'gro kun 'dren mdzad mgon por gsol ba 'debs / /
mgon khyod rjes su brtse ba'i 'od zhags kyis / /
bdag blo'i mun pa kun sel bdud rtsi'i sgron / /
srid par rgyu ba'i gnas skabs de kun tu / /
nam yang 'bral ba med pa'i bka' drin stsol / /
da ltar thar pa'i lam ston sa mkhan che / /
khyod kyis 'khor ba'i sdug bsngal rgya mtsho las / /
bsgral te stobs bcu'i grong khyer nyams dga' bar / /
bde blag nyid du 'jug pa'i skal bzang stsol / /
gnas skabs tshe ring nad med longs spyod 'phel / /
dge 'dun sde rnams bslab gsum nor gyis phyug /
'khor lo gsum dang bshad sgrub bya ba yis / /
bstan pa'i rgyal mtshan phyogs bcur bsgreng bar shog /
phyag drug chos kyi rgyal bo 'dod khams ma / /
la sogs dam ldan bsrung ma'i tshogs rnams kyis / /
bdag gi yid la smon pa'i re ba kun / /
bde blag nyid du myur 'grub 'phrin las stsol /
zhes pa 'di ni g.yer gshongs mer khan mkhan po ngag dbang dge 'dun zla ba grags pas bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
mthu stobs nus pa'i 'phrin las me char 'bum / /
sbros pas nag phyogs bdud sde mthar mdzad cing / /
padma'i rigs las gsung gi rdo rje'i lhar / /
yongs grub o rgyan rje la gsol ba 'debs / /
lnga brgya'i mkhas pa kun gyi gtsug gi nor / /
bde gshegs gzhung lam byang sems rin chen gter / /
spel ba'i 'gro kun rdzogs pa'i byang chub cher / /
'god mkhas a ti sha la gsol ba 'debs / /
dpal ldan mkhas pa kun gyi mgo bo la / /
lung dang rtogs pa'i chos kyi bdud rtsi'i bkas / /
gang gi zhabs kyi sen mo dal bso ba / /
chos kyi rgyal mtshan zhabs la gsol ba 'debs / /
'phrin las rlabs 'phreng bye ba'i gzegs ma dkar / /
sbros pas 'gro 'di'i phan de'i 'dab brgya ba / /
phyogs brgyar bzhad pa'i dga' @# / /
ston nyer stsol ba / /
blo bzang ye shes zhabs la gsol ba 'debs / /
rgyal ba gnyis pa'i legs bshad gsang ba kun / /
yongs su bzung ba'i 'chad rtsod rtsom gsum gyis / /
thub bstan snying po rgyas mdzad chos kyi rje / /
dpal ldan ye shes zhabs la gsol ba 'debs /
zhes ba thub dbang zhal pad ma'i kha skongs su sgo me ting skya bla ma snyan grags rgya mtshos bskul ba ltar shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
lhar bcas skye dgu'i gtsug na mngon mtho ba / /
blo bzang rgyal pa gnyis pa'i ring lugs che / /
gang gi dpal ldan ye shes rol pa yis / /
'gro kun 'dren mdzad mgon khyod gtsug na rgyal / /
mgon khyod mchod cing gsol btab bgyis pa'i mthus / /
nyes ltung bag chags sdig sgrib kun byang zhing / /
yid la smon pa'i re ba ma lus pa / /
'bad pa med pa lhun gyis 'grub par mdzod / /
tshe rabs kun tu 'bral med rjes bzungs nas / /
gsung gi bdud rtsi legs par myangs pa las / /
shes dang nyon mongs sgrib pa kun zad nas / /
mgon khyod sku gsum go 'phang mngon byed shog /
ces pa 'di ni dge slong blo bzang rdo rjes 'di lta bu zhig dgos zhes bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
nyon mongs bag chags dri ma kun bral zhing / /
sku gsum ye shes mngon du 'gyur ba'i phyir / /
ka lA pa yi grong khyer chen po ru / /
legs skyes dus kyi 'khor lor spyod par shog /
ces ba 'di ni dge slong tshe chen tho yon rgya mtsho bstan 'dzin gyis bskul ba ltar 7shAkya'i dge slong blo bzang dpal ldan ye shes kyis sbyar ba'o|| ! ||oM swa sti /
bdag gi dge ba'i rtsa ba ji snyed pa / /
de yi mthu las byang phyogs sham+b+ha lar / /
'khor lo can gyi rol pa che shar tshe / /
'khor gyi thog mar 'gyur bar byin gyis rlobs / /
smra mkhas rdo rje'i ting 'dzin zab mo yis / /
phyi nang gsang ba'i kla klo drung 'byin tshe / /
rgyal ba'i 'phrin las thogs med bsgrub pa yi / /
byed po nyid du 'gyur bar byin gyis rlobs / /
de dus gsung gi gsang ba zab mo yi / /
gnad rnams legs par nyams su blangs pa las / /
'og min zhing du dpal ldan stobs bcu pa / /
longs spyod rdzogs sku'i go 'phang mngon byed shog /
de nas nam mkha' ji srid gnas kyi bar / /
ma gyur 'gro ba kun gyi don byas te / /
ma lus rdzogs pa'i sangs rgyas go 'phang la / /
bde blag nyid du 'god pa'i dpal thob shog| gzhan yang gnas skabs tshe ring nad med cing / /
chos dang longs spyod dpal 'byor rab tu rgyas / /
yid la smon pa'i re bam lus pa / /
'bad med lhun gyis 'grub pa'i bkra shis stsol /
zhes ba 'di ni 'ur tu su ja sag dbang rgyal tshe brtan gyis bskul bltar 7shAkya'i dge slong blo bzang dpal ldan ye shes kyis sbyar ba'o /
! / /
oM swa sti /
bla ma lha dang mchog gsum skyabs gnas kun / /
thugs rje'i dbang gis deng 'dir nyer dgongs la / /
bdag gi yid la ji ltar smon pa'i don / /
ma lus bde blag 'grub pa'i bden chen stsol| |rje btsun blo bzang rgyal ba gnyis pa yi / /
bstan pa'i dpal ldan ye shes rol pa gang / /
brtse ba'i lcags kyus byang chub snying po'i bar / /
'bral med rjes su 'dzin par byin gyis rlobs / /
gsung gi gsang ba'i gnad bzang bdud rtsi'i bcud @# / /
'thungs pas nyon mongs tsha gdung kun zhi nas / /
khams gsum 'gro rnams 'dren pa'i rgyal ba yi / /
go 'phang dam pa bde blag thob par mdzod /
ces pa 'di ni tho rdo dpon bla ma bskal bzang rab brtan gyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
tshe dang ye shes mchog stsol rdo rje'i lha / /
bde ldan zhing gi mgon po tshe mtha' yas / /
gtsug tor rnam rgyal yid bzhin 'khor lo ma / /
la sogs kun gyis shis pa'i char chen phobs / /
'jam dpal rdo rje rnon po 'khor bsgyur gyis / /
rol bas srid zhi'i dregs ldan gtsug tor rtser / /
zhabs sen ngal bso bgyid pa'i gnam gyi lha / /
bskal brgyar rdo rje'i khri la zhabs brtan shog /
chab srid gdugs dkar btsan po'i grib bsil gyis / /
'gro kun bde bar ngal bso'i 'phrin las che / /
phyogs bcur rgyas pas sems can ma lus pa / /
rtag tu bka' yi bde skyid la spyod shog /
phyag drug mgon po chos kyi rgyal po dang / /
'dod khams dbang mo la sogs bstan srungs kyis / /
sa yi tshangs pa'i thugs kyi bzhed don kun / /
bde blag nyid du 'grub pa'i 'phrin las mdzod / /
tshe rabs kun tu 'jam dpal rdo rje yis / /
dgyes bzhin rjes su bzungs pas chos tshul kun / /
legs par rtogs nas sa bcu lam lnga po / /
mthar phyin rdzogs pa'i sangs rgyas myur 'grub shog /
ces pa gnam gyi lha 'jam dbyangs gong ma bdag po chen po'i zhabs brtan gsol 'debs 'di ni u rang gung kun dga' rab brtan /
thus lag chi kun dga' zla ba /
thu sa lag chi kun dga' rin chen gsum gyis bskul ba ltar 7baN chen er te nis 'or tu su'i sa cha ha thong kho sho zer bar dad ba chen pos sbyar ba'o / /
! / /
oM swasti /
bde ldan zhing mgon 'od mtshan mtha' yas dang / /
dbyer med rje btsun dpal ldan ye shes zhabs / /
byang chub bar du sbyi bos mchod bgyid na / /
thugs rje'i lcags kyus 'bral med rjes su zungs / /
nges 'byung byang sems yang dag lta ba dang / /
zab mo rim pa gnyis kyi rtogs pa rnams / /
bde blag nyid du mngon byas mgon khyod kyi / /
go 'phang dam pa myur du thob par shog /
'di nas shi 'phos gyur tshe bde chen zhing / /
gang du rin chen padmo las skyes nas / /
khyod kyi zhal bzang dam pa legs mthong ste / /
theg mchog gsung gi bdud rtsi thos par shog /
gzungs dang spobs pa mngon shes ting 'dzin dang / /
rdzu 'phrul la sogs rgyal sras spyod pa'i sgo / /
bye ba phrag brgya'i rten 'brel legs phye nas / /
mtha' yas 'gro ba'i don chen byed par shog /
nyon mongs shes bya'i sgrib pa ma lus pa / /
yongs su zad nas tshogs gnyis zung 'jug lam / /
thob ste mtshan dang dpe byad kyis ba rgyan pa'i / /
rdzogs sangs rgyas kyi rdo rjer yongs su grub / /
ji srid mkha' dbyings bgrod bam chad par / /
de srid 'gro 'di'i re ba skob ba la / /
dpag bsam shing dang bum pa bzang lta bur / /
rgyal ba kun gyi gdung 'tsho ba nyid gyur cig /
ces pa 'di ni blo bzang bstan 'dzin gyis bskul bltar 7shAkya'i dge slong blo bzang dpal ldan ye shes kyis sbyar ba'o / / / /
! oM swa sti /
tshe sbyin lha mo bde ldan zhing gi mgon / /
yid bzhin 'khor lo rnam par rgyal ma dang / /
lha dang drang srong grub pa'i bden pa'i mthus / /
'chi med tshe yi dngos grub stsal du gsol / /
ye shes 'od brgya'i snang ba chen po yis / /
gdul bya'i pad @# / /
tshal yongs su bzhad mdzad pas / /
tshe rabs kun tu thub pa'i ring lugs kyi / /
lam bzang mchog tu brtan mdzad mgon khyod rgyal / /
gang gi mtshan tsam dran pa'i byin chen mthus / /
padmo'i gnyen las skyes pa'i mtshon cha'i sde / /
ri mo'i gnas su mdzad gang lha mchog gis / /
'di yi sku tshe bskal brgya'i bar du spel / /
bsod nams chu gter dbyar mtsho ltar drag cing / /
dpal 'byor mkha' dbyings sprin bzhin kun nas 'du / /
snyan pa'i grags pa lha yi rda sgra bzhin / /
nam yang chad med sgrog pa'i dpal thob shog /
rtag tu bsten cing bsgrub pa'i srung ma'i tshogs / /
kun gyis las bzhi'i 'phrin las thogs med du / /
bsgrub cing bar du gtsod pa'i tshogs thams cad / /
bde blag nyid du zhi ba'i dga' ston stsol / /
rnam kun shis pa'i dbyangs dang lhan cig tu / /
bkra shis me tog char chen rab phab ste / /
chos dang dpal 'byor srid zhi'i legs tshogs kun / /
yar ngo'i zla bzhin 'phel ba'i bkra shis stsol /
zhes pa 'di ni dpon po jo rig thu chos rje den chi blo bzang ban chung dang /
gsol dpon dge skos blo bzang dge legs gnyis kyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
na mo gu ru /
dus gsum rgyal bam lus gcig bsdus pa / /
dkyil 'khor rgya mtsho'i khyab bdag rje btsun mgon / /
bskal bzang rgya mtsho'i zhabs kyi padmo la / /
byang chub snying po'i bar du sbyi bos 'dud / /
mgon khyod thugs rje'i lcags kyu rnon po yis / /
rdzogs sangs rgyas kyi go 'phang ma thob par / /
'bral med rjes su bzung nas gsung gsang la / /
'bad ba med par rtag tu longs spyod shog /
rje btsun blo bzang rgyal ba gnyis pa yi / /
bstan pa'i dpal ldan ye shes mchog gis kyang / /
dus kun rjes su bzung nas phan bde'i lam / /
bde blag nyid du gsal bar byed par shog /
de dag mthu las phyin drug spyod pa dang / /
bsdu bzhi'i nyams len ma lus mthar phyin nas / /
sa bcu lam lnga'i bgrod pa mthar phyin te / /
zung 'jug sku bzhi'i go 'phang mngon byed shog /
ces pa 'di ni khams dge rgyas dgon dga' ldan thos bsam gling gi bla ma rgya mtsho bshes gnyen dang bskal bzang bstan pa'i rgyal mtshan /
bskal bzang dge legs rgyal mchin bcas nas bskul ba ltar 7shAkya'i dge slong blo bzang dpal ldan ye shes kyis matA tsi NI rgyal khams su bgrod pa'i lam gyi sgar thog dung 'brug sgra'i sa'i char sbyar ba'i yi ge ba ni gsol dpon gangs can mkhan po blo bzang mkhas mchog go /
dge legs 'phel / /
! / /
oM swasti /
mchog dang mthun mong dngos grub ma lus pa / /
bde blag nyid du stsol mdzad yi dam dang / /
bla ma lha tshogs mkha' 'gro chos srung bcas / /
kun gyis bden pa'i byin chen deng 'dir phobs / /
blo bzang grags pa'i bstan pa yongs rdzogs dpal / /
gang dang ldan pa'i ye shes rol pa yi / /
lam bzang sbyin mdzad mgon po khyod nyid kyis / /
byang chub bar du 'bral med rjes 'dzin mdzod / /
de yi mthu las las dang nyon mongs pa'i / /
bag chags ma lus yongs su zad gyur nas / /
tshogs gnyis rab rdzogs sku bzhi ye shes lnga'i / /
sangs rgyas go 'phang bde blag thob par shog /
gnas skabs tshe ring nad med longs spyod dang / /
dpal 'byor mnga' thang legs tshogs ma lus pa / /
yar ngo'i zla dang dbyar gyi mtsho lta bur / /
nam yang @# / /
'dzad med 'phel ba'i dge legs stsol / /
bsten cing bsgrub ba'i chos srung thams cad kyis / /
yid la ji ltar smon pa'i don thams cad / /
bsgrub la bar du gcod pa'i nyer 'tshe kun / /
tshar chod 'phrin las rnam bzhi thogs med sgrubs /
zhes pa 'di ni yongs shul dpon rgya mtsho nor bus bskul bltar 7shAkya'i dge slong blo bzang dpal ldan ye shes kyis ba yan ha ra'i nye 'dabs sgar thog tu sbyar ba dge legs 'phel / /
! / /
na mo gu ru /
mdun gyi nam mkhar rgyal tshab mi pham mgon / /
mchog dang dbyer med rtsa ba'i bla ma rje / /
mtshan dang dpe byad bzang po rab 'bar bas / /
bdag la dgyes pa'i tshul gyis bzhugs par gyur / /
deng nas byang chub snying por mchis kyi bar / /
khyod las skyabs gzhan res ma mchis pas / /
dus dang gnas skabs kun tu rjes bzung nas / /
dam chos bdud rtsi'i dga' ston bla med stsol / /
ring por mi thogs sgrib gnyis legs byang zhing / /
tshogs gnyis yongs rdzogs sku bzhi'i go 'phang mchog /
bde blag nyid du thob nas 'gro ba kun / /
thams cad gzigs pa'i dpal la 'god par shog /
mang+ga laM /
zhes pa 'di ni khal kha tshe tshe na rgyal bo'i el mag rtag brtan rdo rje ba'i le'i shog nas /
dge slong blo bzang dar rgyas kyis bskul bltar shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
rje btsun blo bzang grags ba'i bstan pa mchog /
gang gi dpal ldan ye shes rol ba can / /
mgon khyod sku tshe bskal brgya mtsho'i bar / /
brtan par bzhugs la bdag cag rjes su bzung / /
byang phyogs sham+b+ha la yi grong khyer du / /
rigs ldan drag po'i bkod pas kla klo'i tshogs / /
bcom nas 'gro kun 'dren pa'i mdzad bzang mchog /
mngon du gyur te bla med go 'phang stsol / /
gnas skabs tshe ring nad med bde skyid dang / /
dpal 'byor legs tshogs yar ngo'i zla bzhin 'phel / /
yid la bsam pa'i re ba ma lus pa / /
bde blag nyid du 'grub par byin gyis rlobs /
zhes pa 'di ni dang stobs dang ldan pa thu mang tha'i ji phun tshogs rin chen gyis bskul ba ltar 7shAkya'i dge slong blo bzang dpal ldan ye shes kyis sbyar ba'o /
! / /
oM swasti /
srid dang zhi ba'i mtha' las yongs 'das shing / /
stobs bcu mi 'jigs bzhi yi dpal mnga' ba / /
dkon mchog rnam gsum bden pa chen po'i ma thus / /
yid la re ba'i 'bras bu kun rdzogs mdzod / /
skyabs gnas kun 'dus rje btsun bla ma yis / /
tshe rabs kun tu dgyes bzhin rjes bzungs te / /
gsung gi bdud rtsi ngoms med legs 'thungs nas / /
bka' bzhin bsgrub pa'i mchod pas mnyes byed shog /
de yi mthu las shes dang nyon mongs kyi / /
sgrib ba bag chags bcas pa drung phyugs te / /
bla med sku bzhi ye shes lnga'i bdag nyid / /
bde blag nyid du thob par byin gyis rlobs / /
gzhan yang gnas skabs tshe ring nad med cing / /
dpal 'byor mnga' thang yar ngo'i zla bzhin 'phel / /
ji ltar smon ba'i don rnams 'bad med du / /
'grub cing 'gal rkyen g.yul las rnam rgyal shog /
phyogs dang dus dang gnas skabs thams cad du / /
legs par dge legs ster ba'i bkra shis gang / /
tshe sbyin lha mo'i tshogs kyis shis pa dang / /
lhan cig bde blag nyid du stsal du gsol /
zhes pa 'di ni 'ur tu su ja sa ga tshe brtan rdo rje'i shog zhabs ba rab 'byams pa @# / /
dkon mchog sbyin pa dang kho shos thu sa lag chi yum rdo rje gnyis nas bskul ba'i dar 7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
tshe dang ye shes mchog stsol dkyil 'khor lha / /
rnam par rgyal ma yid bzhin 'khor lo dang / /
'chi med dpal ster lha dang drang srong tshogs / /
kun gyis 'khor sgyur sku tshe bskal brgyar sbel / /
'jam dpal rdo rje rnon po mi yi rjer / /
rol pa'i gnam gyi lha mchog zhabs padmor / /
gling bzhi ri rab nyi zla la sogs pa / /
snod bcud dge mtshan mtha' dag 'bul bar bgyi / /
rtsibs stong rab bkra rdzu 'phrul shugs dang ldan / /
srid zhi'i phun tshogs ma lus dbang byed pa'i / /
gser gyi 'khor lo phul bas mi yi rje'i / /
bzhed don ma lus lhun gyis 'grub par shog /
bdud bzhi'i dpung tshogs mtha' dag zil gnon cing / /
bsam pa'i re ba yongs su rdzogs byed pa'i / /
rgyal srid sna bdun 'bul gyis chab srid che'i / /
gdugs dkar kun gsal khyon dang legs mnyam shog /
kun nas shis pa'i char chen rtag 'beb cing / /
'jig rten 'jig rten las 'das dge legs rnams / /
gcig bsdus bkra shis rtags brgyad rab 'bul gyis / /
bkra shis dge mtshan rgyun chad med par stsol / /
mthong dang thos dang dran dang reg pas kyang / /
zag med bde chen tshe dang 'dod dgu'i tshogs / /
stsol mdzad bkra shis rdzas brgyad legs 'bul gyis / /
mgon khyod thugs rjes 'gro kun yongs su skyongs / /
'dod dgu'i gter chen rab 'jo bum pa bzang / /
phul bas gnam gyis bskos pa'i lha chen po'i / /
bzhed don lhun grub dgyes pa'i bdud rtsi yis / /
'gro kun dga' bder spyod pa'i skal bzang stsol / /
sa chen rgya mtshor bcas pa'i khyon kun la / /
gnas pa'i dregs ldan ral pa'i do ker gyis / /
nyer btung seng chen gyis bteg rin chen khrir / /
yongs kyi bdag chen bskal brgyar zhabs brtan shog /
ye shes lnga yi rang bzhin rdo rje che / /
stobs bcu mi 'jigs bzhi yi rtsal rdzogs pa / /
phul bas yi srubs sder bcas gdug pa'i tshogs / /
zil mnan 'phrin las 'od stong rab rgyas shog /
mgon khyod mthu stobs yan lag bzhi yi dpung / /
dar la drag pas dregs ldan ma lus pa'i / /
gtsug gi nor bur zhabs sen ngal bso zhing / /
bzhed don 'dod dgu'i char chen rtag tu bsnyil / /
phun tshogs sde bzhis phyug pa'i blon 'bangs dang / /
mnga' thang nam mtha'i mthar khyab dga' ston che / /
zhwa ser ring lugs dri med thub pa'i bstan / /
lhan cig rdo rje'i khams grub bkra shis stsol /
zhes 'jam dpal rnon po mi yi rje bor rol pa gnam gyi lha 'jam dbyangs gong mchen po'i brtan bzhugs gsol 'debs 'di ni 7paN chen blo bzang dpal ldan ye shes kyis gus pa chen pos sbyar ba'o / /
! / /
oM swasti /
phyogs bcu dus gsum bzhugs pa'i sangs rgyas dang / /
yi dam byang sems dpa' bo mkha' 'gro'i tshogs / /
chos srung nyan thos rang rgyal bden chen gyis / /
smon pa'i don kun 'bad med lhun 'grub shog /
rje btsun blo bzang dpal ldan ye shes zhabs / /
dbang phyogs 'phrin las gdugs dkar khyon yangs por / /
legs 'grub phan dang bde ba'i mdzad pa kun / /
ma lus bde blag nyid du 'grub gyur cig /
ring min kha ba can @# / /
ljongs chos kyi grwa'i / /
rgyal mtshan mngon par mtho ba'i rin chen khrir / /
zhabs sen 'od chags 'bar ba nyer bkod nas / /
bsam don ma lus yid bzhin 'grub par shog /
ces pa 'di ni a mdo sde stod pa /
dad ldan dpon rgya mtshos bskul ba ltar shAkya'i dge slong blo bzang dpal ldan ye shes kyis nag chu spar bu'i sgar thog tu sbyar ba dge legs 'phel / /
! / /
oM swasti /
bde gshegs gsung rab kun gyi snying po'i bcud / /
blo bzang rgyal ba'i ring lugs dpag bsam 'bras / /
spel ba'i dpal ldan stobs bcu'i bdud rtsi mchog /
rgyas mdzad ye shes mtshan can mgon khyod rgyal / /
lhar bcas skye dgu'i gtsug bsten seng+ge'i khrir /
padma nyi zla dar zab la brten pa'i / /
rdo rje skyil krung mchog gis legs bzhugs nas / /
dam pa'i chos kyi sgra dbyangs bskal brgyar sgrogs / /
bdag cag deng nas byang chub snying po'i bir / /
mgon khyod mnyes pa gsum gyis mnyes byas nas / /
dgyes bzhin rjes su bzung nas gsung gsang gi /
bdud rtsi mchog la ngoms med rol par shog /
de yi don rnams nyams su blangs pa las / /
thog med nas bsags nyes ltung sdig sgrib dang / /
shes nyon bag chags bcas pa ma lus pa / /
byang nas sku bzhi'i go 'phang mngon byed shog /
skye zhing skye bar khyod kyis bdag cag gi /
legs lam ston pa'i dge ba'i bshes mdzad nas / /
sa bcu lam lnga rdo rje 'chang dbang gi /
go 'phang bde blag thob pa'i skal bzang stsol / /
ji snyed phyogs bcu'i zhing khams rab 'byams su / /
bkra shis dge mtshan dpag med mchis pa des / /
bdag dang ma gyur sems can thams cad la / /
dge legs rgya mtsho rab tu 'bar bar mdzod /
ces pa 'di ni thor khod a yu She rgyal po'i rigs las dad stobs gtong ba sogs yon tan du mas mngon par 'phags pa'i pa'i le dbang rgyal tshe ring nas bskul ma mdzad pa ltar shAkya'i dge slong blo bzang dpal ldan ye shes kyis sbyar ba'i yi ge pa ni gsol dpon mkhan po blo bzang mkhas mchog go /
dge legs 'phel / /
! / /
oM swasti /
gser mngal can dang grong 'joms dpa' mo'i gnyen / /
log 'dren kun 'gyed gzhon nu la sogs pa / /
rab dregs gtsug tor nor bu'i cod paN gyis / /
gang gi zhabs kyi padmor phyag byas pa / /
lha yi lha mchog thub dbang nyi ma'i gnyen / /
mu mtha' bral ba'i gser 'od bye ba brgyas / /
rab mdzes mtshan dang dpe byad dkyil 'khor rdzogs / /
drug cu'i dbyangs kyi stong nyid seng ge'i sgras / /
smra ngan mu stegs tshogs rnams zil gnon cing / /
mtha' dag shes bya'i gnas tshul thugs chud nas / /
'gro ba kun gyi mgon dang skyabs gcig pu / /
gyur gang zhabs rdul lan brgyar spyi bos 'dud / /
dpal stug khyod kyi bstan pa'i snang byed mchog /
srid zhi'i mun sel nam yang mi nub cing / /
de yi mthu las 'gro ba ma lus pa / /
sgrib gnyis rab byang tshogs gnyis lhun rdzogs shog /
gnam bskos sa yi tshangs pa mi dbang che'i / /
sku tshe rdo rje'i khams su rab brtan cing / /
chab srid mnga' thang dpal 'byor legs tshogs rnams / /
yar ngo'i zla ltar 'phel bar byin gyis rlobs / /
'dzam glings chen khyon gnas 'gro ba la / /
nad mtshon mu ge la sogs rgud pa'i tshogs / /
ming yang mi grag chos dang 'byor pa @# / /
yis| |bde skyid rdzogs ldan dpal la rol gyur cig /
sarba dza ga taM /
zhes pa 'di ni mnyam med thub pa'i dbang po dngos dang dbyer ma mchis pa'i tsan+dan jo bo rin po che mngal ba'i skal bzang mngon du gyur skabs gsol ba 'debs pa'i 'dod gsol smon tshigs su shAkya'i dge slong blo bzang dpal ldan ye shes kyis sbyar ba'i yi ge pa ni gsol dpon blo bzang mkhas mchog go /
dge legs su gyur cig /
! / /
oM swasti /
lha lam rab gang bla ma yi dam dang / /
sangs rgyas byang sems dpa' bo mkha' 'gro'i tshogs / /
chos skyong srung mar bcas pa thams cad kyis / /
dngos grub kun stsol 'phrin las rnam bzhi sgrubs / /
rje btsun blo bzang dpal ldan ye shes zhabs / /
sku tshe rab brtan bzhed don kun 'grub cing / /
ring min bkra shis lhun grub chos kyi spong / /
'jigs med seng ge'i khril rab rol mdzod / /
ji ltar smon pa'i don rnams 'grub pa la / /
bar du gcod pa'i bgegs kyi mtshan ma kun / /
mtha' dag dmigs med bde chen dbyings bcom nas / /
yid bzhin nor bu lta bur re ba skongs /
zhes pa 'di ni bde chen rab rgyas gling gi rdo rje slob dbon pa yongs kyi dge ba'i bshes gnyen bka' bcu bstan 'dzin chos dar gyis bskul ba ltar shAkya'i dge slong blo bzang dpal ldan ye shes kyis sbyar ba'i yi ge pa ni nye 'khor ba gsol dpon gangs can mkhan po blo bzang mkhas mchog go /
dge legs 'phel / /
! / /
oM swasti /
blo bzang rgyal ba gnyis pa'i ring lugs kyi / /
dpal ldan 'chad rtsod rtsom pa'i dpal mnga' ba / /
ye shes 'od brgyas gdul bya'i blo mun sel / /
rje btsun bla ma'i zhabs la gsol ba 'debs /
zhes pa 'di ni mkhas shing grub pa'i dbang phyug rdo rje 'chang lcang skya rol pa'i rdo rje'i gsung gis bskul ma mdzad pa ltar shAkya'i dge slong blo bzang dpal ldan ye shes kyis mtsho bdun lha khang ser po'i nye 'dab sgar thog tu sbyar ba'o / /
! / /
blo bzang mkhyen brtse'i 'od stong rab 'bar bas / /
dpal ldan stobs bcu'i gsung gsang 'dab brgya pa / /
ye shes rdo rje'i dpyid du rgyas mdzad pa / /
rje btsun bla ma'i zhabs la gsol ba 'debs / /
sarba dzaga taM /
zhes pa 'di ni khal kha cad cung san no yon gyi el mag /
gung bstan pa 'dzin skyong gi shog rdza ki ru chi bla ma skyabs kyis bskul ba'i bor shAkya'i dge slong blos bzang dpal ldan ye shes kyis sbyar ba'o|| ! ||na mo gur we /
rdo rje'i chos dbyings mi bshigs don dam khams / /
tshe dang ye shes longs spyod rdzogs pa'i skur / /
lhun grub dkyil 'khor lha tshogs bden chen gyis / /
'jig rten 'jig rten las 'das dge legs stsol / /
blo bzang rgyal ba gnyis pa'i ring lugs kyi / /
dpal ldan stobs bcu mnga' ba'i 'phrin las ches / /
ye shes lnga yi snang ba gsal mdzad rje / /
srid zhi'i gtsug rgyan mgon por gsol ba 'debs / /
gdong lnga 'bar bas legs bteg rin chen khrir| |mgon khyod mi bshigs rdo rje ltar bzhugs nas / /
zab dang rgya che'i chos kyi bdud rtsi'i char / /
chad med 'gro 'di'i phan bde'i dpyid du stsol / /
'jam dpal rnon po rdo rje'i sgyu 'phrul gyis / /
mi yi rjer rol gnam bskos tshangs pa che'i / /
bzhed don kun 'grub bskal bzang dga' bde la / /
rtag tu rol pa'i phan bde'i 'jug pa stsol / /
phyag drug mgon po las kyi gshin rje dang / /
'dod khams dbang mo la sogs srung ma'i tshogs / /
kun gyis ji ltar smon pa'i don thams cad / /
bde blag nyid du @# / /
'grub pa'i 'phrin las mdzod / /
nam mkha'i mthas gtugs zhing khams rab 'byams su / /
legs bzhugs sangs rgyas byang sems ma lus pa'i / /
bden pa chen po'i byin rlabs gang de yis / /
rgyal ba gnyis pa'i ring lugs rtag rgyas shog /
khrims ldan 'dus pa'i sde 'di thugs mthun zhing / /
bshad sgrub 'khor lo gsum gyi bya ba rnams / /
'bad med lhun grub dpal 'byor legs tshogs kun / /
yar ngo'i zla bzhin 'phel ba'i bkra shis stsol / /
zhes pa 'di ni thub bstan yongs kyi gsal byed chen po byang chub kyi sems rin po che la mnga' 'byor zhing /
rim gnyis kyi rtogs pa mthon por gshegs pa'i rnal 'byor gyi dbang phyug chen po chu bzang khu thog thu ngag dbang thub bstan dbang phyug dpal bzang po'i gsung gis bskul ma mdzad pa ltar shAkya'i dge slong blo bzang dpal ldan ye shes kyis sbyar ba phyogs dus gnas skabs kun tu dge legs rgya mtshos khyab par gyur cig /
swasti| phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
mang+ga laM / / / /
