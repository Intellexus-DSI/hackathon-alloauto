! / /
swasti /
smon lam ji bzhin rdzogs pa'i rab 'byams zhing / /
gang gi 'od kyis lham med gsal mdzad pa / /
stong gsum bcu yi khyon dang mnyam gyur pa'i / /
@# / /
byang chub shing gi dbang po de drung du / /
ri dwags rgyal pos bteg pa'i rin chen khri / /
rab mchog nor bus spras pa'i gdan steng na / /
sa 'dzin dbang po bzhin du lhun chags shing / /
gser bzang btso ma'i mdangs kyis rab tu mdzes / /
dpag tshang brgyad khri bzhi stong tsam du mtho / /
grangs med sprul pa phyogs bcur rab tu 'gyed / /
mthong ba'i mod la the tshom kun gcod pa / /
rgyal ba kun tu gzigs la phyag 'tshal lo / /
rgyal sras kun gyi gtsug rgyan 'jam pa'i dbyangs / /
gang du mngon par 'tshang rgya'i zhing bkod 'di / /
rgyal ba'i dgongs pa tshul bzhin rab brtags nas / /
mtha' yas 'gro ba'i don du brtson pas bsgrubs / /
de las 'ongs pa'i rab 'byams bsod nams tshogs / /
deng nas bzung ste gnas skabs thams cad du / /
'jaM pa'i dbyangs kyi spyod dang mi 'bral zhing / /
mthar thug kun gzigs go 'phang thob phyir bsde / /

