@# / /
bla ma'i rnal 'byor byin rlabs 'dod dgu'i gter mdzod sogs bla ma'i rnal 'byor gyi rim pa phyogs gcig tu bsgrigs pa bzhugs so / /
@## / /
na mo gu ru /
'dir bde legs kun gyi rtsa ba gcig pu ni bshes gnyen bsten tshul kho na la rag las shing /
tshe gcig la zung 'jug gi go 'phang mngon du byed pa yang bla ma'i rnal 'byor lam gyi srog tu byed pa kho na la rag las phyir bla ma ni mchog gsum kun 'dus kyi bdag nyid du bltas nas de'i rnal 'byor nyams len gyi srog tu gzung bar bya'o / /
de'i phyir 'dir bla ma'i rnal 'byor gdan don snying por dril te 'god pa la /
skyabs sems tshad med bzhi khyad par gyi sems bskyed bcas spyi ltar sngon du btang nas tshogs zhing gsal gdab pa ni /
mdun gyi nam mkhar seng khri 'bol gdan steng / /
rab 'byams skyabs kun 'dus pa'i bdag nyid mchog /
rtsa ba'i bla ma bde chen snying po ni| |sku mdog dkar dmar dgyes pa'i 'dzum dkar can / /
phyag g.yas chos 'chad g.yon pa mnyam gzhag steng / /
'chi med bdud rtsis gang ba'i tshe bum 'dzin / /
rung @# / /
mthun yo byad gding ba bting ba'i khar / /
zhabs gnyis skyil mo krung gis bzhugs pa yi / /
sku la chos gos rnam gsum mdzes par man bas / /
dbu la byang chub sems zhwa dul bar gsol / /
gang sku'i mdun du lhung bzed rdor dril sogs / /
g.yas phyogs byang chub lam gyi rim pa dang / /
mdo sngags zab bcud glegs bam rang sgra sgrog /
g.yon phyogs ma rgyud kha TwAM ga dang bcas / /
thugs rgyud byams dang snying rje shugs drag gis / /
rtag tu brlan pas zhi ba'i gzigs stangs 'dzum / /
rgyun du sgo gsum bag yod kyis bsdams pas / /
mdzas pa'i sku ni zhi zhing dul bar ldan / /
mdo sngags zab bcud snying por 'doms pa yi / /
snyan pa'i gsung ni kun gyi mos ngor 'tsham / /
thugs kar ye shes sems dpa' he ru ka /
zhal gcig phyag gnyis yum mchog phag mor bcas / /
chos kyi 'khor lo'i dbus su sprin sgra ni / /
mi shes mun 'joms ting 'dzin sems dpa' bcas / /
de las 'od 'phros mchog gsum zhi khro kun / /
spyan drangs thims pas skyabs kun 'dus skur gyur / /
da nas yan lag bdun pa maN+Dal dang bcas 'bul ba ni /
bla ma'i gsang gsum yon tan dran pa yi / /
dad cing mos pas bstod dbyangs rgya mtshor bcas / /
bdag lus gang gA'i rdul grangs dang mnyam pas / /
drin can bla ma khyed la phyag 'tshal lo / /
bdag gis dngos su bshams dang yid kyis sprul / /
bdag pos bzung dang ma bzung mchod rdzas sogs / /
kun bzang mchod sprin nam mkha' bkang ste 'bul / /
drin can bla mas dgyes bzhin bzhes su gsol / /
bdag gis sgo gsum chos la bkol ba dang / /
khyad par byang chub lam gyi rim pa la / /
thos bsam sgom pa ci nus 'dab pa 'di / /
drin can bla ma dgyes pa'i mchod par 'bul / /
thob @# / /
med dus nas da la thug gi bar / /
bsags pa'i las ngan 'di dag ma sbyang na / /
bdag nyid sdug la sbyor bar nges bas na / /
de dag ma lus snying nas mthol zhing bshags /
bla ma rgyal ba sras bcas mdzad bzang la / /
bdag kyang rjes su slob phyir yi rang zhing / /
rang gis sngar bsags dge tshogs ci mchis par / /
rlom sems med pa'i dga' bas yi rang ngo / /
mgon po khyed kyi gsung gis ma bskyangs na / /
da dung dge sdig ngo tsam mi shes pas / /
sras bcas rgyal bas bor ba'i nyam thag bdag /
'dren phyir chos 'khor rtag tu bskor du gsol / /
bdag cag 'di phyi gtan gyi 'dun ma kun / /
mgon po khyod nyid kho nar rag las phyir / /
zhabs sen bskal brgyar brtan par gsol 'debs na / /
dgyes bzhin bzhugs par zhal gyis bzhes su gsol / /
zhing mchog drin can bla ma mchod pa yi / /
bsod nams 'dis mtshon dus gsum dge tshogs kun / /
mgon po khyed kyis dgyes bzhin rjes bzung nas / /
zung 'jug go 'phang myur du thob phyir bsngo / /
zhes yan lag bdun pa rgyud dang 'dres nges su bskyang /
de nas maN+Dal phul te /
bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
bdag dang ma sems can thams cad bshes gnyen la ma gus pa nas bzung ste snang mched thob gsum gyi gnyis snang phra mo'i bar gyi phyin ci log gi blo sna mtha' dag myur du 'gag pa dang /
bshes gnyen la gus pa nas bzung ste mi slob pa'i zung 'jug gi bar gyi phyin ci ma log pa'i blo sna mtha' dag bde blag tu skye ba dang /
rkyen phyi nang gi bar gcod thams cad nye bar zhi bar byin gyis brlab tu gsol /
zhes gsol ba btab| de nas /
oM AHgu ru badzra d+hA ra mai tri shA sa na d+hA ra karma sA ra sid+d+hi hUM hUM /
zhes 'dren cing gsol ba shugs drag tu 'debs pa dang bdud rtsi 'bebs sbyang man ngag ltar bya /
de nas /
khyod ni bla ma sogs phur tshugs gsol 'debs dang /
de nas dbang bzhi len pa ni /
bla ma he ru ka dpal gyis / /
dbang bzhi rdzogs par bskur du gsol / /
sgrib bzhi dag par mdzad du gsol / /
sku bzhi thob par byin gyis rlobs / /
zhes gsol ba btab pas sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gtso bos dbang bskur ba'i dgongs pa mdzad /
yum bzhi phag mo dang lngas rin po che'i bum pa bdud rtsi @# / /
lngas gang ba bzung nas spyi bo nas dbang bskur bar gyur /
bkra shis gang zhig chos kyi dbyings las nges byung ba / /
he ru kaHdpal 'jigs byed rgyal po 'bar ba'i sku / /
shes rab phag mo'i padmar rdo rjes rol mdzad pa'i / /
bden pa nges kyang bde mchog la gnas bkra shis shog /
dbang bskur rdo rje chen po ni / /
khams gsum kun gyi phyag byas pa / /
sangs rgyas kun gyi gsang gsum gyi / /
gnas las byung ba spyin par bya / /
oM tsa kra bI ra stwaM a b+hi Shiny+tsa mi /
zhes dbang bskur lus gang dri ma dag /
chu'i lhag ma spyi gtsug tu gnas pa yongs su gyur pa las mi bskyod pas dbu brgyan par gyur /
rin 'byung zhu ba las byung ba'i cod pan spyi bor bcings /
bde chen skyos /
gtsug tor 'grub pa'i nus pa bzhag /
'od dpag med zhu ba las byung ba'i rdo rje lag g.yas su sbyin /
bde chen skyes /
thugs 'grub pa'i nus pa bzhag /
don grub zhu ba las byung ba'i dril bu lag g.yon du sbyin /
bde chen skyes /
gsung 'grub pa'i nus pa bzhag /
dpal rdo rje thod khrag la rol pa zhes bya ba'i de bzhin gshegs pa nyid yin no / /
zhes ming gi dbang bskur /
bde chen skyes /
mtshan 'grub pa'i nus pa bzhag /
rang nyid rdo rje 'chang du gsal nas shes rab mar 'khyud pas slob dpon gyi dbang gi ngo bo bde stong skyes /
sprul sku 'grub pa'i nus pa bzhag /
bla ma yab yum snyoms par zhugs pa'i gsang rdzas myangs pas bde chen skyes /
longs sku 'grub pa'i nus pa bzhag /
rang he ru kar gsal bar phyag rgya ma gtad pa /
yum phag mor gyur pa dang snyoms par zhugs pas bde chen skyes /
chos sku 'grub pa'i nus pa bzhag /
bla mas gnyug ma'i rlung sems ngo bo dbyer med pa 'di'i rgyun sku thugs zung 'jug gi go 'phang thob par 'gyur ro / /
zhes brda sprad pas zung 'jug 'grub pa'i nus pa bzhag par gyur /
de nas nang gi khong skran 'don pa'i skyug sman nam /
yang na kho bos sbyar ba'i mgur ma rab 'byams skyabs kun ma 'don /
yon tan gzhi gyur ma'i sgo nas lam yongs rdzogs la shar sgom bcas bya /
de nas /
dpal ldan rtsa ba'i bla ma rin po che / /
bdag gi snying gar padmo'i steng bzhugs la / /
sogs lan gsum brjod /
bla ma dam tshig sems dpa' seng khri dang bcas pa thugs ka'i ye shes sems dpa' la thim /
de nyid rang gi spyi gtsug tu byon nge chung je chung du gyur nas rang gi snying dbus padma 'dab brgyad kyi dbus su shin tu phra ba'i rlung sems dang dbyer med du gyur pa sogs sbyu lus nang ldang gi dmigs pa snyan brgyud las byung ba ltar bya /
mjug bsngo ba smon lam gyi rgyas 'dab par bya'o / /
'di lta bu'i bla ma'i rnal 'byor 'di ni sku zhabs dge legs sprul sku nyid kyi zhal ngo ma bzlog par phul ba lags na /
gzhan du ma 'khyar ba'i bka' rgya dam du mdzad par zhu / / / /
! dpal 'khor lo bde mchog gi bla ma'i rnal 'byor zung 'jug dga' ston zhes bya ba bzhugs so / /
! na mo gu ru shrI tsakra sam b+ha rA ya /
'dir bla ma dang dpal 'khor lo bde mchog dril bu lugs lus dkyil dang dbyer med pa'i rnal 'byor zab mo mdor bsdus @# / /
nyams su len pa'i tshul ni /
shrI he ru ka /
he ni kun gyi 'byung gnas su gyur pa'i sems de rgyu'i bdag nyid du btags par bya bas stong pa'i chos kyi bdag med pa dang /
ru ni gang zag gi bdag tu 'dzin pa'i rnam rtog gi dra bas bkod pa'i bdag dang bral ba'i gang zag gi bdag med pa /
ka ni de kho na nyid kyi yul yul can gnyis mi mthun par so sor gnyis su mi gnas pa dang /
shrI ni yul stong pa nyid ji 'dra ba de bzhin du rjes su zhugs pa'i gnyis su med pa'i ye shes ni e waM gyi don no / /
snyam du bsam pa ni yid dag par byed pa'o / /
stong pa'i ngang las skad cig gis rang nyid he ru ka sngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig phyag gnyis gri gug dang thod pa 'dzin pas 'khyud par gyur /
sems can thams cad la phan bde'i sems kyis /
shrI he ru konyahaM /
gsum brjod de /
sku'i nga rgyal bzung ba ni lus dag par byed pa'o / /
oM a A /
zhes pa nas /
sha Sha sa ha k+Sha hUM hUM phaT /
lan gsum /
rang gi lte ba'i phyogs su sngags phreng 'od zer dang bcas pa g.yon skor gyis lan gsum du bskor nas gnas pa las 'khor lo gsum gyi lha tshogs 'phros pa sna bug g.yas pa nas 'thon te /
phyogs bcur 'phros pas bgegs thams cad bskrad de slar byon nas rang gi sna bug g.yon pa nas zhug te lte ba'i sngags phreng la thim par gyur /
par bsam pa ni dag dag pa byed pa ste dag pa gsum gyi rnal 'byor gyis rang lhar bskyed /
bde chen ngang las rang nyid bla ma lha / /
gang der gsal ba'i sku las 'od zer tshogs / /
phyogs bcur 'phros pas snod bcud byin brlabs pas / /
dag pa rab 'byams 'ba' zhig yon tan gyi| |bkod pa'i khyad par phun sum tshogs par gyur / /
zhes snod bcud byin gyis brlab /
oM AHhUM /
lan gsum /
ngo bo ye shes la rnam pa nang mchod dang mchod rdzas so so'i rnam pa /
byed las dbang po drug gi spyod yul du bde stong gi ye shes khyad par can bskyed pas sa dang par snang nam mkha'i khyon thams cad yongs su khyab pa'i phyi nang gsang ba'i mchod sprin dam rdzas spyan gzigs bsam gyis mi khyab pas gang bar gyur /
zhes mchod pa byin gyis brlab /
dngos gzhi tshogs zhing gsal 'debs pa ni /
dbyings bde stong dbyer med chos sku'i ngang / /
zhing dag pa rab 'byams bkod pa'i dbus / /
mdangs 'ja' tshon 'od lnga 'khrugs pa'i klong / /
gdan seng khri padma nyi zla'i steng / /
skyabs kun 'dus drin can bla ma nyid / /
mgon yab gcig bcom ldan dpa' bo'i gar / /
nyams gar dgu'i rtsal rdzogs bde chen skur / /
dbyings shes rab phag mos dgyes dgur 'khril / /
sku snang stong sgyu ma'i rtsa thig sogs / /
yongs drug cu rtsa gnyis lha skur gsal / /
ma dpa' bo mkha' 'gro'i 'khor dang bcas / /
'bangs bdag la dgyes bzhin bzhugs par gyur / /
cas gsal btab /
de nas ye shes pa spyan 'dren pa ni /
pha snying nas dran pa'i @# / /
gdung shugs kyis / /
ngag 'o dod drag pos gsol 'debs na / /
thugs brtse gdung drag pos rab g.yos nas / /
dpal bsam yas dkyil 'khor 'khor lo dang / /
yongs mkha' 'gro bye ba'i 'khor dang bcas / /
dus da lta nyid du gsheD su gsol / /
de nas yan lag bdun pa maN+Dal dang bcas pa 'bul ba ni /
'bangs skyabs med skyabs su nyer dgongs nas / /
bu mgon med kyi mgon du rtag bzhugs gsol / /
bdag mos gus drag pos phyag 'tshal zhing / /
rdzas dngos 'byor dang yid sprul kun bzang sprin / /
las rnam dkar dus gsum dge tshogs dang / /
chos sgrub pa'i mnyes mchod rgyun du 'bul / /
rgyud sdig ltung snying nas mthol zhing bshags /
mgon gsang gsum mdzad par rjes yi rang / /
chos zab mo'i 'khor lo bskor bar bskul / /
yongs mya ngan mi 'da' rtag par bzhugs / /
'dis mtshon pa'i dus gsum legs byas kun / /
skyabs thugs rjes 'dzin pa'i rgyu ru bsngo / /
phyi ri gling snod bcud tshom bur spungs / /
nang rang lus maN+Dal dbang por brgyan / /
gsang bde stong lhan cig skyes pa'i dngos / /
dpal bde ba chen po'i zhing du 'bul / /
bdag 'gro kun log pa'i blo sna 'gag /
lam phyin ci ma log rgyud la skyes / /
rkyen phyi nang gi bar chad zhi ba ru / /
skyabs re sa gzhan med thugs rjes zungs / /
de nas gdung shugs drag pos gsol ba phur tshugs su 'debs shing dbang bzhi byin rlabs kyi tshul du zhu ba ni /
khyod ni bla ma zhes pa nas /
srungs / /
de ltar lan gsum gsol ba zhes pa nas /
byin gyis brlab par gyur / /
bla ma'i mtshan sngags dang /
rin chen rnam bzhi sogs gang lcogs 'don /
dge ba 'di yis zhes pa nas /
'god par shog /
de nas lam yongs rdzogs kyi don du bskul zhing gsol ba 'debs pa ni /
'bangs skyabs med kyi skyabs dang mgon med kyi mgon / /
pha khyod nyid gcig pur snying nas re / /
rdzas dngos 'byor yid sprul mchod pa'i sprin / /
tshogs bde ba chen po'i 'khor lor bcas / /
pha bla ma mnyes phyir 'bul lags na / /
bu 'bral med byin gyis brlab tu gsol / /
lus longs spyod dus gsum dge tshogs dang / /
chos sgrub pa'i mchod pa ji snyed kun / /
pha bla ma mnyes phyir 'bul lags na / /
bu 'bral med byin gyis brlab tu gsol / /
pha bla ma'i gsang gsum rjes dran nas / /
blo gdung shugs drag pos gsol ba 'debs / /
da sgo gsum byin gyis brlab tu gsol / /
tshe 'di snang bya bas yid sun nas| |blo gdung shugs drag pos gsol 'debs na / /
da 'du 'dzi'i 'brel thag gcad du gsol / /
gzhan ngo bsrung gi khur gyis yongs dub nas / /
blo gdung shugs drag pos gsolX da gu yangs zos bder byin gyis rlobs / /
gnas 'khor ba'i 'jigs pas yid skrag nas / /
blo gdung shugs drag posX da thar par bgrod par byin gyis rlobs / /
las rnam g.yeng 'khrul pa'i mtshang rig nas / /
blo gdung shugs drag pos gsol @# / /
gnas dben sa zin par byin gyis rlobs / /
rang gces kyi 'ching bas yid skyo nas / /
blo gdung shugs drag pos gsolX da 'gro kun gyi 'dren par byin gyis rlobs / /
gnyis 'dzin dang re dogs kyis bslus bslus nas / /
blo gdung shugs drag pos gsolX da snyems thag chod par byin gyis rlobs / /
rags phra ba'i bying rmugs kyis bslad nas / /
blo gdung shugs drag pos gsolX da ting 'dzin brtan par byin gyis rlobs / /
nga bdag gir 'dzin pa'i rgyur chud nas / /
blo gdung shugs drag pos gsolX da gnas lugs rtogs par byin gyis rlobs / /
tha mal gyi snang bar 'khrul 'khrul nas / /
blo gdung shugs drag pos gsolX da dag snang 'char bar byin gyis rlobs / /
spros mtshan gyi snang bas sems ngal nas / /
blo gdung shugs drag pos gsolX da spros bral du chub par byin gyis rlobs / /
dpal sku bzhi'i go 'phang brnyes nas kyang| |ma 'gro ba'i khur chen blang nus pa'i / /
blo gdung shugs drag pos gsolX don bde blag 'grub par byin gyis rlobs / /
zhes gdung shugs drag pos gsol ba btab bzhin zhal gyis bzhes par bsam /
de nas tshogs zhing bsdu zhing bla ma snying zhugs kyi nyams len bya ba ni /
sems bde ba chen po'i dkyil 'khor nas / /
yongs ngo mtshar 'khor lo'i ri mo kun / /
dbyings thig le gcig tu zlum pa'i phyir / /
pha bla ma'i sku la thim par gyur / /
bdag gdung ba'i mos gus rab 'bar bas / /
pha bla mas rjes chags bde bas bskul / /
sku je chung mtheb sor tshad du zhu / /
rtsa a wa d+hU tI'i srog lam brgyud / /
snying mi shigs thig le'i gur khang dbus / /
ches phra ba'i rlung sems dbyer med 'dres| /
dus deng nas byang chen mthob bar /
|dgyes bzhin du rjes 'dzin rten 'brel 'grigs / /
nges don gyi rnal 'byor dang la g.yur / /
'dir phyag chen dang rdzogs rim gyi nyams len sogs ji ltar 'dod pa bskyangs nas bsngo smon bya ba ni /
dge 'dis kyang spros pa'i 'khor lo zhig /
pha bla ma'i rgyal sa mngon gyur nas / /
gnas 'khor ba ji srid stongs pa'i bar / /
ma 'gro ba sgrol ba'i mthu thob shog /
gzhan yang bsngo ba dang smon lam ji ltar rigs pa'i rgyas gdab par bya'o / /
zhes dpal 'khor lo bde mchog lus dkyil gyi bla ma'i rnal 'byor zung 'jug dga' ston zhes bya ba 'di ni gcig tu sgrub pa snying po la brtson bzhin lam 'di bsten par mos pa /
ser rtse dge slong bskal bzang snyan grags nas rab dkar lha reg maN+Dal rten gsum bcas /
snga phyir yang yang bskul ma nan gsungs la brten pha bong kha sprul ming pas dpal 'khor lo sdom pa'i pho brang e gsang bde chen phug tu rgyal zla'i yar ngo'i chos bcu mkha' 'gro 'du ba'i dus bzang por bla ma lha la gsol ba btab ste shar mar bris pa'o / / / /
! rje btsun rdo rje rnal 'byor ma'i bla ma'i rnal 'byor thun drug gi rnal 'byor dang 'brel ba nyams su len tshul bzhugs so / /
! na mo gu ru b+h+yaH'dir rje btsun rdo rje rnal 'byor ma nA ro mkha' spyod kyi bla ma'i rnal 'byor thun drug gi rnal 'byor dang sbrags mdor bsdus nyams len 'khyer bde bar 'god pa la /
skyabs sems nas @# / /
'jug sdom len pa'i bar spyo ltar sngon du btang /
de nas /
mdun gyi nam mkhar dag gsal gnyis med kyi / /
gzhal med khang dbus bla ma rdo rje chos / /
sku mdog dmar po rdor dril bsnol nas 'dzin / /
de yi thugs kar rdo rje rnal 'byor ma / /
khro chags 'dzum sgeg nyams kyis rol ba yi / /
thugs kar ting 'dzin sems dpa' baM yig dmar / /
de las 'od 'phros ye shes pa spyan drangs / /
gang gi drin gyis bde chen nyid skad cig gis ni thob 'gyur ba / /
bla ma rin chen lta bu'i sku / /
rdo rje can zhabs pad la 'dud / /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum nyid / /
'gro ba skyobs la phyag 'tshal lo / /
rang gi thugs ka'i hUM las byung ba'i mchod pa'i lha mo rnams kyis mchod par gyur /
oM ar+g+haM bra trits+tsha swAhA /
zhes sogs kyis phyi mchod /
oM AH badzra A da r+she hUM /
oM AH badzra bI ni hUM /
oM AH badzra gan+d+he hUM /
oM AH badzra ra se hUM /
oM AH badzra spa resha hUM /
oM AH badzra d+ha rme hUM /
zhes rig ma drug /
oM gu ru badzra yo gi ni oM AH hUM /
gis nang mchod /
yid 'ong lang tsho'i dpal 'dzin drug cu bzhi'i / /
'dod pa'i sgyu rtsal la mkhas lus phra ma / /
zhing skyes sngags skyes lhan skyes pho nya'i tshogs / /
mdzes sdug sgyu ma'i phyag rgya rnams kyang 'bul / /
zhes gsang mchod /
sgrib bral lhan skyes bde ba'i ye shes che / /
chos kun rang bzhin spros dang bral ba'i dbyings / /
dbyer med lhun grub smra bsam brjod las 'das / /
don dam byang chub sems mchog khyod la 'bul / /
zhes de kho na nyid kyi mchod pa bcas phul rjes /
rkang brgyad bton /
de nas /
bdag pos bzung dang ma bzung dang / /
dngos bshams yid kyis sprul pa las / /
byung ba'i phyi nang gsang ba yi / /
sna tshogs mchod sprin rgya mtshos mchod / /
ces so / /
de nas /
bla ma rin po che bdag gi lus tshogs su bzhes su gsol /
bdag gi sdig sgrib nyis ltung thams cad dag nas tshogs gnyis bde blag tu rdzogs par byin gyis brlab tu gsol /
rang sems rdo rje rnal 'byor mar gsal ba spyi gtsug nas rgyangs kyis thon /
rang lus tha mal pa'i phung por gyur pa de mi mgo'i sgyed pu gsum gyi steng du thod brgya stong gsum dang mnyam pa'i nang du gtubs te spungs /
oM AH hUM /
lan gsum brjod pas bdud rtsir gyur par bsam /
rang sems rdo rje rnal 'byor ma'i thugs ka nas ka pA la thogs pa'i mkha' 'gro ma dpag tu med pa spros pas bdud rtsi nas bcus te /
oM AHhUM /
lan bdun /
bla ma yi dam dkon mchog sri zhu'i mgron / /
oM AH hUM /
mkha' 'gro chos skyong mgon po yon tan mgron / /
oM AH hUM| lha klu gzhi bdag rigs drug snying rje'i mgron / /
oM AH hUM /
nad bdag 'dre gdon bgegs rigs lan chags mgron / /
oM AH hUM /
kun la phul bas zag med bde bas tshim / /
sems can rnams kyang @# / /
sgrib bral chos sku thob / /
mchod pa'i 'khor gsum smra bsam brjod 'das kyi / /
bde stong gnyis su med pa'i ngo bor gyur / /
de nas /
thog med dus nas mi dge sdig ba'i las / /
bgyis dang bgyid stsal yi rang ci mchis pa / /
thugs rje che ldan spyan sngar 'gyod sems kyis / /
bshags shing slan chad mi bgyid sdom pa nod / /
chos rnams rang bzhin mtshan ma dang bral yang / /
rmi lam ji bzhin skye 'phags thams cad kyi / /
bde dga' cir yang 'char ba'i rnam dkar la / /
bdag cag bsam pa dag pas yi rang ngo / /
phul byung mkhyen brtse'i chu 'dzin 'bum dkrigs te / /
mtha' yas 'gro 'di'i phan bde kun da'i tshal / /
skyed dang yun du gnas dang spel ba'i phyir / /
zab rgyas chos kyi char pa dbab tu gsol / /
rdo rje'i sku la skye 'chi mi mnga' yang / /
zung 'jug dbang gi rgyal po'i zam tog /
bdag cag mos pa ji bzhin srid mtha'i bar / /
mya ngan mi 'da' rtag par bzhugs su gsol / /
de ltar bskrun pa'i rnam dkar dge ba'i tshogs / /
bka' drin gsum ldan rje btsun bla ma yis / /
tshe rabs kun tu 'bral med rjes 'dzin cing / /
zung 'jug rdo rje 'chang dbang thob phyir bsngo / /
zhes pa'i bar gyis yan lag lhag ma lnga nyams su len /
de nas maN+Dal rgyas bsdus ci rigs /
don chen po gsum gyi sgo nas gsol 'debs bcas bya /
dmigs gnad bdud rtsi 'bebs sbyang dang bcas bla ma'i gsol 'debs /
mtshan sngags oM gsum ma bcas ci nus bzla /
khyod ni bla ma khyod ni yi dam khyod ni mkha' 'gro sogs phur chugs gsol 'debs nan tan bya /
da nas dbang bzhi len pa thun mong ba ltar na /
de ltar lan gsum gsol ba btab pa'i mthus / /
bla ma'i sku gsung thugs kyi gnas rnams las / /
bdud rtsi 'od zer dkar dmar mthing ga gsum / /
rim dang cig car byung nas bdag nyid kyi / /
gnas gsum rim dang cig car thim pa las / /
sgrib bzhi dag cing rnam dag dbang bzhi thob / /
sku bzhi thob cing bla ma gnyis pa zhig /
dgyes bzhin thim pas byin gyis brlab par gyur / /
ces bla mchod ltar bya /
thun mong ma yin pa byed na /
skyabs gnas kun 'dus bla ma la / /
gsol ba 'debs so byin gyis rlobs / /
dbang bzhi rdzogs par bskur ba dang / /
sku bzhi'i go 'phang stsal du gsol / /
zhes gsol 'debs lan gsum zhal shes ltar bya /
de nas dbang blang ba dngos ni /
bla ma'i thugs ka nas spros pa'i / /
drug cu rtsa gnyis dbang gi lhas / /
byang sems rang bzhin bum pa'i chus / /
dbang bskur bde stong nyams su myong / /
oM sarba ta thA ga ta a b+hi Sha ka ta sa ma ya shrI ye hUM /
zhes sogs dbang chog ltar dang /
dag pa dran pa bcas kyi dmigs gnad bsten /
de nas /
mtha' yas rgyal ba'i dbyings kyi yum / /
rig mar gyur pa bla mar 'khyud / /
rgyal kun mnyam sbyor yid kyi chus / /
dbang bsgur bde stong nyams su myong / /
a ho mahA su kha /
zhes dmigs gnad bsnyen /
thugs ka'i yum gyi rang rig ma / /
rang nyid dpa' bor gsal la sbyin / /
snyoms 'jug dga' bzhi'i lhan skyes kyis / /
dbang bskur bde stong nyams su myong / /
oM sarba ta shrA ga ta a nu rA gaN badzra swa b+hA wa at+ma konyataM /
zhes sher dbang gi dmigs gnad bsten /
bu @# / /
gcig rang lus 'dod pa'i ltar / /
gsal bzhin bde stong nyams myong bzhin / /
zung 'jug rgyal sa zin no zhes / /
dbang bskur bde stong nyams su myong / /
badzra At+ma ko nyahaM /
zhes dbang bzhi pa'i dmigs gnad bsten /
yon tan gzhir gyur ma lta bu'i sgo nas lam yongs rdzogs la shar sgom bgyis kyang rung /
de nas /
dus gsum skyabs gnas kun 'dus kyi ngo bo bla ma rin po che la gsol ba 'debs so / /
bdag gi rgyud byin gyis brlab tu gsol /
de ltar rtse gcig gsol ba btab pa'i mthus / /
rtsa ba'i bla ma rang la rjes chags kyis / /
dmar ser 'od du zhu ba snying dbus thim / /
phra ba'i sgo gsum gsang gsum ngo bor gyur / /
ces bla ma bstim pa'i zhal shes sogs bsgom /
bde stong ngang las rang sems phra ba'i baM / /
skad cig rje btsun ma'i sku ra gsal la rdzogs / /
nges don lhan skyes bde stong rol pa'i nyams / /
'bar bzhin lha sku snang stong ngang la g.yur / /
'dir bzlas pa gnyis dang /
rdzogs rim sogs nyams su blangs kyang 'thus /
bdag gi lus dang zhes sogs thun drug spyi ltar nyams su bla bar bya'o / /
'di ni dge slob blo bzang dam chos nas rang la brten pa'i bla ma'i rnal 'byor zhig dgos zhes nan du bskul bas brel zing sna tshogs pa'i seng par nas stan thog gcig la shin tu myur bar bris shing /
'di la rje btsun ma rang gi bla ma'i rnal 'byor gyi zhal shes tshang bar bkod pa'i thog dbyen sa snyan brgyun kyi man ngag du mas brgyan par byas yod pas dpe shin tu dam por mdzod /
ces pa 'di yang pa bong kha'i sprul ming pas smras pa'o / /
! / /
thun drug gi rnal 'byor rgyas bsdus nyam+su len tshul 'khyer bde man ngag gis brgyan pa bzhugs so / /
! na mo gu ru many+dzu g+ho ShA ya /
rdo rje 'chang dbang dpal ldan bla ma yi / /
zhabs kyi padmor gus pas phyag byas te / /
dam tshig sdom pa dag byed rmad byung thabs / /
rgyud dang rje btsun bla ma'i gsung bzhin bshad / /
de yang rgyud sde gong ma gnyis kyi dkyil 'khor chen po'i dbang bskur ba legs par thob pa'i gang zag rang rang gi ji srid sngags sdom rgyud la ldan ba de srid du /
rtsa ba dang yan lag gi dam tshig dang sdom pa rnams la nyin zhag re re'i nang du bsdo bgrang byed cing /
khyad par rigs lnga'i dam tshig thun drug tu bskyangs dgos te /
de ltar ma byas na kha na ma tho ba sbom por 'gyur ba'i phyir te /
rtse mo las /
nyin dang mtshan mo lan gsum du / /
nyin re bzhin ni bzla bar bya / /
gang tshe nyams gyur rnal 'byor ba / /
kha na ma tho sbom por 'gyur / /
zhes gsungs pa'i phyir /
des na byang chub sems dpa' gsang sngags kyi sgo nas spyad pa spyod par 'dod pa rnams kyis ni /
bsten pa dang bza' ba dang /
bsrung ba'i dam tshig rnams rdo rje 'chang chen pos gsungs pa ltar bsten dgos pas /
de dag gi tshul rgyas par /
rje thams cad mkhyen pas bka' stsal ba'i rtsa ltung rnam bshad dang /
bla ma lnga bcu pa'i rnam bshad dang /
rnal 'byor rol pa'i dga' ston| thun drug gi rnal 'byor sogs su blta bar bya zhing /
'dir ni de dag gi don las dang po pa rnams kyis thun drug tu nyams su len tshul khyer bde ba'i phyir tshigs su bcad pa'i sgo nas brjod par bya'o / /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces pa ni skyabs 'gro' bslab byar nyin lan gsum mtshan lan gsum du skyabs su 'gro dgos par gsungs pa dang /
rnam snang gi dam tshig sangs @# / /
rgyas dang /
chos dang /
dge 'dun la skyabs su 'gro ba gsum 'dis tshang /
sems can thams cad nye ring chags sdang dang / /
bral bar bya'o snyam pa btang snyoms tshad med dang /
mi 'jigs pa'i sbyin pa /
nas khyad par 'phags pa'i bde ba thob / /
par gyur cig snyam pa byams pa tshad med dang /
byams pa'i sbyin pa ste rin 'byung gi dam tshigs gnyis 'dis tshang /
bzod dka'i sdug bsngal rgya mtsho las bsgral te /
bar bya'o snyam pa snying rje tshad med dang /
thar pa dam pa'i bde dang 'bral bar ma gyur / /
cig snyam pa dga' ba tshad med do / /
'gro kun srid zhi'i 'jigs pa las sgrol phyir / /
rdzogs pa'i byang chub thob par 'dod pa'i sems / /
deng nas bzung ste sangs rgyas ma thob par / /
srog gi phyir yang mi btang bzung bar bgyi / /
snyam pa ni smon sems tshogs bzung phyin nyin mtshan thun drug tu sems bskyed dgos par gsungs pa'o / /
'jug sdom len 'dod na mdun gyi skyabs yul rgyal ba sras bcas kyi rjes su zlos par mos te /
bla ma rgyal ba sras bcas rnams / /
bdag la dgongs par mdzad du gsol / /
ji ltar sngon gyi bde gshags kyis / /
byang chub thugs ni bskyed pa dang / /
byang chub sems dpa'i bslab pa la / /
zhes lan gsum gyis 'jug snga ba blang la skyabs yul bsdu'o / /
de dag rim bzhin gnas pa ltar / /
bdag kyang 'gro la phan don du / /
byang chub sems ni bskyed bgyi zhing / /
byang chub sems dpa'i bslab pa la / /
rim pa bzhin du bslab par bgyi / /
deng dus bdag tshe 'bras bu yod / /
mi yi srid pa legs par thob / /
de ring sangs rgyas rigs su skyes / /
sangs rgyas sras su gyur to / /
snyam pa ni sems bskyed kyi mjug gi dga' ba bsgom pa dang /
da ni bdag gis ci nas kyang / /
rigs dang mthun pa'i las brtsams te / /
skyon med btsun pa'i rigs 'di la / /
rnyog par mi 'gyur de ltar bya / /
snyam pa ni bag yod bsgom pa ste 'di gnyis ni smon sems kyi bslab byar sems bskyed kyi phan yon thun drug tu bsam dgos par gsungs pa'o /
! /
mdun gyi nam mkhar yid 'phrog rin chen khri / /
chu skyes nyi zla rgyas pa'i dkyil 'khor steng / /
rtsa ba'i bla ma khyab bdag rdo rje 'chang / /
sku mdog sngon po zhal gcig phyag gnyis kyis / /
rdor dril bzung nas rang 'dra'i yum la 'khyud / /
mtshan dpe'i gzi 'bar rin chen rgyan mang 'dzin / /
yid 'phrog lha rdzas gos kyi na bza' can / /
dran pa tsam gyis gdung ba kun sel cing / /
skyabs mchog ma lus 'dus pa'i bdag nyid du / /
skyil krung tshul gyis bzhugs pa'i gnas gsum du / /
yi ge gsum mtshan hUM gi 'od zer gyis / /
rang bzhin gnas nas bla ma rdo rje 'chang / /
dzaH hUM baM hoH gnyis su med par gyur / /
'di ni mi bskyod pa'i dam tshig slob dpon bzung tshul yo /
! /
gang gi drin gyis bde chen nyid / /
skad cig nyid la 'char ba gang / /
bla ma rin chen lta bu yi / /
rdo rje can zhabs pang la 'dud / /
'di ni byang sems kyi nyes byas dang po las sems bsrung tshul dang bla ma lnga bcu bar /
mchog tu dad pas dus gsum du / /
zhes gsungs pa ltar phyag 'tshal tshul lo /
! /
oM bcom @# / /
ldan dpa' po'i dbang phyug la phyag 'tshal hUM hUM phaT /
oM bskal pa chen po'i me dang mnyam pa'i 'od hUM hUM phaT /
oM ral pa'i cod pan mi bzad pa dang ldan hUM hUM phaT /
oM mche ba rnam par gtsigs pa 'jigs pa'i zhal hUM hUM phaT /
oM stong phrag phyag ni 'bar pa'i 'od zer can hUM hUM phaT /
oM dgra sta zhags dgengs mdung dang kha twaM 'dzin hUM hUM phaT /
oM stag gi bags pa'i na bza' 'dzin pa can hUM hUM phaT /
oM sku chen dud ka bgegs mthar mdzad la 'dud hUM hUM phaT /
oM bcom ldan 'das ma rdo rje phag mo la phyag 'tshal hUM hUM phaT /
oM 'phags ma rig ma'i dbang phyug khams gsum gyis mi thub hUM hUM phaT /
oM 'byung po'i 'jigs pa thams cad rdo rje chen pos 'joms hUM hUM phaT /
oM rdo rje'i gdan bzhugs gzhan gyis mi thub dbang byed spyan hUM hUM phaT /
oM gtum mo khro mo'i gzugs kyis tshangs bskem par mdzad hUM hUM phaT /
oM bdud rnams skrag cing skem pas gzhan gyi phyogs las rgyal hUM hUM phaT /
oM rmugs byed rengs byed rmongs byed kun las rnam par rgyal hUM hUM phaT /
oM rdo rje phag mo sbyor chen 'dod dbang mal 'dud hUM hUM phaT /
'di ni ma pa rnams kyis lha dang bla ma la rkang brgyad kyi bstod pa bya tshul lo /
! /
bdag pos bzung dang ma bzung dang / /
dngos bshams yid kyis sprul pa las / /
byung ba phyi nang gsang ba yi / /
sna tshogs mchod sprin rgya mtshos mchod / /
'di ni don grub kyi mchod pa'i dam tshig bskyang tshul lo / /
bdag gzhan lus ngag yid gsum longs spyod dus gsum dge tshogs bcas / /
rin chen maN+Dal bzang po kun bzang mchod pa'i tshogs bcas pa / /
blo yis blangs nas bla ma yi dam dkon mchog gsum la 'bul / /
thugs rje'i dbang gis bzhes nas bdag la byin gyis brlab tu gsol / /
i daM gu ru rat+na maN+Dal la kaM nirdya ta yA mi /
'di ni lnga bcu bar bla ma la maN+Dal dus gsum du 'bul bar gsungs pa'i bslab bya'o / /
dus gsum phyogs bcu'i bde gshegs ma lus pa / /
gang 'dul ji bzhin dur smrig rnam rol gyis / /
grangs med zhing du rgyal ba'i mdzad pa can / /
bla ma rin po che la gsol ba 'debs / /
rdo rje 'chang gis blo dman bsam pa'i ngor / /
rab 'byams rgyal ba'i 'khor lo mtha' dag las / /
lhag pa'i zhing gi dam par legs bsngags pa'i / /
bla ma rin po che la gsol ba 'debs / /
'di'i tshigs bcad snga ma yon tan dran nas dad pa bskyed pa dang /
phyi ma 'ga' dran dang nas gus pa bskyed pa ste bshes gnyen bsam pas bsten tshul lo / /
mchog dang thun mong dngos grub ma lus kun / /
mgon khyod tshul bzhin bsten pa'i rjes 'gro bar / /
mthong nas lus dang srog kyang yongs btang ste| |khyod mnyes kho na sgrub par byin gyis rlobs / /
'di ni sbyor bas bsten tshul te mdor na bsten pa'i phan yon dang /
ma bsten pa'i nyes dmigs dran nas bsam sbyor gnyis kyis tshul bzhin bsten par dam bca' ba ni ba zhes gnyen bsten tshul dang /
lnga bcu pa'i @# / /
dam tshig bsrung tshul gyi snying po'o / /
! de ltar gsol pa btab pas bla ma mchog /
rang gi spyi bo'i gtsug tu sa mA dzaH /
! slar yang dgyes bzhin rang dang ro gcig gyur / /
zhes rang la stong nyid kyi nges pa ji ltar yod pa gsal btab ste bde stong la cung zad mnyam par 'jog pa ni nges don gyi bla ma'i rnal 'byor dang /
ye shes kyi tshogs bsags pa dang / /
bsrung ba'i mchog dang /
rtsa ltung bcu gcig pa bsrung tshul lo / /
bdag nyid rdo rje sems dpa'i nga rgyal gyis / /
lhan skyes bde chen gsang ba'i rdo rje dang / /
rang bzhin spros bral gsang ba'i g+haN+Da yi / /
mtshon byed bzung nas bcom ldan 'das mar 'khyud / /
par sems pa ni mi bskyod pa'i rdo rje dang /
dril bu dang /
phyag rgya'i dam tshig gsum bsrung tshul bla med ltar ro / /
bdag gi lus dang de bzhin longs spyod dang / /
dus gsum dge tshogs phung po ci ma chis pa / /
ma gyur sems can kun gyi don gyi phyir / /
deng nas phangs pa med par btang bar bya / /
snyam du gtong sems spel ba ni rgyal sras kyi sbyin pa'i nyams len dang /
lus longs spyod gtong bzang zing gi sbyin pa dang /
dge rtsa gtong ba chos kyi sbyin pa ste rin 'byung gi dam tshig lhag ma gnyis bsrung tshul lo / /
mtshams 'dir long byung na so so'i ma mtha' sdom gyi sgo nas dam tshig dang sdom pa rnams la bsngo bgrang byed gsungs pa ltar spro na /
dang po so sor thar pa dge slong gi sdom ldan yin na bsngo bgrang bya ba ni /
! /
so sor thar pa'i ltung bsde lnga las / /
pham pa bzhi dang lhag ma bcu gsum dang / /
spang ltung sum cu 'ba' zhig dgu bcu dang / /
sor bshags bzhi dang nyes byas brgya bcu gnyis / /
gzhan yang gzhis bsdus ltung sogs spong bar bgyi / /
byang sems kyi rtsa ltung bco brgyad la bsdo bgrang bya ba ni /
bdag bstod gzhan smod chos nor mi ster zhing / /
bshags kyang mi nyan theg chen spong ba dang / /
dkon mchog dkor 'phrog chos spong ngur smrig 'phrog /
mtshams med lnga dang log lta grong sogs 'joms / /
ma sbyangs stong nyid bstan dang rdzogs byang ldog /
so thar spong dang nyan smod zab brdzun smra / /
mchog gsum dkor len khrims dan 'cha' sems gtong / /
nyes dmigs mi blta spyod 'dod ma log dang / /
dga' mgu ngo tsha khrel med kun dkris bzhi / /
tshang dgos bcu drug mi dgos log lta dang / /
sems 'dor gnyis bcas rtsa ltung bco brgyad bsrung / /
sngags kyi rtsa ltung sogs la bsngo bgrang bya ba ni /
bla mar brnyas smod bslab byar khyad gsod byed / /
spun la skyon brjod 'gro la byams pa spong / /
smon 'jug sems gtong mdo sngags chos la smod / /
ma smin gsang sgrog rang gi phung por brnyes / /
stong pa nyid spong gdug can mdza' bor bsten / /
lta ba ma dran dang ldan sems sun 'byin / /
dam tshig mi bsnyen bud med smod pa ste / /
rtsa ltung bcu bzhi srog dang bsdos te bsrung / /
yan lag gi dam tshig la bsngo bgrang bya ba ni /
yan lag rtsa bzhi chang dang bya min spong / /
dam pa'i mgon bsten grogs la bsnyen bkur bya / /
dge bcu skyong zhing theg chen las ldog rgyu / /
brnyas dang 'go ma spangs dam tshig ma lus bsrung / /
spom po'i ltung ba'i sdom @# / /
tshig ni /
mtshan nyid mi ldan phyag rgyar bsten dang 'du shes gsum bral snyoms 'jug byed / /
snod mi rung la gsang rdzas ston dang tshogs 'khor dus su 'thab rtsod byed / /
dad pas 'dri la lan log 'debs dang nyan thos nang du zhag bdun gnas / /
yang dag min kyang rnal 'byor par rlom dad pa med la dam chos ston / /
bsnyen sogs ma dag dkyil 'khor las 'jug dgos med so byang bslab las 'das / /
bla ma lnga bcu'i skabs dang 'gal ba'i sbom po rnams kyang tshul bzhin bsrung / /
rtsa rgyud nas gsungs pa'i thun mong ma yin pa'i dam tshig gi sdom ni /
g.yon pa'i kun spyod mi brnyas mchod / /
mtshan ldan min la snyoms 'jug spang / /
sbyor tshe lta dang 'bral mi bya / /
chags lam la mos 'gyur med bya / /
phyag rgya rnam gnyis 'dor mi bya / /
phyi nang la gtso bor 'bad / /
kun+da mi 'byin tshang spyod bsten / /
byang sems len tshe skyugs bro spang / /
de ltar ma lcogs skabs ma mtha' sdom pa gsum ga la dran shes tsam bsten tshul ni /
so thar byang sems rdo rje theg pa yi / /
rnam dag bcas pa'i bslab pa phra mo las / /
rmi lam du yang 'da' par mi byed par / /
rgyal ba'i bka' bzhin bdag gis bsgrub par bya / /
snyam pa ni sdom pa gsum ga la dran shes bsten tshul mdor bsdus dang /
rnam snang gi dam tshig tshul khrims gsum gyi nyes spyod sdom pa dang /
don grub kyi sdom pa thams cad dang ldan pa rnams 'dis 'grub bo / /
theg pa gsum dang rgyud sde bzhis bsdus pa'i / /
lung dang rtogs pa'i dam chos ma lus pa / /
rgyal ba'i dgongs pa ji bzhin legs bzung ste / /
snyam pa ni sngags phyogs kyi phyi'i chos bya spyod gnyis dang /
gsang ba'i chos rnal 'byor rgyud dang bla med gnyis dang /
mdo phyogs gyi theg pa gsum 'dzin pa ste padma'i dam tshig gsum dang /
rnam snang gi dge ba chos sdud rnams 'dis 'grub bo / /
gang 'tshams thabs kyis 'gro ba yongs su sgrol / /
snyam pa ni rnam snang gi sems can don byed kyi tshul khrims bsrung tshul lo / /
de ltar thun drug gi rnal 'byor nyin lan gsum mtshan lan gsum du bya bar gsungs pa dkyus gcig tu bya bar spro na /
man ngag lugs kyi 'don lugs ni /
sangs rgyas chos tshogs nas /
khyod mnyes kho na sgrub par byin gyis rlobs / /
bar lan gcig /
de nas slar yang /
sangs rgyas chos tshogs nas /
rnyog par mi 'gyur de ltar bya / /
de nas /
gang gi drin gyis nas /
byin gyis rlobs / /
bar /
slar yang /
sangs rgyas chos tshogs nas /
byin gyis rlobs / /
bar de bzhin lan gcig /
rjes ma 'di gnyis la sangs rgyas chos tshogs dang /
ji ltar sngon gyi rnams lan re las mi dgos /
bla ma mdun du bskyed bskyed pa yin pas /
mdun gyi nam mkhar nas /
gnyis su med par gyur / /
zhes pa'i bar mang mi dgos /
rkang brgyad kyang dang po des chog /
de ltar gsol ba btab pas bla ma mchog /
rang gi spyi bo'i gtsug tu sa mAdzaH /
zhes pa 'di yang lan cig gis chog /
slar yang dgyes bzhin nas /
yongs su sgrol / /
bar lan gsum dkyus ltar la /
sdom pa so so'i bsngo bgrang lan dang po nyid las mi dgos /
de ltar bskyar ldab lan gsum sogs ji ltar rigs pa zin nas bsngo snon bya ba ni /
'di las 'ongs pa'i rnam dkar dge ba'i mthus / /
tshe rabs kun tu rdo rje 'chang dbang gis /
@# / /
bcas pa'i mtshams las nam yang mi 'da' bar / /
rim gnyis lam gyi rim pa mthar phyin shog /
mdor na 'dis mtshon rnam dkar dge ba'i tshogs / /
ji snyed bsags pa de yis myur du bdag /
nor bu'i bang mdzod sham+b+ha lar skyes nas / /
bla med lam gyi rim pa mthar phyin shog /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog /
ces bsngo smon gyi rgyas 'debs bya /
mkhas mchog dngul chu ba'i gsung du /
bla ma dkon mchog gsum la skyabsu mchi / /
rang nyid ltar gsal rder dril bzung nas mchod / /
mdo sngags chos bzung nyes spyod mtha' dag sdom / /
dge chos kun sdud sbyin bzhis 'gro don byed / /
ces pa 'dis mtshan mo sogs su thun drug gi rnal 'byor mdor bsdus su go bcad chog par gsungs kyang /
tshig rkang gcig la rigs lnga'i dam tshig bcu dgu tshang ba sogs shin tu ngo mtshar che mod /
bla ma'i rnal 'byor gyi go bcad du cung zad mi rung ba ltar snang bas /
des na thun drug gi rnal 'byor rgyas pa mi lcogs pa dang /
'don bsgom mi nus pa'i blo dman dag gis thun brun gi rnal 'byor gyi go bcad du rung zhing /
shin tu bsdus pa'i tshul du nyams su len tshul dngul chu rje drung blo bzang bstan 'dzin gyis mdzad pa ni 'di ltar /
! dkon mchog gsum la snying nas skyabs su mchi / /
'gro kun gdung bsgral gtan pa der 'god par bya / /
de'i slad rdzogs byang 'thob phyir byang chub sems / /
bskyed nas rgyal sras spyod la bslab par bgyi / /
mdun gyi nam mkhar khri pad nyi zla'i steng / /
rtsa ba'i bla ma khyab bdag rdo rje 'chang / /
sku mdog sngon po rdor dril bzung nas ni / /
dbyings phyag mar 'khyud lhan skyos bde bas rol / /
gnas gsum yi ge gsum mtshan hUM 'od kyis / /
ye shes pa rnams spyan drangs ro gcig gyur / /
rdo rje can zhabs padmor phyag 'tshal lo / /
phyi nang gsang pa'i mchod sprin rgya mtshos mchod / /
ri gling rin chen gter bum nyi zla sogs / /
bla med kun tu bzang po'i mchod pa 'bul / /
mchog dang thun mong dngos grub ma lus kun / /
mgon khyod tshul bzhin bsten pa'i rjes 'gro bar / /
mthong nas lus dang srog kyang yongs btang ste / /
khyod mnyes kho na sgrub par byin gyis rlobs / /
de ltar gsol btab bla ma spyi bor byon / /
rang la thim pas dbyer med ro gcig gyur / /
bdag nyid rdo rje sems dpa' bcom ldan mar / /
rdor dril bzung 'khyud lhan skyes bde bas rol / /
gnas lus longs spyod dus gsum dge tshogs rnams / /
ma rnams don du phangs med btang bar bya / /
so thar byang sems gsang sngags rnam gsum gyi / /
bcas mtshams srog gi phyir yang 'dor mi bya / /
theg gsum rgyud sde bzhis bsdus lung rtogs chos / /
legs bzung thabs kyis 'gro ba yongs su sgrol / /
dge 'dis dus gsum bde gshegs sras bcas kyi / /
mdzad smon 'grub dang dam chos 'dzin phyir bsngo / /
mchog gsum byin rlabs rten 'brel mi bslu'i mthus / /
legs smon 'grub nas sangs rgyas myur thob shog /
ces pa 'di thun drug rgyas pa ltar gyi dam tshig gi gnad rnams tshang zhing /
tshig nyung /
'jug pa 'debs 'di nyid nyams @# / /
su blang bar bya'o / /
de yang yongs grags kyi thun drug rnal 'byor rgyas pa 'di mang tshig nyung /
'khyer bde 'di las bsdus pa mi dgos pa ltar yang /
deng dus gal chung chos la byed pa'i skabs 'dir 'di tsam 'don pa yang mi lcogs par bskyur ba mang zhing /
'ga' zhig dbang po shin tu rtul ba dang /
rgas shing 'khogs pas klog pa tsam yang mi shes la /
bzung yang mi nus pas gzungs sngags 'dren pa tsam la skyabs byed dgos pa yang mang du snang ba rnams rdo rje dmyal ba las bsrung phyir brtse ba'i bsam pas bkod pa yin pas /
rgyas pa nus bzhin bsdus pa'i sla chos ni nam yang ma mdzad cig ces thal mo sbyor nas gsol ba 'debs so / /
de ltar thun drug gi rnal 'byor rgyas bsdus nyams su len tshul gyi man ngag cha tshang zhing gsal la nag 'gros kyi tshul du bkod pa 'di ni ldan chos 'khor dgon gyi grwa rigs blo bzang rdo rjes lha reg dang maN+Dal rten gsum bcas ji ltar bskul ba bzhin pha bod kha'i sprul ming pas chab mdo dge ldan byams pa gling du phyogs gcig tu bsgrigs pa 'gro don 'phel / / / /
! dad gtong rab yangs sbyin pa'i bdag po che / /
sur+ya d+h+wa dzas yon sbyar rnam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / /
