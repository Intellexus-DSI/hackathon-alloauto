@# / /
bla ma lhag pa'i lha la gsol ba 'debs pa'i mgur ma bzhugs so / /
@## / /
rgyal kun gyi mkhyen gzugs 'jam dpal dbyangs / /
e ming can 'joms mdzad gshin rje'i gshed / /
dum smrig gi rnam rol tsong kha ba / /
pha drin can bla mas byin chen stsol / /
legs tshogs kyi zhing sa bshes gnyen la / /
dad gus kyi sa bon ma btab pas / /
nyams len gyi lo tog ma smin pa / /
snod stong 'dra ba bdag la thugs rjes gzigs / /
grangs med kyi bskal bar mer tsam yang / /
thos dka' ba'i dal 'byor rten bzang 'dir / /
chos tshul bzhin gcig kyang ma byas par / /
tshe 'dzad kha bdag la thugs rjes gzigs / /
sgra mi rtag sgrub tshe paN+Di ta / /
bdag rtag par bzung tshod byis pa'i byis pa'i phul / /
tshe phyi ma 'gro ba gar 'gyur zhes| |gtan mi sems bdag la thugs x skyabs bslu med dkon mchog ces smra yang / /
skyob nges par yid ches ma skyes pas / /
dgos tus su re sa gzhan 'tshol ba / /
phug rul ba bdag la x las rgyu 'bras bshad tshe mkhas pa 'dra / /
slab 'dor len byed tshe lu gu dngos / /
rgyud sdig ltung du mas yongs gang ba'i / /
nang mi gtsang bdag la x las sgrib kyi gnyen po stobs bzhi med / /
rnam smin gyi rgyu brgyad ma bsgrubs pas / /
tshe phyi mar gang tu skye na yang / /
mgo mi thon bdag la x nges 'byung gi bzhon pa ma btsal zhing / /
bslab gsum kyi srabs bzang ma rnyed pas / /
rnam grol gyi grong tu ma phyin par / /
gtan 'khyams pa bdag la x byams snying rje byang sems ma spyangs shing / /
lam phyin drug bstu bzhi ma bsgoms pal / /
rgyu phar phyin theg pa'i lam gyis stong / /
ches skal dman bdag la x dbang dam tshig sdom pa'i @# / /
sa bon med / /
bskyed rdzogs kyi nyams len brlan dang bral / /
'bog 'byin gyi spyod pa'i drod kyis dben / /
rgyud than pa bdag la x khyed 'gro la phan phyir thugs bskyed cing / /
rgyal sras kyi spyod pa bslab tshar te / /
sku gsum gyi go 'phang rab brnyes pas / /
da bdag sogs 'dren pa'i tus la 'bab / /
sngon a long med pa'i s+cags gong bzhin / /
bdag srid las 'don thabs med mod kyi / /
da dad gus sems kyis gsol btab pas / /
khyed thugs rje'i lcags kyus drang du gsol / /
sngar bsags pa'i las ngan mthu che bas / /
bdag ngan song srid las ma drongs na / /
las ma byas pa dang mi phrad pas / /
skyabs khyod kyis rgud pa gang las skyobs / /
bdag rang gis rgyu tshogs ma bsgrubs pas| |tshe 'di phyi'i phan bde mi stsol na / /
las byas pa chud mi za bas na / /
mgon khyod kyis stsol ba'i phun tshogs gang / /
don de phyir skyabs mgon khyod nyid kyis / /
dus deng nas byang chub thob kyi bar / /
slar srid pa'i duH khas ma mnar pa'i / /
nor phan bde'i dngos po bdag la stsol / /
nges 'byung gi dri bzhon langs pa'i mthus / /
sems bskyed kyi bcu drug cha gang zhing / /
stong nyid kyi lta ba'i 'od rnon pos / /
mtshan 'dzin gyi grang reg bsal du gsol / /
dbang rnam bzhi zab mo'i byed pa pos / /
sku rnam bzhi'i sa bon legs bzhag nas / /
rim gnyis kyi gser shing rab rgyas shing / /
zung 'jug gi 'bras bzang sgrub tu gsol / /
lam de ltar nyams su len pa'i tshe / /
skal ngan gyi rjes 'gro btud kyi las / /
bar chad kyi ming yang mi srid par / /
lha bla mas byin gyis brlab tu gsol / /
ye shes kyi mgon po phyag drug pa / /
las gshin dang rnam thos sras la sogs / /
mthu ldan gyi bsrung ma khyed rnams kyis / /
dus rtag tu g.yel med grogs mdzod cig /
don de ltar gsol ba btab pa'i mthus / /
bdag la sogs 'gro ba ma lus pa / /
skyabs bslu med bla ma yi dam lhas / /
dus nam yang 'bral med rjes 'dzin shog /
mchog /
gsum gyi byin rlabs nus mthu dang / /
gzhi gsum gyi dge rtsa bsdoms pa'i mthus / /
khams gsum gyi 'gro ba ma lus pa / /
sku gsum gyi go 'phang myur thob shog / / /
ces bla ma lhag pa'i lha la gsol ba 'debs pa'i mgur ma 'di ni /
btsun gzugs \u0f38 ngag dbang dpal ldan gyis rab byung bcu bzhi pa'i bgrang bya zhe gnyis pa sa spre'u lo nag pa zla ba'i yar tshes bcu par /
'phags pa 'jam dpal gyi sprul pa'i gnas mchog ri bo rtse lnga'i dben gnas 'jam dbyangs chos 'khor gling du sbyar ba 'dis kyang 'gro ba kun 'jams dpal zhi khros rjes su 'dzin pa'i rgyur gyur cig /
sarba mang+ga laM / /
