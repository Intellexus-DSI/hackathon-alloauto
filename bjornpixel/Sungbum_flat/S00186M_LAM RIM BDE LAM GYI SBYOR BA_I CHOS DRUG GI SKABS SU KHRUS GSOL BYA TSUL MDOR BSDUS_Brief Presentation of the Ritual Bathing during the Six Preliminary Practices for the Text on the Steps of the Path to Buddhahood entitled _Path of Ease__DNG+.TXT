@## / /
na mo gu ru many+dzu g+ho ShA ya /
de yang byang chub lam gyi rim pa'i tshogs zhing lta bu la khrus gsol mdor bsdus byed bar 'dod na /
yo byad rnams tshogs par byas la /
gang 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas /
rig pa dang zhabs su ldan pa /
bde bar gshegs par /
'jig rten mkhyen pa /
skyes bu 'dul ba'i kha lo bsgyur ba /
bla na med pa / /
lha dang mi rnams kyi ston pa /
sangs rgyas bcom ldan 'das de dag thams cad la yo byad thams cad dang ldan pa'i khrus 'di gsol bar bgyi'o / /
zhes pas snyan mnan /
khrus kyi khang pa shin tu dri zhim pa / /
shel gyis gzhi gsal zhing 'tsher ba ltar / /
rin chen 'bar ba'i ka ba yid 'ong ldan / /
mu tig 'od chags bla re bres pa der /
zhes pas seng khri chen po'i phyogs bzhir rin po che'i khrus khang mtshan nyid dang ldan par bskyed pa der tshogs zhing rnams seng khri'i phyogs bzhir rin po che'i them skas re yod pa las babs te bzhugs pa'i na bza' dang sku rgyan rnams 'od ser po'i rnam par rang gi smin mtshams su bsdus te /
sgom don la rang gi snying ga nas tshogs zhing re re'i mdun du'ang mchod pa'i lha mo bum pa dkar po bdud rtsi'i chus gang ba sogs khrus kyi yo byad thogs pa gsum gsum spros te khrus gsol pas /
rang gi tshogs zhing rnams la grib phog ba la sogs pa'i nyes pa thams cad dag par bsam zhing /
dngos su me long la lha'i gzugs brnyan shar ba la khrus chu gsol ba dang bcas /
ji ltar bltams pa tsam gyis ni /
lha rnams kyis ni khrus gsol ltar /
lha yi chu ni dag pa yis / /
de bzhin bdag gis sku khrus gsol /
oM sarba ta thA ga ta a b+hi She ka ta sa ma ya shri ye @# / /
AH hUM /
bsod nams ri bo mi 'gyur brtan pa'i sku / /
gsung dbyangs thos bas mi ngoms tshangs pa'i dbyangs / /
ye shes rgya mtsho mi g.yo zab pa'i thuD / /
bla ma'i sku gsungs thuD la sku khrus gsol / /
oM X /
phun tshogs dge legs bye bas bskrun pa'i sku / /
mtha' yas 'gro ba'i re ba skong ba'i gsung / /
ma lus shes bya ji bzhin gzigs pa'i thugs / /
shAkya'i gtso bo de la X /
rgya chen spyod pa'i rgyud la sku khrus gsol / /
zab mo lta ba'i rgyud la sku khrus gsol / /
nyams len byin rlabs rgyud la sku khrus gsol / /
brgyud pa'i bla ma rnams la X /
rab 'byams gsung rab kun la lta ba'i mig /
skal bzang thar par bgrod pa'i 'jug ngogs mchog /
brtse bas bskyod pa'i thabs mkhas mdzad pa yis / /
gsal mdzad bshes gnyen rnams la X /
gsang 'jiD bde dgyes dus 'khor kun rig dang / /
rnam snang mngon byang dam tshig gsum bkod sogs / /
rgyud sde chen po bzhi dang yongs 'brel ba'i / /
yi dam lha tshoD rnams la X /
phyogs bcu'i 'gro la mkhyen brtses rab dgongs nas / /
phyogs bcur chos kyi 'khor lo legs bskor zhing / /
phyogs bcu'i 'gro kun yongs su skyob mdzad pa'i / /
phyogs bcu'i sangs rgyas rnams la X /
kun 'byung mun pa'i sa bon mthar mdzad cing / /
sdug bsngal gzug rdu'i rtsa ba drung nas 'byin / /
rgyal yum shes rab pha rol phyin la sogs / /
theg gsum dam pa'i chos la X /
'jam dpal dbyangs dang skyabs grol gsang ba'i bdag /
spyan ras gzigs sogs rlabs chen spyod pa yis / /
'gro kun srid zhi las sgrol khur 'khyer ba'i / /
theg chen dge 'dun rnams la X / /
zab mo rten 'brel bcu gnyis legs bsgoms pas / /
rang byung rang sangs rgyas kyi ye shes ni / /
brten pa med pa'i tshul gyis thugs chud pa'i / /
'phags pa rang rgyal rnams la X /
dgra bcom blo mchog dbang po kun dul ba / /
bstan pa'i srid du legs par brtan bzhugs nas / /
bstan pa 'dzin dang spel dang srung mdzad pa'i / /
dgra bcom gnas brtan rnams la X /
dur khrod brgyad dang nyi shu rtsa bzhi'i yul / /
sum cu rtsa bdun gnas dang mkha' spyod sogs / /
bgrang yas ngo mtshar zhing na legs bzhugs pa'i / /
dpa' bo mkha' 'gro'i tshogs la X /
rdzu 'phrul stobs dang mngon par shes pa'i dpal / /
nye bar thob nas thub pa'i bka' bzhin du / /
bstan pa rin chen bang mdzod legs srung pa'i / /
rdo rje'i chos skyong rnams la X /
thub dbang gnas brtan bcu drug 'khor bcas rnams / /
gang du 'gro don mdzad der rjes 'brangs nas / /
bstan pa srung la nam yang mi g.yel ba'i / /
'jig rten skyong ba bzhi la X /
rgyal ba'i sku gsung thugs la nyon mongs mi mnga' yang / /
sems can lus ngag yid gsum sgrib pa sbyang slad du / /
rgyal ba'i sku gsung thugs la khrus chab 'di gsol pas / /
sems can lus ngag yid gsum sgrib pa dag gyur cig X /
zhes pas @# / /
khrus gsol /
de dag sku la mtshungs pa med pa'i gos / /
gtsang la dri rab bsgos pas sku phyi'o / /
oM hUM trAM hrIH a ga ya bi sho d+ha na ye swAhA /
zhes pas sku phyis /
stong gsum kun tu dri ngad ldang ba yi / /
dri mchog rnams kyis thub dbang kun gyi sku / /
gser sbyangs btso ma byi dor byas pa ltar / /
'od chags 'bar ba de dag byug par bgyi /
zhes pas dri bzang byugs /
sna tshogs dbang po'i gzhu ltar rab bkra zhing / /
gang la reg na bde ba'i rgyur 'gyur ba'i / /
gos bzang rin chen bdag blo sbyang phyir 'bul / /
bzod pa dam pa'i gos kyis brgyan par shog /
ces pas gos phul /
rgyal ba mtshan dpe'i rang bzhin rgyan ldan phyir / /
rgyan gzhan dag gi brgyan par mi 'tshal yang / /
rin chen rgyan mchog phul bas 'gro kun gyis / /
mtshan dpes brgyan pa'i sku lus thob par shog /
ces pas rgyan phul /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag 'bul na / /
de srid bcom ldan bzhugs su gsol /
zhes pas tshogs zhing rnams sngar gyi rang rang gi gnas su byon nas bzhugs shing /
khrus khang rnams seng khri chen po dang /
mchod pa'i lha mo rnams rang gi snying gar thim par bsams la yan lag bdun pa 'bul ba sogs bya'o / /
zhes pa 'di ni lam rim bde lam gyi sbyor ba'i chos drug gi skabs su khrus gsol bya tshul mdor bsdus 'di lta bu zhig dgos zhes ri khrod 'dzin pa'i dge slong su d+hI shrI b+hU tis bskul ma mdzad pa ltar snyom las pa d+harma b+ha dras bris / /
