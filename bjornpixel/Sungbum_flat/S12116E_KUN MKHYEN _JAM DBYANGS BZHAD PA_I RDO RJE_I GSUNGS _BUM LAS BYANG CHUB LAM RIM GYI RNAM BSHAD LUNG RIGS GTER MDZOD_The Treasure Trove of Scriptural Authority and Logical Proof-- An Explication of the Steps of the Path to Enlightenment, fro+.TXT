@# / /
kun mkhyen 'jam dbyangs bzhad pa'i rdo rje'i gsungs 'bum las byang chub lam rim gyi rnam bshad lung rigs gter mdzod ces bya ba bzhugs su / /
@# / /
na mo gu ru many+dzA gohaSha? ya / /
bslab gsum rin chen tshogs kyis rgyud gtams shing / /
mang du thos pa'i gting mtha' mi mngon pa / /
'chad rtsod rtsom pa'i rba rlabs chal chil g.yo / /
lung rtogs chu gnyer rtsa ba'i bshes la 'dud / /
slob pa'i dus nas snyigs ma'i 'gro dren snying stobs phred na rab brten pa'i / /
rgyal dang rgyal sras kun kyi padma dkar bo ltar bsngags me tog gis / /
mkhas khyab 'og min rtser song grags dkar ba dan mthon po lhang de ba / /
mnyam med 'gro ba'i bla ma zas gtsang sras de'i zhabs la da gtsug na mdzes / /
mgon de'i zab rgyas chos kyi chu bo kun / /
sa gsum skal ldan gling du spel mdzad gar / /
sna tshogs ston mdzad mi pha ma bla ma dang / /
rgyal ba'i yab gcig 'jam pa'i dbyangs la 'dung / /
tshag re don brgya bshad kyang mi rdzogs rgyal ba'i mus / /
lung bzhin rigs pas @# / /
dgongs don gsal mdzad pa'i / /
shing rta chen po klu sgrub thogs med gnyis / /
thub bstan bcu gnyis rgyan gyur nyi zla ba zhin / /
shing rta chen po gnyis kyis legs bkral ba'i / /
zab mo'i lta ba rgya chen sbyod pa'i lam / /
mnor yongs rdzogs gnang bsdus gdams pa'i gter / /
jo bo yab sras brgyud bcas phyag gi yul / /
thub pa'i dbang pos gnas gtsang gzhal yas khang bar sangs rgyas byang sems tshogs / /
lha klu ma gshin gza' skar srin po khyim gyi lha sogs 'khor tshogs dbus / /
'dzum mdzad ma dpos lung bstan ma 'ongs kha ba can nang dgon chen dang / /
sangs rgyas mdzad pa byed par lung bstan rgyal ba gnyes par gus phyag 'tshal / /
phyogs re tsam min mdo sngags ma lus pa'i / /
tshig don mgon de'i bzhed pa dbyis phyin ma'i / /
'chad mkhas sras mchog shing rta che lta bu / /
mkhas shing grub brnyes mang pos nor 'dzin 'gengs / /
mdo rgyud kun don skyes bu gsul lam du / /
nyams len gnang gsal shing rte che gzhung bzhin / /
rnam 'grel tsam zhig rang blo sbyangs phyir dang / /
chen po'i bkas bskul bzhed pa sgrub phyir bgyid / /
de la 'dir rnam 'dren zla med dam pa thub pa'i dbang pos gdul bya'i khams bzhin du mdo phyogs chos kyi phung po brgyad khri bzhi stong dang sngags la dbyangs gsal gyi mtha' can gyi rgyud sde stong phrag so gsum bshad pa mtha' dag gi don paN+Di ta rnams kyis bshad /
grub thob rnams kyis man dag gis rnam par phye ba ma lus pa 'di ni sangs rgyas sar bgrod pa'i skyes bu gsum gyi lam gyi rim pa chen mor grags pa rgyal ba gnyis pa'i ring lugs 'di'i tshig don ci rigs kyi cha rnam par 'grel ba la klad kyi don dang /
gzhung gi don dang /
mjug gi don gsum /
dang po la mchod brjod dang /
rtsom par dam bca' ba dang /
skal ldan mkhas pa rnams la nyan par bskul ba gsum /
dang po la bla ma dang lhag pa'i lha la phyag 'tshal ba dang /
ston pa la bstong cing phyag 'tshal ba dang /
bstan pa spel pa'i cheng du sras brgyud bla ma dang bcas par bstong pa gsum /
dang po ni /
thog mtha' bar gsum du bkra shis pa'i ched du dang /
sgrib gnyis dag pa sdig pa sel ba sogs kyi ched du rje btsun gyi mtshan tsam brjod kyang 'grub pa ni /
mtshan brjod las /
thog ma bar dang mthar dge ba / /
mtshan ni yang dag brjod pa'i mchog /
ces dang /
'gro la phan pa'i don du khyod / /
ye shes lus can 'jam dpal gyi / /
ming brjod pa ni don che ba / /
dag par byed cing sdig sel ba / /
zhes pa ltar yin pas /
des na bla ma lhag pa'i lha la phyag 'tshal ba ni /
@# / /
na mo gu ru many+dzu g+hoShA ya zhes gsungs ba bla ma 'jam pa'i dbyangs la phyag 'tshal lo / /
zhes ba yin te /
nam 'am na mo ni phyag 'tshal ba'am 'dud pa /
gu ru ni bla ma dang lci ba dang ba rlang ba gong ma sogs las 'dir bla ma dang many+dzu 'jam pa dang /
g+ho ShA sgra 'am sgad dam dbyangs la 'jug /
ming mtha'i ring cha dang yin dgos ched kyi tshig go /
de yang mdo sde rgyan las /
rig pa'i gnas lnga dag la mkhas bar ma byas na / /
'phags mchog gis kyang thams cad mkhyen nyid mi 'thob ste| |de pas gzhan dag tshar bcad rjes su bzung phyir dang / /
rang nyid kun shes bya phyir de la de brtson byed / /
ces ba gnas lngar ma sbyangs na 'phags pa dgra bcom pas kyang thams cad mkhyen pa mi 'thob cing /
so so'i dgos ba sgra dang tshad mas 'khrul pa tshar gcod cing /
bzo dang gso bas rjes su bzung pa dang /
nang don rig pas kun shes bar bshad pa ltar yin pas /
'di'i tshig gi sgro 'dogs gcod pa'i ched du sgra sgrub bsdus tsam byas na rang gzhan kha cig gi 'khrul brtogs sla'o / /
byings mdo las / /
?? bdud pa dang gra pa'o ma 'dud pa rang 'bod cing sgrogs pa'i ming gi byings Nam bzhag /
byings kyi Nan ru bsgyur /
nam bzhag /
de la rkyen a sun byin /
na dang u rjes 'brel yin bas dbyi /
ka lA pA las gsal byed dbyangs med ba ces pas mtshams sbyar bas /
nams grub /
de la si snyer /
ka lA pA las gsal byed las zhes pas si dbyi /
ka lA bA las re pa dang zhes bas /
nams kyis rnam bcad byas /
na maHgrub ste phyag 'tshal lam 'dud rtses so / /
u Na las /
kr-I kr-I ngag gi ur yang ngo / /
zhes ba'i kr-I rnam par g.yeng /
kr-I nges bar gnon ba la'o / /
zhes ba'i nges bar gnon pa'i byings kr-I bzhag /
u Na las da'i rkyen na ku byin /
u bzhag /
ku ka la yaN bzhin gyi don yin pas phyis /
'di nyid las r-Ita kyi u ra yang rdo| |kr-I'i rI ur byas /
mtshams sbyar pas /
gu ru /
si byin /
i phyis /
re pha dang sa dag gi rnam bcas byas /
gu ru ny+s+te bla ma 'am gong ma'o / /
many+dzu mdo'i byings many+dzu bzhag /
rjes 'brel phyis /
u rkyen drug pa'i da se byin /
dra dang i phyis /
sa bzhag ka lA bA las da sings dag gi a dbyi /
rtags mtha' yon tan many+dzo grub ste /
'jam pa'o / /
gu ShEr sgrogs ba /
a tsa rgyan /
u ba d+ha yon tan byas bas /
g+ho Sha grub ste dbyangs sam skad dod / /
ka lA pA las /
der gnas rnam dbye rnam dbye 'os rnam dbye phyis /
many+dzu g+ho Sha grub ste 'jam pa'i dbyangs /
de la rnam dbye bzhi ba'i gcig tshig de byin /
dra phyis /
tsan+ta ba las /
de da si dag gi a at+la dag go zhes pas /
de ya byas /
ka lA bA las /
de ya'o / /
zhes dang /
a yig sgra ldan la ring po'o / /
zhes pas g+ho Sha'i A ring po byas pas /
na mo gu ru many+dzu g+ho ShA ya grub ste /
bzhi ba'i gcig tshig mdzad pas brjod bde khyang ma gtogs bla ma dang 'jam dbyangs zhes so sor byed rgyu min pas dbyod ldan rnams kyis yid la zungs /
mtshan bsgyur ba'i don cung zad bshad na /
mdo sde rgyan las /
yon tan lhag pa brtson bcas lung gis phyug /
ces ba ltar yon tan kyis lhag cing gong mar gyur pas bla ma dang /
mtsham brjod las /
nyon mod pa nye ba kun nyon mongs / /
bag chags bcas pa gtan spangs pa / /
@# / /
zhes pa ltar nyon mongs ba'i hrub reg dang bral sa na 'jam pa /
zhes rje rin bo ches gsungs ba gtso bo yin /
snyan ba yid du 'ong ba'i gsung gis bdag med nam mkha'i mthar thug bar sgrogs bas na dbyangs te /
mtshan brjod 'grel chen las /
snyan ba yid du 'ong ba'i gsung dang ldan pas na 'jam dbyangs so / /
chos thams cad bdag med pa'i sgra chen po sgrogs pas sgra che ba'o sogs gsungs te /
'jam dbyangs rgyal ba kun gyi yab du gyur ba yang chos bshad pa'i sgos yin te /
de ni dpal ldan zla grags dang mkhas grub chen po 'jam dbyangs grags ba dang legs ldan gyi rtog ge 'bar ba sogs las bshad pa'i phyir te /
lung mang du dogs nas ma bris so / /
des na sangs rgyas gang+gA'i klung gi bye ma snyed kyi mtshan bskal bar brjod ba dang /
rje btsun 'di'i mtshan lan re brjod ba mnyam bar gsungs ba'i phyir te /
mtshan brjod 'grel chen du mdo drangs ba las /
rigs kyi bu'am rigs kyi bu mo gang la la zhig gis gang+gA'i klung gi bye ma snyed kyi de bzhin gshegs ba rnams kyi mtshan mchog tu ngad bas bskal ba 'am bskal ba las lhag par brjod na bsod nams ci tsam skye bar 'gyur zhe na /
de la grangs med cing tshad med pa rab tu skye bar 'gyur ro / /
yang rigs kyi bu'am rigs kyi bu mo gang la la zhig gis 'jam dpal gzhon nur gyur ba la phyag 'tshal lo / /
mtshan bzung na sdam las 'di nyid bsod nams kyi phung bo shin tu mang bo rab tu skye bar 'gyur ro / /
de ci'i phyir zhe na /
de bzhin gshegs ba mtha' yas ba'i dge ba'i bshes gnyen du gyur ba'i phyir ro / /
zhes sogs dang /
slob dpon shan+ti bas kyang phar phyin theg ba'i 'jam dbyangs ni bskal ba mtha' yas ba'i gong du rgyal bon ma mkha'i dus de bzhin gshegs pa 'brug sgra dbyangs kyi rgyal po las sems skyed /
dge slong rgyal ba'i blo gros dus sa bcu thob cing bskal ba brjod kyis mi langs ba na /
de bzhin gshegs ba kun gzigs su lung bstan ba yin /
gsang sngags kyi skabs su dka' 'grel las /
e ma ho sangs rgyas thams cad kyi / /
'jam dbyangs dag ni yin bar dgongs / /
gang phyir shes rab gzugs med kyang / /
dbyangs nyid du ni dmigs ba yin / /
zhes drangs nas sna tshogs sprul ba dang /
'grel chen las kyang /
sangs rgyas thams cad kyi chos longs sbrul sku sngags thams cad kyi ngo bor bshad ba yang mdzad pas sna tshogs sbrul tshul yin no / /
de ltar bshad pa gus pa bskyed pa'i ched tsam yin snyam pa sel ba'i ched du de nas sogs gsungs bar bshad do / /
gnyis ba ni /
phun tshogs dge legs sogs sho lo ka gcig byung /
phun tshogs la skad dod saM bAd phun tshogs dang /
saM ba ti 'byor ldan nam phun tshogs dang /
shrI dpal lam g.yang dang /
lak+Sh+m-i phun tshogs sam dpal lam shes ba sogs yod /
des na dge ba dang 'byor ba kun gyi gnas yin pas phun tshogs dang /
dge legs la ming bcu bdun te /
paN+Di ta dpal 'dzin gyis mngon brjod mu tig phreng ba las /
dge dang bkra shis dge legs bzang / /
ma dram shu b+ham skal ba dang / /
skal ldan legs ldan ngan sel dang / /
bde ba mtho ris mtho ris gnas / /
zhi ba b+ha n+DaM sham bde legs / /
zhes dang /
'chi med @# / /
mdzod lo grags 'gyur las /
dge dang bsngags 'os zhi pa dang / /
bzang po phan thob bkra shis legs / /
skal bskal thob 'dod thob dang / /
ngan sel bde legs mo ma yin / /
bstod 'os zhes gsungs ba ltar dge ba yang ngo bo kun slong ci rigs kyis khyad par du 'phags pas /
dge legs te bsngags par 'os pa dang bstod par 'os pa rna ba byed ba rig rtogs brjod ltar bye ba ste grangs mi langs pa dum sangs rgyas kyi ba spu re'i rgyu la yang dgos te /
'jig rten khams kyi mtha' med pa'i nyan rang skye 'phags kun dang 'jig rten pa'i skye bo kun gyi bsod nams bcur bsgres pas ba spu'i bug gcig 'grub la /
de bzhin du ba spu'i bug thams cad la so so'i de 'dra re dgos pa'i phyir te /
blo gros mi zad pa dang dkon mchog sprin ltar du rin chen phreng ba las /
rang sangs rgyas kun las byung dang / /
slob dang mi slob las byung dang / /
'jig rten ma lus kun bsed nams / /
'jig rten bzhin du dpag med gang / /
de bcur bsgres par gyur ba yis / /
ba spu'i bug gcig 'grub ste / /
sangs rgyas spu'i bug ni / /
thams cad de dang 'dra bar 'byung / /
zhes so / /
ba spu'i bug thams cad bskyed pa'i bsod nams brgya yis dpe byad gcig 'grub la /
de bzhin du dpe byad brgyad cu re re nas sgrub dgos te /
rin chen phreng pa las /
ba spu'i bug thams cad ni / /
skyed par byed pa'i bsod nams gang / /
de dag brgyar ni bsgyur pa yis / /
dpe byad bzang po gcig tu bzhed / /
ces so / /
dpe byad brgyad cu 'grub pa'i bsod nams brgya 'gyur gyis sangs rgyas kyi mtshan so gnyis kyi gcig 'grub bste /
rin chen phreng ba las /
dpe byad bzang po brgyad cu dag /
'grub pa'i bsod nams tshogs gang yin / /
de dag brgyad ni bsgyur ba yis / /
skyes bu chen po'i mtshan gcig go /
zhes so / /
mtshan so gnyis kyi gzhan sum cu las mdzod spu dang gtsug tor che ste /
mtshan sum cu'i gzhan 'grub pa'i bsod nams stong gis mdzod spu 'grub /
mdzod spu'i bsod nams 'bum gyis gtsug tor 'grub pa'i phyir /
rin chen phreng ba las /
mtshan ni sum cu 'grub pa'i rgyu / /
bsod rnams rgya chen gang yin pa / /
de dag stong du bsgyur ba yin / /
zla ba nya 'dra'i mdzod spu 'grub / /
mdzod spu yi ni bsod nams dag /
stong phrag rgyad ni bsdoms pa yis / /
spyi gtsug ltar ni mi snang ba / /
skyob pa'i gtsug tor skyed par byed / /
ces so / /
des na de re re yang dpag tu med pa yin kyang /
dpag med ci zhig byas nas gzugs sku brjod la| gzugs sku'i rgyu bsod nams yang 'drib /
rten gzhin du mtha' med na gzugs sku 'byung ba'i rtsa ba ye shes chos sku'i rgyu ye shes kyi tshogs bsam gyis mi khyab ste /
slob lam na'ang phyin drug shes rab kyi phar phyin yin pa dang /
shes rab kyi phar phyin med na sbyin sogs lngas phar phyin gyi mid yang mi thob ba long blta bu yin pa'i phyir /
rin chen phreng ba las /
gad tshe sangs rgyas gzugs sku yi / /
rgyu yang de ltar 'jig rten bzhin / /
gzhal med de tshe chos sku yi / /
rgyu ltar ji ltar gzhal du yod / /
cas so / /
des na 'di'i dge legs yang dge bdang legs pa'i tshogs la byas nas tshogs gnyis mtha' yas pa'i sgrub pas bsags pas na sku zhes spyi yin pas mtshan dpe tsam gyi sam bstod kyang gzugs sku gtso bar bya dgos te thugs ye shes @# / /
la zur du bstod pas so / /
de dag ni theg chen gyi mdo du mas bshad de /
dpe gcig bkod na byang chub sems dpa'i bsod nams mi zad pa'i skabs su blo gros mi zad pa'i mdo las /
sems can thams cad 'das pa dang ltar byung ba dang /
] ma 'ongs pa'i slob pa dang me slob pa thams cad dang /
nyan thos dang rang sangs rgyas thams cad kyi bsod nams ji snyed pa de snyed kyi brgyar bsgyur pas de bzhin gshegs pa'i sku la bs+pu'i khud bu gcig 'grub po / /
de bzhin du bs+pu'i bu re re nas yongs su 'grub po / /
ba spu'i khung bu thams cad du gtogs ba'i bsod nams kyi phung bo ji snyed ba brgyar bsgyur te /
zhes ba nas /
de bzhin gshegs ba'i skul dbe byad bzang po gcig 'grub ste /
de bzhin du dbe byad bzang po thams cad re re nas yongs su 'grub bo / /
dpe byad bzang po thams cad du gtogs pa'i bsod nams kyi phung po ji snyed pa stong du bsgyur te /
gtan pa med pa'i phung po gcig sgrub pa des de bzhin gshegs pa'i sku la skyes bu chen po'i mtshan gcig mngon par 'grub ste /
zhes pa nas| skyes bu chen po'i mtshan sum cur gtogs pa'i bsod nams kyi phung po ji snyed pa stong phrag tu bsgyur te /
zhes pa nas /
de bzhin gshegs pa'i smin mtshams kyi mdzod spu skyes bu chen po'i mtshan mngon par 'grub po / /
mdzod sbur gtogs pa'i bsod nams kyi phung po ji snyed pa de las stong phrag brgyar bsgyur pa'i bsod nams kyi phung po yang dag par sgrub bas de bzhin gshegs pa'i dbu'i gtsug tor dang sbyi gtsug ltar mi mngon pa skyes bu chen po'i mtshan mngon par 'grub po / /
gtsug tor du gtogs pa'i bsod nams kyi phung po de las bye ba phrag stong bsgyur pa de bas kyang lhag pa'i bsod nams kyi phung po yang dag par sgrub pas de bzhin gshegs pa'i chos kyi dung yongs su 'grub par 'gyur te /
zhes gsungs so / /
des na sku de mthong ba'i bsod nams yang mtha' yas shing 'dod pa thams cad 'grub bas dad pa 'dun pa sogs byed dgos pa'i ched du de ltar gsungs so / /
chos kyi sku mtha' yas chu la yang stong gsum gyi 'jig rten kyi khams kyi sems can thams cad kyi ye shes kyis dad pa'i rjes su 'brang ba'i ye shes dang ldan pa gcig la brgya'i char yang mi 'gro / /
de bzhin du stod gi cha nas dper yang mi 'gro /
de bzhin du chos kyi rjes 'brang dang /
brgyad pa 'phags pa rgyun zhugs zhugs pa dang /
rgyun zhugs dang /
phyir 'od dang /
phyir mi 'od dang /
dgra bcom pa dang /
rang sangs rgyas dang /
bskal ba brgya'i nges bar 'byung ba'i byang sems bar gyi snga ma stong gsum gyi grangs dang mnyam pa /
phyi ma re re'i brgya'i chi man pa nas /
dper yang mi rung ba dang /
de bzhin du bskal ba brgya'i nges par 'byung ba'i byang sems dang /
bzod pa thob pa'i byang sems dang /
phyir mi ldog pa'i sa thob pa'i byang sems dang /
skye ba gcig thog gi byang sems dang /
byang chub snying po la 'dug pa'i byang sems bar gyi sdam stong gsum gyi sems can thams cad tsam dang phyi ma re re'i ye shes kyi tshogs mnyam pa sngar ltar dang /
'jig rten gyi khams mtha' yas mu med pa na sems can gang dga' 'khod pa de dag thams cad byang chub snying po la 'dug pa'i byang chub sems @# / /
dpar gyur /
de bzhin gshegs pa'i gnas dang gnas min mkhyen pa'i stobs gyi brgya'i cha nas /
dpe dang rgyur yang mi 'gro bar bshad pa'i phyir te /
mdo de nyid las /
stong gsum gyi stong chen po'i 'jig rten gyi khams na sems can gang dag 'khod pa de dag thams cad dad pa'i rjes su 'brang ba'i ye shes dang ldan pa'i brgya'i char yang nye bar mi 'gro /
zhes pa nas /
'jig rten gyi khams mtha' yas mu med bdag na sems can gang dga' khod ba de dag thams cad byang chub snying po la 'dug pa'i byang chub sems dpa'i ye shes dang ldan par gyur kyang /
de dag gis de bzhin gshegs pa'i gnas dang gnas dang gnas min pa mkhyen pa'i ye shes kyi stobs kyi brgya'i char yang nye bar mi 'gro sogs gsungs pa'i phyir /
de bzhin du stobs ri re dang mi 'jigs pa bzhi dang sangs rgyas kyi chos ma 'dres pa rnams re re gsungs so / /
de bzhin du yum par ba las kyang byang sems rigs nges sems bskyed ma thag sher phyin nyi ma gcig bsgom pa la theg dman 'phags pa bzhi phyogs bcu'i 'jig rten gang+gA'i klung dang mnyam pas bsgom ba las lhag par gsungs te /
nyi snang las /
phyogs bcu re re zhing 'jig rten gyi khams gang+gA'i klung gi bye ma snyed yongs su gang ba'i dge slong rnams kyi shes rab pas byang chub sems dpa' chen po'i shes rab nyin gcig tu bsgom pa khyad par du 'phags bar bstan pa ni /
shA ri'i bu gal te 'dzam bu kling 'di dge slong shA ri'i bu dang mo'u 'gal gyi bu lta bu sha stag gis zhes gsung so / /
de ltar tshogs mtha' yas ba'i sangs rgyas kyi sku mtshan dbe'i 'od zer 'jig rten gyi bsam ma lus ba khyab par byed pa'i 'od can de'i mgur las sngar bshad pa'i chos kyi dung nam mkha' la mtha' med pa gar khyab tu 'gro ba 'da mtha' yas ba yod pa'i re bskod ba ste 'dod don bsgrub pa'am skod pa'i thabs gsung dbyangs yan lag drug cu'i dbyangs kyis 'jig rten gyi khams tshad med grangs med par go bar byed cing lha dang mi dang lha ma yin du bcas bzil gyis mnan te gdul bya'i skal ba bzhin mdon mtho dang nges legs la 'gong pa'i phyir te /
nyi snang las /
sangs rgyas kyis 'jig rten gyi khams gang+gA'i klung gi bya ma snyed dar rang gi sku'i don kyis rgyas bar 'gengs par mdzad pa dang /
gsungs yan lag drug cu dang ldan ba'ang snga ma bzhin du /
sangs rgyas kyi phyogs bcu re re zhing tshad med cing grangs med pa'i 'jig rten gyi khams gsung gis go bar mdzad pas so / /
zhes gsungs pa'i phyir /
yan lag drug cu'ang yod de /
gsung mnyen pa dang /
'jam pa dang /
yid du 'ong ba nas /
kun tu grags pa dang /
rnam ba thams cad kyi mchog dang ldan pa'i bar yin pa'i phyir te /
rje'i 'jam dbyangs kyi bstod sprin rgya mtsho las /
gsung mnyen 'jam zhing yid 'ong yid du 'thad / /
ces sogs dang /
nyi snang las /
de las gsung gi yan lag drug cu dang ldan ba sangs rgyas kyi gsung yin no / /
de'ang gang zhe na /
'di lta ste /
sems can gyi khams kyi dge ba'i rtsa bston pa'i phyir mnyen pa'o / /
mthong pa'i chos nyid la bde par reg pa'i phyir 'jam pa'o / /
don bzang pa'i phyir yid du 'ong ba'o / /
yi ge bzang pa'i phyir yid du 'thad pa'o / /
zhes ba nas /
gsung @# / /
gcig las sgra'i rnam pa du mar gnas ba'i phyir sgra thams cad rdzogs par byed pa'o / /
gcig las don du ma'i rnam par rig pa nye par gnas pa'i phyir dbang po thams cad tshim par byed ba'o / /
ji ltar dam bcas ba bzhin du mdzad pa'i phyir ma smad pa'o / /
thob pa'i dus su sbyor ba'i phyir ma'i 'gyur ba'o / /
tab tab bor mi gsungs ba'i phyir ma rtabs pa'o / /
'khor thag ring ba nye ba mtshungs bar thos ba'i phyir 'khor kun tu grags pa'o / /
'jig rten pa'i don thams cad dpe'i chos su bsgyur ba'i phyir rnam ba thams cad kyi mchog dang ldan pa'o / /
zhes 'phags pa thogs med gsungs so / /
zhes so / /
lus ba ni lhag ma yin la /
dpa' pos /
khyod 'ba' zhig gi ye shes kyis / /
shes bya thams cad khyab lags kyi / /
khyod las gzhan ba thams cad kyis / /
shes bya kho na lhag pa lags / /
zhes gsungs ba ltar /
gcig kyang ma lus ba'i shes bya thams cad mkhyen ba'i ye shes skad cig re res kyang lag mthil gyi sku rung rlon pa bzhen phyi nang ngo bo khyad par phra rags snga phyi dang thugs rjes 'gro ba 'dul ba'i thabs dang mdzad pa mtha' dag ma 'dres bar rang rang gi khyad bar ji lta ba bzhin du mngon sum du gzigs pa'i thugs mnga' ba yin te /
chos thams cad kyi rnam pa kun skang cig ma re res kyang mngon sum du mkhyen pa rnam mkhyen dang 'phags ba gzhan mnyam bzhag dang rjes thob phyogs re ba 'am nyi tshe rnams thams cad mkhyen pa'i mngon sum ma yin par 'dod pa'i phyir /
'jug pa las /
rnam kun mkhyen nyid ye shes ni / /
mngon sum mtshan nyid can du 'dod / /
gzhan ni nyi tse ba nyid kyis / /
mngon sum zhes byar mi 'dod do / /
zhes dang /
bden gnyis las /
mkhyen pa'i skad cig gcig gis kyang / /
shes bya'i dkyil 'khor kun khyab can / /
zhes gsungs ba'i phyir /
des na rmongs pa kha cig /
sangs rgyas kyi ye shes la kun rdzob snang ba gtan log ba zla ba'i lugs su byed pa yang bkag par bzhed nas /
rje rin po ches de ltar bstod pa yin te /
nyan rang dang byang sems slob pa man chad la nyon mongs can ma yin pa'i ma rig ba yod pas rnam mkhyen med par bshang pa gang zhig /
sangs 'phags kyis ma rig pa kun spangs pas mi mkhyen pa med ba yin pa'i phyir /
dang bo ni /
zla bas skyabs 'gro bdun cu ba las /
ma rig nyon mongs med yod pas / /
rnam pa kun mkhyen spangs ba nyid / /
slob ma rang sangs rgyas dag gi /
byang chub dngos bo med pa yin / /
zhes so / /
gnyis ba ni /
zla bas skyabs 'gro bdun cu pa las /
rgyal bas dngos bo de rnams ni / /
gzugs brnyan dang yang 'drar mkhyen pas / /
gnyis med ye shes ma rig zad / /
shes bya skye med bas ra ba phye / /
de bas de ni cung zad kyang / /
mi mkhyen ci yang ston mdzad ni / /
zhes rgyal ba'i dngos bo thams cad gzug so brnyan ltar gzigs pa'i ye shes la ma rig pa kun zad bas gnyis med mnyam bzhag ye shes dang skad cig re rel ngo bo gcig tu tshogs ba skyebs mi mkhyen bcung zad kyang med par bshad pa'i phyir dang /
de bzhin du 'jug ba las kyang /
ro mnyam nyid du yang dag thugs su chud par mdzad gyur ba / /
mkhyen bzang khyod kyis skad cig gis ni shes @# / /
bya thugs su chud / /
ces dang /
sa so so la yon tan je rgyas su song tshul gyis kyang grung cing shes byed mang yang ma sbros mdo bskal bzang ltar de lta bu'i sku gsung thugs mnga' ba'i yang dag bar rdzogs ba'i sangs rgyas de'i yul dang rigs dang ris dang 'od dba 'khor 'dus ba sogs kyi khyad bar yod de /
yul ser skya dang /
rigs rgyal rigs /
'dul ba lung ltar na zas gtsang ma yan chad du rgyal po sa ya chig 'bum nyi khri chig stong lnga brgya bcu bzhi byung ba'i zas gtsang de'i sras bcom ldan 'das yin /
mang ba kur nas shAkya'i ming gi thog ma skar mda' gdong /
de rjes lag rna dang /
de rjes glang chen 'dul rnams la bu med cing /
de rjes rkang gdub can yan chad la sa ya drug khri bdun stang lnga brgya song /
shAkya'i thog ma rkang gdub can nas zas gtsang yan la rgyal bo lnga khri lnga stong pa bcu bzhi ser skyar byung /
mdon ba'i gdags ba ltar na mang bkur nas zas gtsang ma yan chad la rgyal bo 'bum khri phrag gcig lnga khri lnga stong chig brgya zhe dgu song bar gdags pas bshad kyang ser skya'i rabs mi rgyas ba sa chad lhag gi bshad par sems te /
kun mkhyen dbyig gnyen gyis kyang sde bdun la zur ba la gnad gcig der 'dug bas bshad tshul ma bris /
rus ni go'u ta ma ste /
mdo snge bskal bzang las /
mchog tu dga' ba'i rgyal bo /
nga skyes ba'i yul ni ser skya'i gnas zhes bya'o / /
rigs ni rgyal rigs so / /
gdung ni go'u ta ma'o / /
'od ni 'do ma gang ngo / /
yab ni ngas gtsang ma zhes bya /
yum ni sgyu 'phrul zhes bya'o sogs gsungs la /
rigs rus kyi khyad par ni /
brgya pa las /
bya ba'i thabs ni gco la yang / /
rigs zhes bya bar brjod ba yin / /
gsungs pa ltar bya ba'i cha nas rigs dang sa bon las byung rus yin no / /
zhes gsungs bltar /
pha'i sa bon las gdung rus byed cing /
sangs rgyas 'od srung gi dus rgyal bo kri kri byung ba de'i brgyud ba gru 'dzin du byung ba'i tham rna ba can gyi bu go'u tam ste /
go rigs dang /
tam mchog ste /
de'i sa bon bur shing la sgung ba nyi ma'i 'od kyis smin ba'i sgo nga las khye'u gnyis skyes ba nyi ma'i rigs dang go'u ta ma'i bu yin bas go'u ta ma dang /
rang gi yan lag skyes pas yan lag skyes dang /
bu ram shing gi tshal nas brnyed pas bur ma shing ba zhes btags la /
de'i phu bo rgyal por bskos kyang bu med| nu bo rgyal srid la dbang bskur pas rgyal bo bur ma shing ba zhes grags shing /
de'i bu rgyal bo bur ma shing ba brgya gru 'dzin du byung ba'i tha ma 'phags skyes pos bu bzhi bskrad bas de bzhi la dga' ba'i skye bo'i tshogs drang srong ser skya'i bsti gnas dang ser skya'i grong bcas mas dben gyi sring mo dang 'grogs bas grong sde chen bo skyes ba de skabs 'phags skyes bos bu rnams dris bas /
blon pos rgyas bar bshad bas /
kye ma gzhon nu rnams phod ba'o /
zhes dbang chen bo'i tshig tu brjod pas /
pod ba'am shAkyar grags zhes lung las bshad la /
yang 'jig rten gyi grags bar bu ram shing gi nags der thub bser skya la brten nas /
den shing shAkya zhes ba'i drung du bzhugs @# / /
te ser skya'i slob mar gyur cing rig pa dang ldan pas de ni shAkya zhes grags par bshad pa'i phyir /
'chi med mdzod kyi 'grel ba 'dod 'jo las /
shAkya ni bur ma shing ba'i rigs las byung ba'i rgyal po ke tsan zhes pa'i bu phas nags su bskad de /
nags der thub pa ser skya pa la brten nas den shing shAkya zhes pa'i drung du bzhugs te ser skya'i slob mar gyur cid rig pa dang ldan no / /
de ni shAkya zhes grag go /
zhes gsungs pa'i phyir /
phran chogs 'grel bar /
shAkya'i bu ni dka' thub gnas pa'i phyir shAkya'i bu'o / /
zhes gsungs so / /
shAkya nge rnams kyi yul du byung ba'i shAkya'i gtso bo ston pa mnyam med de la rje bdag nyid chen po nga ni yon tan de ltar dran pas thugs bskyod pas ba sbu g.yo zhing lus kyi phyag thal mo sbyar mgo pos rab tu btud de ngag gis kyang yon tan brjod de phyag 'tshal lo zhes brjod cing /
sgo gsum gus pas 'dud par mdzad pa ni gdul bya de ltar 'jug pa'i bgegs dang bar chad zhi zhing tshogs rdzogs pa dang phyir mi ldog pa'i sa bon bskun pa'i ched yin te /
lung las /
'jig rten gtso bo rnam 'dren ba / /
rdzogs sangs rgyas te lha mir bcas / /
'jig rten 'di ni bsgral ba dang / /
sgrol bar mdzad pa smos ci dgos / /
ngas ni 'jig rten don gyi phyir| |mya dan 'das na'ang chos kyi gru / /
brtan pa dag ni bca' byas te / /
brgya stong dag ni bsgral bar bya / /
me gang sangs rgyas skyabs song zhing / /
mya dan 'das kyang sangs rgyas la / /
bya ba byas ba'i skyes bu de / /
'jig rten dag ni skyid deb / /
gang dag de bzhin gshegs rgyal la / /
bya ba cud zad byed na'ang de / /
mtho ris sna tshogs bgrod nas ni / /
bdud rtsi go 'phad thob par 'gyur / /
zhes pa lta bu mad /
gnyis pa la sras kyi thu bo gnyis la bstod pa dang /
brgyud pa'i bla ma la bstod pa gnyis /
dang bo ni /
zla med ston pa de yi sras kyi mchog /
sogs sho lo ka gcig byung /
rje bdag nyid chen pos thub dbang la bstod pa las /
zhing 'di gzhan gyis spangs dus mgon khyod kyis / /
yongs su bzung ste rgyal bsras bcas kyis / /
bad dkar lta bur bsngags pa'i zhes gsungs pa ltar /
sngon slob pa lam gyi dus su 'khor bsgyur rtsibs kyi mu khyung la sras stong yod pas /
de bzhin gshegs pa rin chen snying po'i spyan sngar rgyal sras stong gis zla ba gsum gsum bsnyen bkur byas te sangs rgyas kyi zhing bzung zhing sems bskyed cing lung bstan no / /
de'i tshe sten pa 'di bram ze rgya mtsho'i rdul zhes byal /
des rgyal po sogs kyis bdag pa'i zhing bzung zin bdag gi zhing ma dag pa mi mjed kyi zhing /
sems can ma rung ba ming ge ba bcu tshang bar spyod ba mtshams med lnga byed ba gdul dka' ba rnams la gzigs /
smon lam chen po lnga brgya brjod de /
sangs rgyas rin chen snying pos legs so gnang ste /
khyod ni padma dkar po lta bu'i byang chub sems dpa'o / /
gzhan ni me tog lta bu'i byang chub sems dpa'o / /
zhes bya ba sogs bsngags pa bsam gyis mi khyab pa brjod de bskal bzang gi sangs rgyas bzhi bar lung bstan /
phyogs bcu'i sangs rgyas thams cad kyis skyes bskur lha dang mi'i skyed dgu dag gis ma tshod @# / /
pa| des na 'gran pa'i zla med pa /
chos thams cad kyi don ji lta ba bzhin du ston pas ston pa ste /
slob dpon tshul khrims skyangs kyi phran tshegs 'grel pa las /
de bzhin gshegs pa de kho na bzhin ma yin pa mi gsungs te /
dngos po ji lta ba de bzhin du gsungs pa nyid kyi de ni 'dir ston pa nyid de sangs rgyas bcom ldan 'das te /
zhes dang /
phyogs glang gis kyang /
tshang mar gyur pa 'gro la phan bzhed pa / /
ston pa bde gshegs zhes dang /
kun mkhyen dbyig gnyen gyis kyang /
don bzhin ston pa zhes dang /
rten 'brel bstod pa las /
ston pa zhes bya khyod nyid de / /
wa skyes la ni seng+ge bzhin / /
mu stegs can la'ang gcam bu'i tshig /
ces gsungs pa des chos gsungs pa las theg pa gsum gyi rang gi slob ma'i go 'phang so sor thob pas de'i sras te /
lus khams bskyed kyang yon tan so sor thob pa'i 'phags pa so sor 'ongs pa ston pa'i gsungs las yin pas /
sras de rnams kyi mchog rgyal ba'i mdzad pa chos phung brgyad khri bzhi stong gi khur ram mdzad pa bcu gnyis sogs gdul bya gang la gang 'dul gyi skur sprul pa yin te /
nam gdul bya rnams 'khor bsgyur la dga' na rgyal srid sna bdun dang ldan pa'i 'khor los bsgyur pa ston cing dge bcus 'dul la| de bzhin du brgya byin dang /
tshangs pa dang /
nyan thos dang /
rang sangs rgyas dang /
byang chub sems dpa' dang /
sangs rgyas dang /
sangs rgyas kyi zhing khams mdzes pa dang /
byang chub kyi snying po byang chub shing rin po che'i rang bzhin can dang| lha klu nas /
byang sems bar gyi 'khor mang po sprul par mdzad de /
grangs med pa'i zhing du rnam par rol par mdzad nas sems can mtha' yas pa skad cig re re la'ang grol bar mdzad pa'i phyir /
dper nas dang po la skad cig mthung shos gcig la sems can brgya 'dul ba dang /
'khor brgya ston pas sogs lta bu ste /
chos yang dag par sdud pa'i mdo las /
rigs kyi bu byang chub sems dpa' rnams kyi sprul pa ni rnam pa bcur shes par bya ste /
bcu gang zhin 'di lta ste /
'khor lo bsgyur par sprul pa dang /
brgya byin du sprul pa dang /
tshangs par sprul pa dang /
nyan thos su sprul ba dang /
rang sangs rgyas su sprul pa dang /
byang chub sems dpar sprul pa dang /
sangs rgyas su sprul pa dang /
sangs rgyas zhing du sprul pa dang /
byang chub kyi snying por sprul pa dang /
'khor chen po sprul pa ste /
zhes dang /
'jug pa las /
ba spu'i khung bur byang chub sems rnams dang / /
lhan cig rdzogs sangs rgyas sku bgrang 'das dang / /
de bzhin lha dang lha min mi dag kyang / /
skad cig skad cig la ni ston par nus / /
zhes gsungs pa ltar ston pa'i rgyal sras 'phags pa thams cad dang khyad par du de'i nang nas thub pa'i rgyal tshab bdud bzhi las rgyal ba'i mi pham mgon po'i zhabs dang /
rgyal pa thams cad kyi yab tu gyur kyang sras kyi tshul 'dzin pa'i 'jam zhing grags pa'i sgra 'am dbyangs kyis nam mkha'i mthar khyab pa'i rje btsun ste /
'dir bshad bya'i zad rgyas kyi chos gnyis kyi rtsa ba'i 'byung gnas la'ang rje rin po che bdag sgo gsum gus pas phyag 'tshal lo / /
spyir byang sems @# / /
'phags pa thams cad bstod yul yin kyang thogs med dang klu sgrub gnyis ni rten gzhi dbu sems kyi lugs 'di gnyis las byung bar shes pa'i phyir yin no / /
gnyis pa brgyud pa'i bla ma rnams la bstod pa la /
shing ? ?srol 'byed gnyis la dang /
de gnyis kyi gdams pa yongs rdzogs 'dzin pa'i jo bo la dang /
gsung rab ma lus ba'i don tshang bar 'dzin pa'i rgya bod kyi bla ma gong ma rnams la bstod pa gsum /
dang po ni /
shin tu dpag par dka' ba rgyal ba'i yum / /
sogs sho lo ka gcig byung /
ston pa sangs rgyas pa'i tshul bstan pa na /
mdo las /
zab zhi spros pral 'od gsal 'du ma byas / /
bdud rtsi lta bu'i chos gcig kho bos rtogs / /
su la bstan kyang go bar mi nus pas / /
mi smra nags kyi tshal du gnas par bya / /
zhes gsungs pas na rin chen 'phreng ba las kyang /
chos 'di zab phyir skye bo yis /
shes par dka' bar thugs chud de / /
des na thub pa sangs rgyas nas / /
chos bstan pa las lob par gyur / /
zhes gsungs pa ltar /
shin tu dpag bar te rtogs par dka' ba'i chos thams cad rang bzhin med par rtogs pa'i shes rab de nyan rang byang 'phags sangs rgyas 'phags pa ste bzhi ka gang rung gcig thob pa las thog ma nges par zab mo'i rtogs pa de sngon du 'grong skyed ma lta bu yin pas /
rgyud bla ma las /
theg mchog la mos sa bon shes rab ni / /
sangs rgyas chos skyed ma dang zhes dang /
mdo las kyang /
ma ni shes rab pha ni thabs / /
zhes dang /
mngon rogs rgyan las kyang /
nyan thos byang chub sems dpa'i tshogs bcas sangs rgyas kyi ni yum de la phyag 'tshal / /
zhes gsungs pa ltar yin kyang de shin tu rtogs dka' la ma rtogs na 'khor ba las grol ba lta ci smos /
theg pa gsum po gang gi mthong lam tsam yang mi thob pas sangs rgyas rnams kyis de rtogs pa'i ched du chos phung brgyad khri bzhi stong sogs gsungs pa'i phyir /
'phags pa yul 'khor skyong gis zhus pa las /
stong bzhi ba skye ba med pa'i tshul / /
mi shes pas ni 'gro ba 'khyams gyur ba / /
de dag thugs rje mnga' ba'i thabs tshul dang / /
rigs pa brgya dag gis ni 'dzud par mdzad / /
ces dang /
rje bdag nyid chen pos kyang de'i don bshad pa na /
legs bshad snying po las /
chos rnams kyi de bzhin nyid ni shin tu rtogs par dka' ba dang /
ma rtogs na 'khor ba las mi grol bar gzigs nas thugs rje can gyi ston pas thabs kyi tshul dang rigs pa'i sgo du ma zhig gis de khong du chud pa la 'dzung bar gsungs so / /
zhes gsungs pa'i phyir /
der ma zad ston pas chos gsungs pa thams cad gdul bya sa so la stong nyid rtogs ched dang thar pa thob pa'i ched du gsungs pa kho na yin te /
spyod 'jug las /
yan lag 'di dag thams cad ni / /
thub pas shes rab don du gsungs / /
zhes dang /
rten 'brel bstod pa las /
khyod kyis je snyed bka' stsal ba| |rten 'brel nyid la brtsams te 'jug /
de yang mya ngan 'da' phyir te / /
zhi 'gyur min mdzad khyod la med / /
ces so / /
de yang dgra bcom pa la ltos te thar pa thob phyir min kyang de ma thob pa la yin la /
de bzhin du stong nyid kyang shes@# / /
dgongs ?gdams ngag dang rjes bstan yang gang zag gcig la don so so la mi 'gal yang don la de gnyis su 'gro mi dgos so / /
rgyal pa'i yum gzhung shes rab kyi pha rol tu phyin pa'i dgongs don gdul bya'i khams bzhin ? ba'i mdo so sor bshad pa ji lta ba bzhin du yum gyi dgongs pa sems tsam dang dbu mar 'grel par mdzad pas 'dzam gling gi skye po rnams la mdo don dang thub pa'i dgongs pa gsal bar byed pa dngos po sna tshogs mdog dbyis ? 'dra yang mun pas mi mthong ba nyi mas gsal bar byas pa lta bu'i rgyan yin te /
thogs med kyis theg chen gyi rigs can yin kyang chos thams cad rang bzhin med par bstan na chad ltar ltung ba de blor mchud pa'i ngor sems can bzhugs kyi zab rgyas bstan /
klu sgrub kyis theg chen gyi rigs can rigs dang dbang po gnyis ka smin pas rang bzhin med par bstan kyang rgya che ba ming tsam gyis 'jog shes pa la chos thams cad rang bzhin med par bstan /
lugs de gnyis ka yang sa 'og klu /
sa steng gi mi /
sa bla'i lha ste /
sa gsum 'gro ba rnams la nyi ma ltar ches gsal bar mdzad pa'i shing rta chen po zhes yongs su grags pa'i zhabs la rje bdag nyid chen po bdag phyag 'tshal /
zhes bstod phyag mdzad pa'i phyir /
dang po yin te /
dgongs 'grel ltar mdo sde rgyan dang dbus mtha' rnam 'byed chos nyid rnam 'byed rnams kyis de ltar bshad pa'i phyir /
legs bshad snying po las /
des na ji srid du gang bden par med par bstan pa de la bcing grol sogs kyi rnam bzhag thams cad bzhag pas mi chog pa de srid du kha cig mi bden la kha cig bden pa'i rnam dbye mdzad dgos te /
zhes pa nas /
de ltar na theg pa mchog gi rigs can la yang las 'bras sogs la chad par lta ba'i nyen chung ba rnams la dgag bya bden pa rags pa 'ga' zhig bkag kyang phra mo nas mi khegs pa shin tu mang la /
phra mo nas bkag pa rnams la ni tshad mas grub pa'i rnam bzhag thams cad byas med par song ba shin tu mang bas mdo sde dgongs 'grel gyis drang nges phye ba de ni gdul bya shin tu mang po zhig theg pa chen po la bkri pa'i thabs mkhas chen por snang ngo zhes gsungs pa'i phyir /
sems tsam pa thogs med kyis gdul bya'i ngor byas pa byams pa sems tsam bstan pa ltar byed dgos pa'i phyir te /
legs bshad snying po las /
mdo sde de gdul bya'i dbang gis bshad pa de bzhin du de dang rjes su mthun par ston pa rnams kyang shes par bya ste zhes so / /
gnyis pa klu sgrub kyis bshad pa de ltar yin te /
rgyu rkyen la ltos kho nas rang bzhin med par grub cing bcing grol sogs kyang ches 'thad par sgrub pa'i phyir /
de blo gros mi zad pa'i drang nges phye ba'i nges don yin pa'i phyir te /
legs bshad snying po las /
des na rgyu rkyen la rags las pa nyid kyis rang gi mtshan nyid kyis grub pa med pa yin la zhes pa nas /
'di ni mgon po klu sgrub kyis yum gyi mdo dang de dang rjes su mthun pa'i gsung rab rnams kyi don gzhan du drang du mi rung bar don der nges pa'i nges don du sgrub pa'i @# / /
sgrub byed kyi rigs pa dang /
de dag dang mi mthun par ston pa'i mdo rnams kyi sgra ji bzhin pa la rigs pa'i gnod pa ston pa'i shing rta'i srol phye ba yin no / /
zhes gsungs pa'i phyir /
khyad par gsum pa yang yin te /
klu sgrub kyis theg chen klu'i yul nas spyan drangs pa dang thogs med kyis dga' ldan du rje btsun la gsan pas kyang grub pa'i phyir /
legs bshad snying po las /
de ltar sngar bshad pa'i tshul gyis gsung rab kyi drang nges phye nas de kho na nyid gtan la 'beb pa'i shing rta'i srol gnyis po 'di ni pha rol tu phyin pa'i theg pa'i skabs su rgyas mod kyang /
gsang sngags kyi gzung 'grel pa'i paN+Di ta dang grub thob rnams kyis kyang de gnyis gang rung gcig dang mthun par de kho na nyid kyi don gtan la 'bebs pa las gzhan pa'i phung gsum med pa tshul 'di ni gsung rab mdo sngags mtha' dag gi de kho na nyid gtan la 'bebs pa'i lam du shes par bya'o / /
zhes gsungs pa'i phyir /
'di'i rgyun mtshan gyis drang nges rnam 'byed la mkhas par bslab dgos te /
de nyid phra rags de ltar du rtogs dgos pa'i phyir /
skal bzang mig 'byed kyis gsungs pa ltar ro / /
gnyis pa ni /
shing rta chen po gnyis las legs brgyud pa'i / /
sogs sho lo ka gcig byung /
lam srol chung ngu lta bu ma yin par shing rta chen po drangs chog pa lta bu'i rigs pa'i lam srol dbu sems gnyis phye ba'i shing rta chen po de gnyis las tshig don ma 'khrul zhing /
phyin gyis brlabs pa'i bla ma so so nas brgyud pa'i zab mo'i lta ba stong nyid kyi skor dang rgya che pa spyod pa phyin drug gi lam sogs kyi ngo po dang khyad par sogs ma nor pa dang /
de yang 'di nas sangs rgyas kyi sa'i par gyi skyes bu gsum gyi lam cha tshang pas yongs su rdzogs pa dang /
lam gyi yan lag sogs kyi tshig don gyi gnad thams cad 'gag mdo bsdus pa'i mdo sngags gnyis ka'i gdams pa'i mdzod mi zad pa 'dzin pa'i dpal ldan mar me mdzad la sgo gsum 'dud pas lam sgron byed pa po la phyag 'tshal pa ste /
rgyu mtshan 'og tu 'chad par 'gyur ro / /
gsum pa ni /
rab 'byams gsung rab kun la lta pa'i mig /
sogs sho lo ka gcig byung /
mtha' yas pa'am rab 'byams gsungs pa kun gyi rab yin pas gsungs rab kun la lta ba'i mig lta bu'i lam rim dang bla ma'ang rung gsungs /
chos kyi skal pa bzang po las nyon las grol pa'i thar par bgrod pa'i 'khor pa'i rgya mtsho rgal pa'i 'babs pas stegs sam 'jug dogs lta bu bde par 'jug la don chen po ster bas mchog byang chub lam rim 'di rnyed bkur sogs gyis ma yin par sems can thams cad grol na snyam pa'i brtse pa'i thugs rje yis skyob pa'am g.yo bar mdzad nas /
gdul bya'i blo rim pa gsum dang bstun nas sangs rgyas kyi sa'i bar du 'khrid pa'i thabs mkhas mdzad pa yi lam rim gyi sgo nas ma rigs lam sgos gsung rab thams cad kyi tshig don thos bsam sgom gsum sgos gsal bar mdzad pa'i dbu sems kyi mkhas pa dang rgya bod kyi bshes gnyen rnams la'ang gus pas phyag 'tshal ba yin te gtso bor dbu sems kyi rigs pa dang lung gis gtan la phab pa'i @# / /
phyir te /
legs bshad snying bo las kyang /
shing rta chen po'i srol gnyis legs bzung nas /
'dzam gling blo gsal bye pa'i mig 'byed pa / /
nas /
thub bstan mi nub rgyal mtshan 'dzin pa'i mchog /
mkhas pa'i dbang po rnams la gus pas 'dud / /
ces so / /
gnyis brtsom par dam bca' ba la /
rtsom pa'i rgyu dang /
rgyu des shing rta chen po'i zab rgyas kyi rigs lam brtsegs bshad par spro pa gnyis /
dang po ni /
deng dus rnal 'byor rnams thos pa nyung /
mang thos nyams len gnad la mi mkhas shing / /
phal cher gsung rab lta la phyogs re mig / /
lung don rigs pas 'byed pa'i mthu med pas / /
bstan pa'i gnad rnams rdzogs pa'i gdams pa mchog /
mkhas pa dgyes pa'i lam dang bral mthong nas / /
zhes byung /
rje bdag nyid chen pos pa rim 'di rtsom pa la thugs brtso pa'i rgyu chen po dum dang khyad par du che pa bzhi mthong pas yin te /
bod du bstan pa dra pa'i deng dus te /
dus der sgom gyi rnal 'byor la brtson pa rnams rnam rtog mang na mi bzang zhes thos po mi byed par ma zad thos pa byas pa yang brjod 'jug pas thos pa nyung ba dper na sgom byed pas deb cha bltas nam tshang cher byed /
kha cig tshog mang du nyan cing lung dam chos nyan kyang de dag dgongs nyam su len snyam pa med pas nyams su len 'dod tshe sngar gyi chos nyan pa mthol bshags byas na /
mi shes pa ril tshe btang ba gcig gi gang la b+nyan pa dang thos bsam byed dus nyams len yod pa'i gnad yod tshul la mi mkhas pas /
thos bsam dus myos 'gyur chang dang /
dus ma yin pa'i kha zad dang /
bag med pa'i rtsed mo dang glu gar 'thab rtsod g.yul 'gyed sogs la nyes pa med par 'dod cing smra pa dang /
phal cher mdo sngags tsha grang ltar phyogs re pa yin pas thos bsam gyi tshe ston pa'i gsung rab mthar thug pa gsang sngags kyi bskyed rdzogs dang cho gdon du gnyer na bla ma dang grogs sogs kyis 'di lta bu dus min dgos pa chung /
nam zhig thos bsam sogs mi nus pa'i tshe de dag bslab nas grong dang nye ba'i dgon par gtor ma dang khrus sogs kyis lto btsal pa'i thabs yin gyi da lta thos bsam gyi bar chad zer zhing sbong /
yang kha cig sngags par khas len pa cig yin na /
myos 'gyur dang phyi dro'i zas dang phyag rgya sogs ma spyad na dam tshig nyams zer tshul khrims 'dod par ma zad /
gdul bya du ma'i 'dren par rlom pa /
du mas bkur pa yin kyang dur smig dang bcas bzhin du bud med kyi tshogs chen por babs pa la rang nyid kyang ya ming zhing /
su yang smod par mi byed la /
da dung rab byung dang bsnyen rdzogs sgrub par byed do / /
yang thams cad kyis gsang sngags la rtog ge'i dpyad 'byar med ces tshig tsam gyis blun po'i gang shar rel pa la bla ma'i man ngag mthar thug ces dpyad pa kun dor pas grub snying sogs kyis phyi nang mtha' dag gi lugs dpyad pa dang /
rgyud 'grel grub chen gyi mdzad pa lam thams cad kyi ming tsam yang bsnubs nas ma lus par byed do / /
yang kha cig / /
thos bsam sogs med pas sems kyi ngo bo mthong khul gyis dam tshig thams cad dor ba dang /
gsung rab mtha' dag spong pa dang /
lha sgom sngags bzlas sogs kyang spong pa dpa' bo gtsug lag gi rtogs brjod @# / /
lta bu dang /
de bzhin du slob gnyer yang phyogs re bste 'dul pa slob na tshang ma dang phar phyin sogs la smod pa rnam zar so sor yod cing /
tshul khrims la thos bsam sgom gsum dgos pa bslab pa gsum gyi grangs nges dang go rim gsungs ba sogs kyang 'bad pas 'gog de thams cad kyis kyang dam pa'i chos 'dul ba'i bslab khrims rnam bar dag pa snying thag pas sun 'byed par byed cing /
sdon dus grwas chen po dag gi rab byung phal ches pas kyang gding ltung sogs ngo shes dka' bar yod cing /
bla gos mthang gos snam phran glegs bu sbyar ba sogs rnabs kyang mthos pas mkhas pa gsum gyis gnam ma rtsi bsteng du chos gos gsum gyi snam phran dang glegs bu'i dpe tsam ma rnyed pa thams cad la grags pa de yin la /
lung don rigs pas 'byed pa'i mthu med pas de Sha se nas bshad pa'i lung tsam la brten rtag brtan zer zug gi bdag lta pa mthar thug du chen po mang pos smras shing /
mdor na bslab pa gsum gang zag gcig gis ya ma bral par nyam su len pa'i gnad yongs rdzogs lta ci| phyogs 'gros kyang med pas rgyal pa'i rab lugs ltar nyams su len cing ston pas dgyes shing bsngags bdag 'ong pa'i lam kun dang bral bar mthong pa de rnams yin pa'i phyir /
'di ni ye shes mkha' 'gro ma'i lung bstan gcod kyi rnam bshad chen mo sogs las rgyal khrims chos khrims gnyis ka 'chugs nas mun pa lta bu'i dus bstan pa'i snang byed gcig 'byung gsungs pa ltar 'jam dpal rtsa rgyud las kyang gsungs te /
rtsa rgyud las /
dang po yi ge 'grags dang / /
ston pa'i gzugs bstan don yang byed / /
blo ldan dang po ye ge ma / /
de bzhin sngom brtson dad pa 'byung / /
rnam pa du ma sngom brtson gsungs / /
de tshe mtha' yas 'byung bar 'gyur / /
sngom brtson thams cad bsgrags pa yang / /
ston pa'i bstan pa gsal byed pa'o / /
bstan pa de tshe sa steng du / /
rnam par nyams shing snang med la / /
bstan pa'i gzugs brnyan yid du 'ong / /
byed par 'gyur ba the tshom med / /
thams cad byang chub lung bsnyan te / /
nga yi byang chub mchog thob 'gyur / /
de bzhin 'jig rten sbyin gnas 'gyur / /
srid pa gsum gyi mthar yang byed / /
sngags dang rgyud la mngon brtson pas / /
grags pa 'dzin par shes par bya / /
zhes gsungs so / /
de'i rkang dang po gnyis kyis mtshan pa dang por yod pas ston pa'i sku gnyis kyi don byed tshul /
de nas gnyis kyis mtshan dang po blo zhes pa legs sbyar gyis ma ti zer ba blo dang ldan cing de bzhin sngom ba la brtson par dga' zhing dad pa 'byung /
de nas bzhis rnam pa thams cad du sdom pa la brtson par gsungs shing /
de'i tsho sngom brtson dge 'dun mtha' yas dge lugs sogs la 'byung par 'gyur la /
sdom pa rtson yar gsungs yul thams cad kyang bstan pa'i gsal byed rkyang yin /
de nas bzhis bstan pa de dus chos kyi snang ba med pa'i bstan pa'i gzugs brnyan yid du 'ong 'byed tshul dang /
lhag mas byang chub thob cing sngags kyi rgyud don ston pa la brtson pa dad mtshan zur grags pa 'dzin pa'o / /
zhes dang /
gnyis pa ni /
shing rta chen po'i lam 'di bshad pa la / /
bdag gi yid ni kun nas sgro bar gyur / /
zhes byung /
deng dus bod 'dir kha cig rje btsun byams pa'ang 'og zer zhing phal cher 'phags @# / /
yul gyi klu sgrub zla grags sogs rang dang mi mthun pa 'gog cing /
mdo bstan bcos rgyud sde gcig dang mi mthun pa sngar bshad pa lta bu yin pas lam gyi ngo bo min la /
gzhan dag gi lam gyi cha shas lus la 'chad pa'i sems gnas dang stong rkyang dang sdug bsngal gyi sdug bsngal tsam rel dmigs pa'i snying rje yin kyang lam gyi cha'am grangs mtshang ba ltur byed pas /
lam gyi lus yongs rdzogs la mkhas pa rnams dgyes pa'i lam gyi gtso bo nges 'byung dad thag chen gyi lam gyi gzhung shing byang chub kyi sems dang /
mngon rtogs rgyan las /
shes pas srid la mi gnas shing / /
snying rjes zhil mig nas dang / /
zhes gsungs ba ltar gyi srid mtha' 'gog byed stong nyid rtogs pa'i shes rab skyed pa'i thabs thos pas mda dang rtogs dbyod la 'bad pa'i gi nad 'gag mtshang zhing de dang bral par mthong nas shing rta chen po gnyis kyi gdams pa'i lam 'di lung rigs du mas bshad na cim rung snyam pa'i thugs rjes bdag nyid kun nas spro par gyur pa yin te /
chos rnams kyi gnas lugs ma rtogs par mi grol zhing /
de rtogs pa'i thabs drangs des sna tshogs gsungs pa'i don 'byed pa sangs rgyas kyis lung bstan pa'i shing rta chen po'i rigs pa la rag las shing /
rigs pa de yang thos bsam dang rtogs dpyod kyis legs par brtags dgos kyi| sangs rgyas dad tsam gyis cing gar mi rung pa'i phyir /
bcom ldan 'das kyis /
dge long dgag ma mkhas rnams kyis /
bsreg bcad brdar pa'i gser bzhin du / /
legs par brtags la nga yi bka' /
blangs par bya yis gus phyir min / /
zhes gsungs pa'i phyir dang /
sangs rgyas kyis kyang shing rta chen pos drang nges 'byed par lung bstan pa'i dgos pa yod pa'i phyir /
legs bshad snying po las kyang /
de'i phyir gsung rab kyis drang nges 'byed par lung bstan pa'i shing rta chen po dag gis drang nges kyi dgongs pa bkral zhing /
zhes pa nas /
rigs pas gtan la phab pa gcig gi rjes su 'brangs nas dgongs pa tshol dgos pas mthar gtugs na dri ma med pa'i rigs pa nyid kyis dbye dgos te /
rigs pa dang 'gal pa'i grub mtha' khas len na smra po tshad ma'i skyes bur mi rung ba'i phyir /
dngos po'i de kho na nyid kyang 'thad pas sgrub pa'i rigs pa'i sgrub byed dang ldan pa'i phyir ro / /
zhes so / /
des na spyir lung bstan pa'i bstan 'dzin mtha' yas te /
lung bstan nas sngar byung ba 'dul ba phran tshogs las /
'ong srung kun dga' sha' na'i gos can dang /
nyer spas sing d+hi ka dang nag po dang /
legs mthong chen po bstan pa'i gtad rabs bdun / /
zhes dang /
lang shes las /
bder gshegs myang na 'das dus ni / /
yang dag bstan pa su zing 'dzin /
zhes sogs kyis 'grel pa las thub pa nas d+hi d+hi ka'i bar lung dang 'dra la /
des bi b+ha nal /
des btson pa bu rgan dil /
des bud+ha me ta la /
des slob mad ge slong rtsi pa la /
des bun shang la /
nges rta skad la /
des ma shi ba la /
des klu sgrub pa /
des ar+ya deb la /
des ra hul la /
des sam g+han na de la /
des dge slong dgra bcom la /
des ku mar ta la /
des sha ya ha la /
des ba su ban dus /
des ma nu ta la /
des ha ka'i ka na yan shal /
des n+d+ge slong seng+ge la gnyad par bshad la /
dus 'khor rgyud phyi ma las /
dge slong klu sgrub ces bya ma lus yon @# / /
sems can kun la phan 'dogs pas / /
slob dpon blo brtan zhes bya gcong byed tshe yi grub pa stong phrag bcu dang bcas ba rnams / /
dge bcu'i lam gyi bsrung bar gyur ba 'phags pa lha dang la? ba'i na bza' rta dbyangs dang / /
phyogs kyi glang bo gzhan la phan pa'i bsam pa btsun pa zla ba padma'i myu gu zhes / /
bang gos la rtog pa'i rgyal bo ma lus nag bo rgyal po in+d+ra b+hu ti dang / /
ye shes ming can rdo rje dril bu lag gdub dag kyang de bzhin thod par chang 'thung zhing / /
kha DwAM ga dang rus ba'i rgyan cha chang snod cad te'u ster ba nag bo'i ming can no / /
zhes dang /
mgon po mngon 'byung gi rgyud las kyang /
nyab gcig nya yis zos nas shi ba dang de rnal 'byor ba dA ri ka ba zhes bar gyur ba des chu bo gang+gA la chang 'phangs bas chu tshod gcig na yul ba ta ta zhes bar 'gyur ro / /
de'i sngags kyi 'bras bus mkha' 'gro dang mkha' 'gro ma rnams 'ching ngo / /
zhes dang /
yul u ru bi sa der skyes bu brtson 'grus chen bo'i sbyor ba dang ldan pa /
ra ma na'i bka' dang mtshungs ba /
sde tshan dang bo'i dang bo ka la dbyangs yig dang bos brgyan ba /
sde tshan bdun pa'i bzhi bcung zang na la zhon pa'i mang can rnal 'byor dbang bo gcig bo 'dis dngos grub chen bo brgyad thob pa 'byung je /
zhes gsungs bas karna ba ste nag bo sbyod pa lung bstan cing /
rgyud de las /
de'i slob ma rnal 'byor ba drug gis lus dngos bo spang bo'i phyag rgya chen po thob par 'gyur /
zhes dang /
yang rgyud de las /
paN+Di ta rnams kyi gtso bor gyur ba chos kyi grags pa 'di dang skyes bu drug bstan bal phan pa tshangs bar sbyod par gnas ba rnams kyis grub pa thob bo / /
zhes sogs du ma lung bstan pa rnams dang /
'phags pa'i gnas brtan bcu drug 'khor dgra bcom khri dang drug stong bzhi brgyar bcas pa dag gis bstan ba spel la /
khyad par du klu sgrub kyis nges don 'byed cing lo drug brgyar bzhugs par bshad de /
lang gshegs las /
lho phyogs be ta'i yul du ni / /
dge slong dpal ldan zhes grags pa / /
de ming klu zhes 'bod ba ste / /
yod dang mad pa'i phyogs 'jig pa / /
nga yi theg pa 'jig rten du / /
bla med theg chen rab bshad nas / /
rab tu dga' ba'i sa sgrubs te / /
bde ba can du de 'gro'o / /
zhes dang /
'jam dpal rtsa rgyud las /
de bzhin gshegs pa nga 'das nas / /
lo ni bzhi brgya lon pa na / /
dge slong klu zhes de 'bod 'byung / /
bstan pa la ni dad cing phan / /
rab tu dga' ba'i sa thob pa / /
lo ni drug brgya dag tu 'tsho / /
rig ba rma bya chen mo ni / /
bdag nyid chen bo nges kyang grub / /
bstan bcos sna tshogs don dang ni / /
dngos bo med pa'i don de rig /
gang tshe lus nge bor ba na / /
bde ba can du skye bar 'gyur / /
de ni mthar gyis sangs rgyas nyid / /
nges ba kho nar yang dag thob / /
ces dang /
sbrin chen bo stong phrag bcu gnyis pa las kyang de ltar lung bstan la /
slob dpon thogs med kyis kyang drang nges sna tshogs gsungs pa dang bstan pa ring du gnas ba'i ched du mdo'i don sdud byed cing lo brgya dang lnga bcur bzhug pa dang mthar sangs rgya bar bshad de /
'jam dpal rtsa rgyud las /
thogs med ces bya'i dge slong ni / /
bstan bcos de ni don la mkhas / /
mdo snga des don drang ba'i don / /
rnam ba mang po rab tu 'byed / /
'jig rten rigs pa ston bdag nyid / /
gzhung 'byed dang tshul can du 'gyur / /
de yi rig pa grub @# / /
pa 'di / /
sa la'i pho nya mo zhes brjod / /
de yi sngags kyi mthu yis ni / /
blo ni bzang po skye bar 'gyur / /
bstan pa yun ring gnas pa'i phyir / /
mdo yi de nyid don sdud byed / /
lo ni brgya dang lnga bcur 'tsho / /
de lus zhig nas lha yul 'gro| |'khor ba rnams su 'khor ba na / /
yun ring bde ba rjes myong nas / /
bdag nyid chen po mthar gyis te / /
byang chub thob par 'gyur ba yin / /
zhes gsungs shing /
mdo sde nges don rgyud bla ma dang gzungs rgyal gyi mdo don bshad tshul dbu ma thal 'gyur par gnas pa dang /
drang don dgongs 'grel ltar sa sder bkral ba dang /
mdo yi don bsdu ni gzhi bsdu ba /
gtan la dbab pa bsdu ba /
rnam grangs bsdu ba rnams yin pas sems tsam par ma zad dbu ma'i don yang bkral lo / /
de tsam dum zad rgyal ba'i bstan pa 'di la dus kyi mtha'i bar du rnam pa shin tu mang pa'i dge slong mkhas pa shes rab ldan nang chos tshul bzhin du spyod pa mang por /
shing rta chen po de gnyis kyi bshad pa de ltar 'dzin spel byed par bshad pa'i phyir /
dper na sngon nas da lta'i bar gyi rgya bod kyi mkhas pa chen po mang du byung ba bzhin no / /
de ma thag 'jam dpal rtsa rgyud las /
de ltar rnam pa mang po yi / /
da yi bstan la dge slong rnams / /
shes rab ldan zhing chos kyang sbyod / /
dus kyi mtha' la de tshe 'byung / /
zhes gsungs shing| klu sgrub yab sras rjes su bstan pa gtad bar bshad pa'i dge slong dgra bcom zhes pas bum bzang grub pa ma srungs bas /
bgegs btsug spyod kyis khyer ba khros nas /
hUM gcig gis tshangs pa brgya byin sogs bsugs nas skrag cing nyams thag par bshad de /
rtsa rgyud las /
phyi ma de tshe dus dag tu / /
dge slong dgra bcom zhes bya ba / /
de ni sngags don bdag nyid ldan / /
rgyud shes de bzhin mang du thos / /
zhes pa nas /
skad cig dran pa tsam gyis ni / /
sdom brtson de ni las myur byed / /
yi ge hUM gi sngags gcig gis / /
tshangs sogs sa steng 'dren par byed / /
lha rnams ma lus rab bkug pa / /
tshangs sogs brgya byin dang yang bcas / /
ha ha zhes bya'i sgra 'don cing / /
nyams thag 'jigs pa'i sgra yang sgrog /
ces sogs byung /
de bzhin du dum bstan te yi ge mang dogs la de ltar bshad pas 'dir mdo sngags la 'di dag gi gzhung tshad mar shes pa'i ched du lung gi zo tsam bris so / /
! gsum pa skal ldan mkhas pa rnams la nyan par bskul ba ni /
gang dag phyogs 'dzin mun pas ma bsgribs la / /
legs nyes 'byed pa'i blo yi mthu ldan zhing / /
dal ba'i rten bzang don ldan byed 'dod pa'i / /
skal ldan de rnams rtse gcig bsgrims te nyon / /
zhes byung /
skye bo gang zhig chos kyi don rtogs 'dod na phyogs lhung dor nas gzur gnas dang /
legs nyes 'byed pa'i blo gros dang /
chos la don gnyer che ba dang /
gus pa'i dad pa bzhi dgos te /
rang phyogs la chags pa dang gzhan gyi phyogs la sdang ba yod na des mun pa bzhin don mthong ba la sgrib pas na des ma bsgribs pa dang /
phyogs lhur med kyang shes rab med na 'di legs pa dang 'di nyes bzhes so sor 'byed mi nus bas /
skyes thob dang sbyangs stobs gang rung gis legs bshad la legs bshad du shes shing /
nyes bshad la'ang der shes pa'i blo gros kyi mthu dang ldan zhing /
mi khoms pa brgyad dang bral ba'i dal ba'i rten bzang po don chen po dang ldan par byed @# / /
'dod pa dang /
de 'dra'i skal ldan yin kyang sems rtse gcig pa steng migs pa gcig la bsgrims nas 'chang 'gyur ltar nyan dgos pa'i phyir /
khyad par dang bo yin te /
dbu ma snying bo las /
phyogs su lhung bas yid gdungs pas / /
zhing nam yang rtogs mi 'gyur / /
zhes dang /
de'i 'grel ba rtog ge 'bar pa las /
gang gi phyir 'jig rten ni phal cher phyogs su lhung bas sems kyi rgyud gsungs pas legs par gzungs ba la dam du nye par 'dzin pa yin pas de dag gis ni nam yang zhi ba rtogs par mi 'gyur pa'i phyir ro / /
zhes gsungs so / /
khyad par gnyis pa yin te /
dbu ma snying bo las /
gang la shes pa'i mig yod pa / /
de la mig yod gzhan ma yin / /
zhes dang /
de'i 'grel ba las /
shes pa'i ngo bo nyid ni mig yin te /
'das pa dang /
ma 'ongs pa dang /
da ltar dang /
thag ring ba dang /
nye ba dang /
rags pa dang /
cha phra ba'i dngos bo dag la thogs pa med par 'jug pa'i phyir ro / /
gang la shes ba'i mig de yod pa de la ni mig yod pa yin no / /
gzhan ma yin zhes bya ba ni /
sha'i mig ha cang nye ba dang /
ring ba dang /
dbang bo las 'das pa la sogs pa'i dngos bo dag la long ba dang 'dra bas de yod du zin kyang ci la yang mi phan pas /
de yod du zin kyang mig dang mi ldan no / /
zhes so / /
khyad par gsum pa yin te /
chos byed pa la mi khoms pa sbang dgos shing de rnyed dka' ba'i phyir te /
jo bo lta gcig gi theg chen sgrub thabs las /
sangs rgyas 'byung dang dge slong dang / /
mi lus rnyed dka' rnyed gyur cing / /
dge bshes 'phrad dka' 'phrad byung nas / /
don med par ni ma byed gsungs / /
zhes so khyad par bzhi ba yin te /
de ltar shin tu rnyed dus tshigs bcad gnyis kyi tshog gam don bzung na yang phan yon bcu thob cing mthar byang chub thob par ba shad pa'i phyir /
mdo sde rgyan las /
gang zhig tshig gam don sgo nas / /
tshigs bcad gnyis 'dzin rab sbyor ba / /
sems can blo ldan mchog de yis / /
yon tan rnam bcu thob 'gyur te / /
khams ni zad par rtas pa dang / /
'chi ba'i tshe na rab dga' mchog /
ci ltar 'dod par skye ba dang / /
kun tu tshor bas dran pa dang / /
sangs rgyas rnams dang 'phrad pa dang / /
de las 'og mchog thos pa dang / /
mos pa blo dang bcas pa dang / /
sgo gnyis byang chub myur thob ba'o / /
zhes gsungs pas /
chos 'dzin ba dang nyan bshad gsum ga'i phan yon yod la des na 'bad rigs par /
rgya che rol pa las /
mi dang sangs rgyas 'byung rnyed dka' / /
dad ba'ang shin tu rnyed par dka' / /
mi khoms brgyad spangs rnyed par dka' / /
chos nyan pa ni gtso bo yin / /
sangs rgyas 'byung dang dal ba dang / /
dad dang chos nyan dam pa dang / /
de dag thams cad da rnyed kyis / /
bag med ma lus rnam par sbongs / /
zhes gsungs te rgyas bar 'og tu 'chad do / /
smras ba /
rgas pa'i dgun gye grang ba'i reg bya des / /
mang thos dbyang kyi lang tsho rgyas ba zos / /
thos bsam sgom pa'i padma ku mud tshal / /
nyin mtshan res kyis ba nyad? la brel lam snyam / /
ma rig mtshan dus rang mdog ma btang yang / /
blo gros bdud rtsi'i 'od zer stong bzhad pas / /
legs bshad rgyu skar grangs kyi rjes song par / /
stong skad ston gyi lang tsho'i dregs pa 'dzin / /
ces ba'ang bar skabs kyi tshigs su bcad pa'o / /
! gnyis ba gzhung gi don la mtshams sbyar ba dang /
gzhung dngos bshad @# / /
pa gnyis /
dang po la bshad bya'i chos kyi ming don ngos bzungs pa dang /
'phags yul gyi 'chad tshul gyi rnam grangs 'god pa dang /
gang gi rjes su 'brangs bstan pa gsum las /
dang bo ni /
'dir rgyal ba'i gsung rab thams cad kyi gnad bsdus pa /
shing rta chen po klu sgrub dang thogs med gnyis kyi lam srol /
rnam pa thams cad mkhyen pa'i sar 'gro ba'i skye bo mchog gi chos lugs /
skyes bu gsum gyis nyams su blang ba'i rim pa thams cad ma tshang ba med bar bsdus pa /
byang chub lam gyi rim pa'i sgo nas skal ba dang ldan pa sangs rgyas kyi sar 'khrid pa'i tshul ni gang bshad par bya ba'i chos so / /
zhes byung /
thog mar bshad bya'i chos ngos bzungs pa ni /
snga ma kha cig bstan pa'i srol ka dang /
la las bstan rim dang /
gzhan dag gis lam mchog sogs sna tshogs re btags shing de kho na zer bdag gis ming don la 'khrul ba sel ba'i ched yin te /
lam rim 'di mdo kho na las sngags mi ston snyam pa sel ched du rgyal ba'i gsung rab mdo sngags thams cad kyi gnad dam snying po mtha' dag tshang bar bsdus par bshad pa jo bo lha gcig gi dgongs pa yin te /
'di mdo sngags gnyis ka gang zag gcig gis stan thog gcig tu nyams su len tshul ston pa'i phyir /
phan yon yang de dag thams cad bshad pa'i phan yon 'ongs pa'i phyir ro| |jo bos spyod bsdus las /
gsang sngags pha rol phyin pa la / /
brten nas byang chub bsgrub bo zhes / /
bla ma sangs rgyas gsungs pas na / /
de don bdag gis bri bar bya / /
zhes dang /
lam sgron las kyang /
gnas brtan mar me mdzad dpal kyis / /
mdo sogs chos las bshad mthong ba / /
byang chub 'od kyis gsol btab nas / /
byang chub lam bshad mdor bsdus byas / /
zhes gsungs pa'i phyir dang /
rje rin po ches nyams mgur las kyang /
gsung rab kun gyi snying po bsdu bsdu ba / /
tshul 'di thun re ston dang nyan pas kyang / /
dam chos 'chad dang thos pa'i phan yon tshogs / /
rlabs chen sdud par nges pas de don bsam / /
zhes gsungs pa'i phyir /
de yang dbu sems kyi drang nges steng nas 'dzam bu'i gling gi gsung rab thams cad kyi drang nges dngos shugs ci rigs la 'byed pa'i shing rta chen bo klu sgrub dang thogs med gnyis kyi lam srol /
rnam pa thams cad mkhyen pa'i sa ste sangs rgyas kyi sar 'gro ba'i dus gsum gyi skye bo mchog gi cha tshang ba'i thabs shes gnyis kyis mtha' spongs ba'i chos lugs sam tshul yin te /
shing rta chen po'i gsung ltar thabs shes cha tshang ba dgos kyi /
re res mi 'ong bar bshad pa'i phyir /
de lha cig jo bo'i dgongs ba yin pa'i phyir /
lam sgron las /
sems can dam pa byang chub mchog /
'dod par gyur ba de dag la / /
bla ma rnams kyis bstan pa yi / /
yang dag thabs ni bshad par bya / /
zhes dang /
de'i phyir nyon mongs shes bya yi / /
sgrib pa ma lus spangs pa'i phyir / /
shes rab pha rol phyin rnal 'byor / /
rtag tu thabs bcas sgom par bya / /
zhes sgrib gnyis spong ba la thabs shes gnyis ma bral dgos par gsungs pa'i phyir /
lam sgron las /
thabs dang bral ba'i shes rab dang / /
shes rab bral ba'i thabs dag kyang / /
gang phyir 'ching ba zhes gsungs pa / /
de phyir gnyis ka spangs mi bya / /
zhes @# / /
gsungs pa ltar mdo las gsungs shing /
lha gris pa'i dpes rgyud bla mar yang bshad pa'i phyir ro / /
des brjod bya'i don thams cad bsdus tshul bshad /
gdul bya'i sgos kyang don thams cad bsdus tshul ni skyes bu gsum gyis nyams su blang ba'i rim pa thams cad mtshang ba med par bsdus pa yin te /
bcom ldan 'das kyis mngon mtho sgrub lugs kyis skyes bu chung ngu'i /
nges legs kyi rim pas 'bring gi thar ba dang /
chen bo'i mtshang rgya ba'i lam ston ba'i phyir na /
byang chub lam gyi rim pa'i sgo nas skal ba dang ldan pa'i skyes bu rnams sangs rgyas kyi sar 'khrid ba'i tshul lam /
lugs yang dag pa gang ni bshad par bya ba'i chos yin te /
mngon mtho nges legs kyi lam gyi rim ba dang mdo sngags kyi lam rang rang gang gi skal ba ldan pa de'i sgo nas 'khrid bar sngar bshad zin pa'i phyir /
mtshan de yang jo bo lha gcig gi dgongs pa yin te /
lam sgron las /
slob ma bzang bo byang chub 'od kyis bskul gyur bas / /
byang chub lam gyi sgron ma rab tu gsal bar bya / /
chung du 'bring dang mchog gyur bas / /
skyes bu gsum du shes par bya / /
zhes gsal bar bshad pa'i phyir ro / /
! gnyis pa 'chad tshul gyi rnam grangs ni /
de la dbal nA len+d+ra'i mkhas pa rnams ni slob dpon gyi ngag dag ba dang| slob ma'i rgyud dag pa dang /
bshad bya'i chos dag pa ste /
dag ba gsum gyi sgo nas chos 'chad bar bzhed la /
dus phyis ni bri kA ma la shI lar bstan pa dar bas /
de'i mkhas ba rnams na rtsam pa bo'i che ba dang /
chos kyi che ba dang /
de ji ltar bshad cing nyan pa'i tshul gsum sngon du gal che bar bzhed pa'i tshul gnyis byung bar grags pa zhes byung /
de la nA len+d+ra ni sngon shIr du 'khrungs sa dang gshegs pa yang yin pas de'i mchod rten yod pa la gzhi byas thob btsun grub rje sogs kyis gtsug lag khang byas shing /
theg chen gyi slob dbon sar ha dang klu sgrub yab sras lA li ta slob dpon chos skyong sogs kyang de'i paN+Di ta yin bas phyis kyi theg chen thog mang dar sa yin la /
kha cig nA len+d+ra rgyud steng zer ba sgra don gnyis gam dag bas mi 'thad de /
nA lam sdod bu sogs dang /
da sbyin pa'i ming yin pas rnam dbye ma phyis na nA len+d+ra dang /
rnam dbye phyis na lung las grong nA la dA'i tham ze nye rgyal gsungs ba ltar yin kyang /
zur chag pas nA len+d+ra zer ba'i phyir ro / /
de'i mkhas pa rnams dag pa gsum gyi sgo nas chos 'chad par bzhed pa yang legs te /
slob dpon gyi dag ma dag na chos dag kyang ngag ma dag pa slob ba dang /
slob ma'i rgyud ma dag na slob dpon gyi ngag dang chos dag kyang mi go ba'am leg par 'jin /
chos ma dga na gzhi mi gtsang ba bzhen sbyod pa po dri ma can du byed pa spongs dgos pa'i phyir /
'dis ni 'chad pa po dang /
nyan pa po dang /
nyan bya gsum dag ba la 'bad dgos par go'o / /
bri ka ma la shI la ste rnam gnon ngang tshul gyi mkhas pa rnams ni /
mdzad pa po'i che ba dang /
chos kyi che ba dang /
chos la nyan bshad ji ltar byed pa gsum gal che bar bshad pa yang snga ma ltar legs te /
mdzad pa bo tshad ldan yin na chos min mi byed pas mdzad ba bo'i che ba dang /
mdzad pa po bzang yang sman dang brtags pa brgyad @# / /
dang sgra lta bu spyir dgos kyang don ha cang mi che bas chos kyi che ba dang ldan pa don gnyis ston pa gcig dgos shing /
nyan bshad gnyis ji ltar byed pa ni sngar ltar dag pa gnyis ldan dgos pa 'dir yang 'dra ba'i phyir /
jo bo'i nges 'byung gi glu las /
bud med mtshan nyid skye ba'i mtshan nyid dang / /
sman dang glang chen brtags pa'am gza' skar rtsis / /
mtshon cha brtags pa'am rta dpyad rang bzo ba'i / /
bstan bcos ngan pa slob dang klog pa spangs / /
zhes gsungs pa'i phyir /
rgyud las kyang slob dpon ngan pas sman dang rtsis byed par bshad pas don chung ba 'dzin pa dang klog pa spangs nas /
thar pa dang thams cad mkhyen pa ston pa'i bstan bcos 'dzin klog byas na bsod nams che ba'i phyir ro / /
! gsum pa gang gi rjes su 'brangs pa ni /
tshul gnyis byung bar grags pa las 'dir ni phyi ma ltar bshad par bya'o / /
zhes byung /
go sla'o / /
! gnyis pa la de ltar na byang chub lam gyi rim pa'i khrid la bzhi /
chos khungs btsun par bstan pa'i phyir mdzad pa po'i che ba bstan pa dang /
gdams ngag la gus pa bskyed pa'i phyir chos kyi che ba bstan pa dang /
che ba gnyis dang ldan pa'i chos la nyan bshad ji ltar bya ba dang /
gdams pa dngos kyis slob ma ji ltar bkri ba'i rim pa'o / /
dang po la gdams ngag gi rtsa ba dang dngos kyi mdzad pa po ngos bzung ba dang /
de'i che ba bstan pa gnyis las /
dang po mdzad pa po ni /
gdams ngag 'di spyir rje btsun byams pas mdzad pa'i mngon par rtogs pa'i rgyan gyi gdams ngag yin la /
khyad par du 'di'i gzhung ni byang chub lam gyi sgron ma yin pas de mdzad pa po nyid 'di'i yang mdzad pa po'o / /
zhes byung /
de yang mngon rtogs rgyan gyi gzhi shes skabs su mi rtag sogs bcu drug gi skyes bu chung 'bring gi lam bstan zhing /
lam shes dang rnam mkhyen gyi rigs can gsum ga'i lam rim kun bstan nas de nas bsdus bas na de'i man ngag yin /
khyad par du lam rim gyi rtsa ba lam sgron yin pas de mdzad pa po lam rim gyi man ngag mdzad pa po yin pas so / /
! gnyis pa la lam rim thog ma'i mdzad pa po dang /
bye brag lam rim chen mo'i mdzad pa po'i che ba gnyis las /
dang po la /
rigs phun sum tshogs par skye ba bzhes tshul dang /
rten de la yon tan brnyes pa'i tshul dang /
brnyes nas bstan pa la bya ba mdzad pa'i tshul lo / /
dang po ni /
de yang slob dpon chen po rab byung gi mtshan dI paM kar shrI dz+nyA na ste /
dI paM mar me dang kar shrI mdzad dpal dang dz+nyA na ye shes te /
bod lha btsan nam byang chub 'od kyis a ti shA ste phul byung mtshan gsol ba'o / /
de'i phun tshogs ni lo ts+tsha pa chen po nag chos mdzad pa'i bstod pa brgyad cu pa las /
shar phyogs za hor yul mchog na / /
zhes pa nas| de lta bla ma rje btsun yin / /
zhes gsungs /
rdo rje gdan gyi shar phyogs za hor zhes pa'i yul den grong khyer chen po yod pa /
bi kra ma pU ra yin /
kha che khri stan dang mnyam pa /
kha che khri stan la mi khyim 'bum tsho so drug yod /
b+haM ga lar mi khyim 'bum nyer drug yod ces bla ma dag gi lam rim du gsungs /
de'i dbus na b+haM ga la'i rgyal bo mang bkur gyi gdung dang mkhan chen zhi 'tsho sogs 'khrungs /
mi rabs bcu gsum du tsan dan dang a ka ru'i spos dud gshol mda' tsam rgyun ma chad pa'i @# / /
rgyal khab pho brang shin tu yangs pa gser gyi rgyal mtshan can zhes bya ba longs spyod rgya nag stong khun zer yang tong khu ste shar phyogs rgyal po dang 'dra ba de ru yab rgyal po dge ba'i dpal dang yum btsun mo 'od zer can gnyis la ? padma'i snying po dang /
zla ba'i snying po dang /
dpal gyi snying po gsum yod pas /
padma'i snying por ? dgu'i thu bo rdo bo'i tsha bo bsod nams dpal ni mkhas pa d+ha na shrI grags pa dang /
chung ba dpal gyi snying po dge slong bir+ya tsan+d+ra yin la /
'bring ba zla ba'i snying po mnyam med lha gcig jo bo rin po che yin no / /
'di ni mngon rtogs rgyan las /
rigs dang rus dang cho 'brang dang / /
zhes gsungs ba ltar gyi phun sum tshogs par 'khrungs so / /
! gnyis pa rten de la yon tan brnyes tshul la /
mang thos lung dang /
sgrub pa'i rtogs pa brnyes tshul gnyis /
dang po la mdo sngags la sbyangs tshul /
sbyangs nas mkhyen tshul gnyis /
dang po la rig gnas la dang /
sngags la dang /
nang rig gong 'og mtha' dag gsan tshul gsum /
dang po ni /
bstod pa las /
lo ni nyi shu rtsa gcig na / /
zhes pa nas /
gro lung pa chen po gsungs so zhes so / /
lo nyer gcig gi bar du sgyu rtsal drug cu rtsa bzhi dang /
phyi nang gi rig gnas thun mong ba sgra pA Ni sogs dang /
gtan tshigs du ma dang /
bzo'i bstan bcos du ma dang /
gso ba yan lag brgyad pa sogs la sbyangs shing /
gtan tshigs rigs thigs gsan nas kyang phyi rol pa'i rtog ge mkhas pa gcig tshar bcad pas snyan grags rgyas par bshad la gzhan sla /
sgyu rtsal drug cu rtsa bzhi ni /
phran tshegs 'grel las /
sgyu rtsal rol mo'i mtshan nyid dang / /
sgyu ma'i g.yul dang me tog las / /
sde dpon bya dang bdag nyid can / /
zhes pa nas /
rgyu skad gtan tshigs rig pa dang / /
ltos dang gzhung gi nges tshig nyid / /
shes pa shes bya de dag ni / /
sgyu rtsal drug cu rtsa bzhi shes / /
zhes so / /
'o na 'khor par nges 'byung gi glu dang 'gal snyam na /
de ni blo dman pa'i dbang dang /
'di ni spyod 'jug las /
rgyal sras rnams kyis mi slob pa'i / /
dngos de gang yang yod ma yin / /
lta bu yin pas so /
! /
gnyis pa sngags la sbyangs pa ni /
de nas ri nag po'i gtsug lag khang gi rnal 'byor gyi dbang phyug ces pa nas /
TA ki ma rnams kyis sngags kyi glegs bam sngar mthod ma myong ba mang bo man la lam du bstan nas thugs rgyal bcag go /
zhas so / /
de yang thog mar rnal 'byor gyi dbang phyug dpal kye rdor zhal gzigs shing rdo rje mkha' 'gro ma'i lung bstan thob pa'i bla ma dA hu la gubta ste sgra gcan spas pa la kye rdor gyi dbang rdzogs par zhus shing /
gsang mtshan ye shes gsang ba'i rdo rjer btags te dgung lo nyer dgu tshun chad la dngos grub brnyes pa'i bla ma shan+ti pa dang /
nA ro pa dang /
Do ma b+hi ba dang /
bo d+hi b+ha hra dang /
ku su lu chung ba sogs du ma'i spyan sngar rdo rje theg pa la sbyangs shing gdams ngag ma lus pa la mkhas par gyur te /
gsang sngags lang mkhas so snyam pa'i thugs rgyal lan gsum par du mkha' 'gro ma rnams kyis man la lam du glegs pa ma gzigs pa mang po bstan nas bcag go /
! gsum pa nang rig gong 'og mtha' dag la sbyangs tshul ni /
de nas bla ma dang yid ma rnams kyis zhes pa nas /
@# / /
blang dor gyi cha phra mo rnams kyang ma 'dres par mkhyen no / /
zhes so / /
des gzhan sla /
bla ma dang yi dam rnams kyis dngos dang rmi lam ci rigs par rab tu byung na bstan pa dang 'gro ba mang po la phan pa rgya chen po 'byung bar bskul nas rab byung mdzad de /
gsang sngags kyi bskyed rdzogs la nus pa thon nas lam 'dis myur du sangs rgya dgongs dus su nub gcig rmi lam du /
dpal he ru kas mdun gyi nam mkha' la byon nas /
rigs kyi bu a wad+hU ti'i spyod bas gar yad mi phyin gyi /
khyod rab tu byung na dus phyis tsan rab tu byung ba'i gdul bya mang po 'ongs par 'dug go zhes dang /
yang nub gcig rmi lam du ston pa 'khor bcas gdugs tshod gsol gyin 'dug pa /
de'i gral zhabs jo bo nyid kyang bzhugs par /
bcom ldan 'das kyis jo bo gzigs nas /
mi ma gi tsal chags nas rab tu mi byung ba'i zhes gsungs shing /
de bzhin du bla ma rA hu la nag po sogs kyis bskul nas /
bstod pa las /
khyod kyi mkhan po sbyor lam pa / /
yin par kun la rab tu grags / /
zhes pa ltar dgud lo nyer drug pa la phal chen sde pa'i gnas brtan 'dul ba 'dzin pa shI la rak+Shi ta ste tshul khrims srung ba zhes bya ba sbyor ba'i lam gyi de kho na nyid la yul gyi snang ba rags pa nub pa'i phyogs gcig la zhugs pa /
mdo sde rgyan dang gser 'phreng ltar gyi bzod pa'i ting nge 'dzin brnyes pa zhig la mkhan po mdzad nas rab tu byung ste /
mtshan mar me mdzad dpal ye shes su btags so / /
de nas sum cu rtsa gcig gi bar bla ma mang po dang /
khyad par du bod+ha b+ha tra dang shin+ta par mtshan nyid theg pa'i sde snod gong 'og kun la sbyangs te /
theg pa chung du la rtsa ba'i sde bzhi ka'i mdo sde dang 'dul ba dang mngon pa gsum ga so sor mkhyen cing /
sde pa bzhi ka'i lag len dang byin len tshun chad ma 'dres par mkhyen cing khyad par du sde pa thams cad kyi thun mong ba bye brag bshad mtsho chen mo dgra bcom pa mang po'i bzhed pa nyer sbas kyis mdzad pa bam po brgyad brgya yod pa de bla ma d+harmA rak+Shi ta'aM chos srung la o tan+ta pU ri ste mtsho sbas grong zhes par lo bcu gnyis su gsan pas shin tu mkhas par mdzad pa'i phyir /
bstod pa las /
bla ma bzang po mang bsten pas / /
khyod ni thos pa'i rgyan gyis brgyan / /
theg pa gsum dang sde snod gsum / /
khyod ni mkhas pa chen po yin / /
zhes so / /
! gnyis pa sbyangs nas mkhyen tshul ni /
de ltar na rang dang gzhan gyi sde'i grub mtha' rgya mtsho lta bu'i pha rol tu son pas na lung gi bstan pa'i gnad thams cad phyin ci ma log par thugs su chud pa yin no / /
zhes byung /
don go ba lta ci don spyi yang ma shar pa'i tshig mang po shes kyang ne tso'i ma Ni dang ri mo'i mar me lta bu yin pa'i phyir te /
kun mkhyen dbyig gnyen gyi tshigs su bcad pa'i don bsdu las /
tshig mang du lob kyang don mi shes na don de thob par mi 'gyur te /
ji ltar bus pa'i mgul du nor khug btags pa bzhin no / /
de lta bas na mang du thos kyang don shes par bya ba'i phyir sangs rgyas kyi bka'i don nyan pa la 'bad par bya'o / /
zhes dang /
rje rin po ches kyang /
gsung rab gdam par shar la mkhas pa zer / /
lhag ma ne tso'i 'don pa ji bzhin dang / /
chu med khron pa ri mo'i mar me bzhin / /
zhes dang /
mkhas grub thams cad mkhyan @# / /
pas kyang /
gsung rab dgongs 'grel bcas pa mtha' dag gi /
dgongs don rigs pas 'byed pa'i mthu med cing / /
de don nyams len gnad la mi mkhas pa'i / /
bshes gnyen phal cher mkhas pa'i gzugs brnyan yin /
zhes gsungs so / /
! gnyis brtogs pa'i yon tan brnyes tshul la gsum du bstan pa dang /
so sor bshad pa gnyis /
dang po ni /
spyir rgyal pa'i lung gi bstan pa thams cad sde snod gsum du 'du ste /
gnyen po gsum gyi sgo nas gsum brjod bya ba slab gsum gyis go nas gsum dang /
chos dang don bshad pa dang /
chos dang don sgrub pa dang chos dang don 'brel ba'i gtam ? 'phebs gsum ste /
rgyu ba ma rgyu mtshan dgu'i sgo nas sde snod gsum du bzhag pa'i phyir /
mdo sde? las| sde snod dag ni gsum lam gnyis kyang rung / /
bsdus pa'i phyir te rgyu ni dgur 'dod do / /
zhes gsungs pa'i phyir dang /
de'i 'grel pa las /
sde snod gsum ni mdo sde dang 'dul ba dang chos mngon pa rnams so / /
zhes dang /
bsdus pa'i phyir te shes bya'i don thams cad bsdus pa'i phyir ro / /
ci'i phyir gsum yin zhe na /
rgyud gu ste zhes so / /
des na brjod bya la ma thams cad kyang phyin drug tu 'du la de drug kyang bslab pa gsum du 'du ba'i phyir te /
mdo sde rgyan las /
bslab gsum dbang du mdzad nas bzhin rgyal ? byin drug /
? bshad de dang po gsum / /
tha ma gnyis kyis rnam pa gnyis / /
gcig ni gsum char la yang gtogs / /
zhes gsungs pa ltar /
rtogs pa'i bstan pa yang bslang ba rin po che gsum du 'du dgos so / /
gnyis pa la lhag pa tshul khrims dang /
lhag pa ting nge 'dzin dang /
lhag pa shes rab kyi bslab pa dang ldan tshul gsum /
dang po la mtshams sbyor dang /
'dul ba byang sems sngags kyi tshul khrims gsum so sor bshad pa gsum /
dang po ni /
de la tshul khrims kyi bslab pa ni /
zhes pa nas /
ldan dgos so / /
zhes byung /
tshul khrims bslab pa gzhan gnyis la sogs pa'i yon tan thams cad kyi gzhi 'am rten gzhir ston pa'i gsung rab mdo rgyud bstan bcos du ma nas gsungs te /
tshul khrims yang dag par ldan pa'i mdo las /
tshul khrims ldan pa'i dge slong 'od dang ldan / /
tshul khrims ldan pa grags 'gyur bde ba 'thob / /
ces pa nas /
ji ltar bum pa bzang po rin chen snod / /
de bzhin tshul khrims chos rnams bskyed pa'i gzhi / /
zhes dang /
mgon po klu sgrub kyis /
khrims ni rgyu dang mi rgyu'i sa bzhin du / /
yon tan kun gyi gzhi rten legs par gsungs / /
zhes dang /
'jam dpal rtsa rgyud las /
tshul khrims 'chal la thub dbang gis / /
sngags 'grub par ni ma gsungs te| |yul dang phyogs na mi ngas so / /
zhes gsungs so / /
des na thog mar tshul khrims kyi bslab pa'i dbang du byas pa'i rtogs pa'i yon tan dang ldan dgos te /
de med na gzhi med par khang byed pa dang 'dra bas so / /
! gnyis pa sdom pa gsum dang ldan tshul la /
so thar gyi sdom pa mchog dang /
byang sems kyi sdom pa dang /
sngags kyi sdom pa dang ldan tshul gsum las /
dang po ni /
bstod pa las /
khyod ni nyan thos theg pa'i sgor zhugs nas / /
tshul khrims @# / /
g.yag rda bzhin du srungs mdzad cing / /
tshangs spyod dpal dang ldan pa'i dge slong mchog /
gnas brtan 'dul ba 'dzin la phyag 'tshal lo / /
zhes pa nas /
zhes bstod pa ltar ro / /
zhes byung /
jo bo lha gcig khyod ni nyan thos rigs can la gsungs pa'i rjod byed tshig gi theg pa'i sgor zhugs nas der bshad pa ltar dge slong gi sdom pa blangs shing /
tshul khrims dpa' bo'i mya ngan bsal bar rnga rtsid la chags pa'i g.yag gsod par bshad pa bzhin du rda rtsid la chags nas rdon pas srog gcod kyang rnga rtsed mi gcod par srung nas sdod pa bzhin du tshul khrims bsrung par mdzad cing /
de yang so thar ris bdun gyi nang nas tshangs spyod dpal gyi sdom pa ste dge slong gi sdom pa mchog yin la de brtan mkhas gnyis dang ldan pa'i sgo nas rang nyid gzhan la brten mi dgos bas gnas brtan dang /
'dul ba'i sde snod tshangs ma'i 'dzin pas na 'dul 'dzin de la sho lo ka 'bum dgos par bshad pa ltar yin pa'i phyir te /
lam sgron las /
so sor thar ba ris bdun du / /
de bzhin gshegs pas bshad pa la /
tshangs sbyod dpal ni mchog yin te / /
dge slong sdom pa dag tu bzhed / /
ces so / /
des na 'di'i don rjes gsungs pa dang dpa' bos gsungs pa ltar bya zhing /
so thar 'grel ba rdzus ma dag ltar mi bya ste /
de srungs tshul rnam dag mi thon pa'i phyir dang /
chos bsgrags kyi mdo las kyang /
dge slong dag /
sog dang bral zhib shi ba ni sla yi /
tshul khrims nyams shing zhig ? na de lta ma yin no / /
de ci'i phyir zhen /
srog dang bral zhing shi bas ni tshe 'di nyid kyi skye bzad par 'gyur gyi /
tshul khrims nyams shing zhig pas skye ba 'bum phrag brgya'i bar du rigs dang bral zhing bde ba spangs te rnam par ltung ba chen po nyams su myong bar 'gyur ro / /
zhes so / /
de ltar bsrung dgos te /
de 'phags pa'i nor kun gyi rgyu dang gzhi rten dang bum bzad grub pa lta bu yin pa'i phyir /
jo bo lha gcig gi gsung las /
dge bcu'i tshul khrims dag bya zhing / /
so sor thar pa'i sdom dag kyang / /
ci nus rim gyis dag par srungs / /
de ni 'phags nor kun gyi rgyu / /
zhes gsungs so| |des na thams cad kyis nus pa gang yod kyis tshul khrims bsrung dgos so / /
! gnyis pa byang sems kyi sdom pa dang ldan pa ni /
bstod pa las /
khyod ni pha rol phyin pa'i skor zhugs nas / /
lhag pa'i bsam pa rnam par dag gyur cing| |zhes pa nas /
rgyal sras rnams kyi bcas pa'i mtshams las mi 'da' bar mdzad do / /
zhes byung /
byang chub sems dpa'i sdom pa dang ldan pa la tshul khrims gsum dang ldan dgos te /
dge ba chos sdud kyi tshul khrims dang /
sems can don byed kyi tshul khrims dang /
nyes spyod sdom pa'i tshul khrims gsum dang ldan dgos pa'i phyir te /
smon 'jug gang gi sgo nas sems bskyed kyang tshul khrims gsum lam bslab na rang gi khas blang ba'i tsheg dang 'gal ba'i phyir te /
smon sems bskyed tshe yang sngon gyi de bzhin gshegs pa dang byang sems sa chen po la gnas pa dag gis sems bskyed pa de bzhin du bdag gis kyang sems bskyed par khas blangs la /
sangs rgyas byang sems de dag gis dge ba kun sgrub pa @# / /
dang sems can thams cad kyi don byed pa dang nyes spyod thams cad spongs par khas blang pa'i phyir te /
rang gzhan gnyis kas skyon kun zad dang tshogs yon tan kun rdzogs pa'i sangs rgyas 'thob bar 'dod cing smon lam zhal gyis bzhes pa'i phyir ro / /
des na 'di bsam na rmad du byung ba'i rnam thar yin te /
nyin lto re byin pa dang bzang lan dgos pa'am phan gang btags la'ang dge ba zhes bsngags pa byed na /
ma bcol bzhin du sems can thams cad kyi skyon kun sel zhing yon tan kun ster pa'i sbyin bdag byed pa'i rgyal sras la ya mi mtshan pa dang mi bstod pa su zhig yod de /
sbyong 'jug las /
byang chub sems skyes gyur na skad cig gis / /
'khor pa'i brtson rar bsdams pa'i nyam thag rnams / /
bde gshegs rnams kyi sras zhes brjod bya zhing / /
'jig rten lha mir bcas pas phyag byar 'gyur / /
phan btags lan lon gang yin pa / /
de yang re zhig bsngags 'os na / /
ma bcol legs pa byed pa yi / /
byang chub sems dpa' smos ci dgos / /
'gro ba nyung zad nar ma'i zas sbyor dang / /
skad cig zas tsam sbyin par byed pa dang / /
brnyas bcas nyin phyed 'grangs par byed pa yang / /
dge ba byed pa yin zhes skye bos bkur / /
sems can grangs mtha' yas la yun ring du / /
bde bar gshegs kyi bded bla na med / /
yid la bsam pa mtha' dag rdzogs byed pa / /
rtag tu sbyin ba lta zhig smos ci dgos / /
zhes gsungs shing /
sems de 'dra bskyed kyang tshul khrims gsum mi gtong pa'i sdeb par ma zhugs na'ang phan yon lha mis mchod 'os pa dang nyan rang rigs kyi che bas zil gyis gnon pa sogs yod mod kyang bla na med pa'i byang chub mi 'thob pas sdom pa bzung nas tshul khrims gsum la slob dgos pa'i phyir /
rje rin po ches /
sems cam bskyed kyang tshul khrims rnam gsum la / /
goms pa med na byang chub mi 'grub par / /
zhes so / /
jo bo lha gcig khyod ni shes rab kyi pha rol tu phyin pa'i theg pa chen po'i sgor smon sems kyis zhugs shing 'jug sems kyis theg chen lam tshang bar slob pa'i sgong dngos su zhugs nas brgyad stong pa dad chos yang dag par sdud pa ltar sems can thams cad la lhag pa'i bsam pa rnam par dag pa pha lta bu dang /
ma lta bu dang bu lta bu'i thugs rje skyes shing /
'gro ba skyobs pa'i thugs rje'i bdag nyid byang chub sems ma thugs kyis 'gro ba kun dus nam yang mi gtong par sdug bsngal mtha' dag las bsgral zhing /
bde ba mtha' dag sbyin par bya snyam pa'i sgrub byed thams cad shes pa'i blo gros dang ldan zhing snying rje chen po can la phyag 'tshal lo zhes bstod pa gsungs pa ltar ro / /
de'i gzhan sla la /
brgyad stong pa ltar sems can thams cad ma dang gnyen bshes su bsgom pa yin te /
brgyad stong pa las /
tshe dang ldan pa shA ri'i bu /
kho bo ni byang chub sems dpa' chen po dka' ba spyad pa spyod par mi 'dod do gang dka' spyod par 'du shes pas spyod pa de ni byang chub sems dpa' ma yin no / /
de ci'i phyir zhe na /
tshe dang ldan pa shA ri'i bu /
bde bar 'du shes pa nyid du byas shing sems can @# / /
thams cad la mar 'du shes ba dang /
phar 'du shes pa dang /
bur 'du shes pa dang /
bu mor 'du shes pa byas pa ma gtogs par sems can grangs med dpag tu med pa'i don bya bar mi nus so / /
de ltar skyes pa dang bud med dag la 'du shes bya zhing byang chub sems dpa' chen po byang chub sems dpa'i spyad pa spyod do / /
de bas na byang chub sems dpa' sems dpa' chen pos sems can thams cad la mar 'du shes pa dang /
phar 'du shes pa dang /
bur 'du shes pa dang /
bu mor 'du shes pa skyed par bya'o / /
bdag nyid kyi bar du 'du shes bskyed par bya ste /
ji ltar bdag thams cad du thams cad rnam pa thams cad kyi thams cad du sdug bsngal thams cad las thar par bya ba de bzhin du sems can thams cad la yang 'du shes 'di ltar bskyed par bya ste /
bdag gis sems can 'di dag thams cad yongs su mi btang ngo / /
bdag gis sems can 'di dag thams cad 'di dag thams cad sdug bsngal gyi phung po dpag tu med pa las thar par bya'o / /
bdag gi lus brgyar gtub kyang tha na 'di dag la gnod sems kyang mi bskyed do snyam du de ltar byang chub sems dpa' chen pos sems bskyed bar bya'o / /
gal te sems de ltar du spyod na dka' ba'i 'du shes su gnas pa ma yin no / /
tshe dang ldan pa shA ri'i bu gzhan yang byang chub sems dpa' chen po ci nas kyang bdag ni thams cad du thams cad rnam pa thams cad kyi thams cad du med cing mi dmigs pa de ltar sems bskyed par bya ste /
de bzhin tu nang dang phyi'i chos rnams la 'du shes bskyed par bya'o / /
gal te de ltar spyod na dka' ba'i 'du shes can du mi spyod do / /
zhes gsungs pa blo sbyong thams cad kyi rtsa ba dang /
blo sbyong las kyang /
yid bde 'ba' zhig rgyun du sgom /
zhes pa'i sgom tshul rgyas pa yin la /
bdag gzhan brje ba dang man ngag rgyu 'bras bdun yang 'di la bsten no / /
sdud pa las kyang /
sangs rgyas theg pa 'di la nges par 'byung 'dod gang / /
'gro ba kun la sems snyoms pha ma'i 'du shes dang / /
phan pa'i sems dang byams pa'i sems kyis btul bya zhing / /
thab med cing drang la tshig 'jam smra bar bya / /
zhes gsungs pa de byang sems kyi gzhan don bla med byed pa'i thabs mkhas yin te /
mdo ting nge 'dzin rgyal po las /
gzhon nu ji ltar na byang chub sems dpa' sems dpa' chen po thabs la mkhas pa yin zhe na /
gzhon nu 'di la byang chub sems dpa' chen pos sems can thams cad la nye du'i sems nye bar bzhag ste /
sems can thams cad kyi dge ba'i rtsa ba dang bsod nams kyi phung po ci yod pa la byang chub sems dpa' sems dpa' chen pos rjes su yi rang bar bya ste /
nyin lan gsum mtshan lan gsum du sems can thams cad kyi dge ba'i rtsa ba dang bsod nams kyi phung po la rjes su yi rang nas thams cad mkhyen pa nyid la dam gas pa'i sems bskyed pa'i dge ba'i rtsa ba dang bsod nams kyi phung po de sems can thams cad la btang bar bya'o / /
gzhon nu byang chub sems dpa' sems dpa' chen pos thabs mkhas pa las byung pa'i bsod nams kyi phung po de dang ldan pas @# / /
myur du ting 'dzin 'di 'thob cing /
myur dang bla na med pa yang dag par rdzogs pa'i byang chub mngon par 'tshang rgya'o / /
zhes gsungs shing /
de lta bu'i sems kyis ci mdzad sems can gyi don du mdzad pa byang sems lam gyi gzhung shing yin cing /
jo bo lha gcig gis kyang mdzad par lam yig las bshad pa shin tu bsngags te /
de byang sems kyi lam yang dag par bgrod tshul yin pa'i phyir te /
chos yang dag par sdud pa las /
bcom ldan 'das byang chub sems dpa' rnams kyi lus kyi las gang ci yang rung /
ngag dang yid kyi las ci yang rung /
de thams cad ni sems can thams cad la blta bas 'jug go /
snying rje chen po'i dbang du gyur pa'o / /
sems can la phan pa'i gnas kyi rgyu'o / /
sems can thams cad la phan pa dang bde ba'i lhag pa'i bsam pa las 'byung ngo / /
de phan pa'i bsam pa 'di lta bus 'du shes 'di ltar 'gyur te /
gang sems can thams cad la phan pa sgrub pa dang bde ba sgrub pa'i sgrub pa de bdag gis sgrub bo snyam mo /
byang chub sems dpa' mthong dags gsol pa /
bcom ldan 'das byang chub sems dpa' ci nas kyang sems can rnams kyis mthong ma thag tu dga' bar 'gyur ba de lta de ltar bsgrub par bgyi'o / /
de ci'i slad du zhe na /
bcom ldan 'das byang chub sems dpa'i bgyi ba gzhan ma mchis kyi /
sems can yongs su smin par bgyi ba bas te /
bcom ldan 'das 'di ni byang chub sems dpa' chos yang dag par brjod pa lags so / /
zhes gsungs pa'i phyir te /
'dis lhag bsam yang bstan la rang 'dod kyi 'khri ba med pas lhag bsam rnam par dag pa yin te /
sems bskyed nyer gnyis kyi nang nas gsum pa zla ba lta bu nas 'ongs pas jo bos de thob par bshad pa yin pa'i phyir te /
thub pa dgongs rgyan las /
lhag pa'i bsam pa dang ldan pa ni dkar po'i phyogs kyi zla ba lta bu ste /
des dge ba rnams skye ba 'thob pa'i phyir ro / /
zhes gsungs la lhag bsam gyi go don yang /
phyin drug nas rnam mkhyen bar gyi sbyor ba goms pa ltar lhag par rtogs pa'i don yin te /
thub pa dgongs rgyan las /
khyad par rtogs pa'i ched du bsam pa ni lhag pa'i bsam pa ste /
zhes gsungs pa'i phyir /
de'i shes byed yang yum las /
des shes rab kyi pha rol tu phyin pa la gnas te byang chub kyi phyogs kyi chos sum cu rtsa bdun rnams bsgom par bya'o nas /
ji srid du sangs rgyas kyi chos ma 'dres pa bco brgyad bsgom par bya'o / /
zhes gsungs pas so / /
de lta bu'i jo bo'i thugs rgyud la 'khrungs pa'i rgyu tshogs tshang par thugs sbyangs tshul yod de /
byams dang snying rje'i rtsa ba can gyi sems sbyod pa'i gdams pa slob dpon rta dbyangs dang /
d+hArmA rak+Shi ta'i mtshon cha 'khor lo dang /
ku sa lis mdzad pa'i blo sbyong sems dpa'i rim pa dang /
thun brgyad mar grags pa lta bu'i blo sbyong dang /
khyad par byams pa nas thogs med dang| dbyig gnyen blo brtan las gser gling pas gsan pa'i mdo sde rgyan dang rgyan gyi gdams pa rgyu 'bras bdun ma dang don bdun ma gnyis dang /
'jam dbyangs nas /
klu sgrub yab sras nas /
ku sa li'i bar dang /
'jam dbyangs nas spyod @# / /
'jug ltar zhi ba lha la sogs pa las brgyud ba'i gdams pa mchog la ring du sbyangs pa yin te /
gser gling du phebs nas mjal dus gser gling ba chen pos jo bo'i dbu la phyag bzhag nas shis pa mang po brjod de /
byams snying rje byang chub kyi sems la slob nus sam dang /
'dir lo bcu gnyis sdod khom mam zhes gsungs shing /
jo bos kyang zhal gyis bzhes /
bstan pa'i bdag por byin gyis brlab pa'i rten 'brel du ston pa'i sku gcig gnang /
de nas lo bcu gnyis su dbu sdas sprel nas theg pa chen po'i chos ma lus pa gsan zhing /
khyad par du phar phyin lam rim dang bslab btus dang spyod 'jug gi gdams pa thun mong ma yin pa dang /
bdag gzhan brje ba'i gdams pa gsan zhing bsgom pas thugs rgyud la ji lta ba bzhin du 'khrungs pa'i phyir te /
bstod pa las /
rang don yal bar dor nas gzhan gyi don / /
lhur mdzad do ni bdag gi bla ma lags / /
zhes gsungs pa ltar bdag pas gzhan gces pa brgyad stong pa dang /
spyod 'jug bslab btus nas bshad pa'i byang chub kyi sems skye dgu thams cad kyi rten gzhi sa lta bu /
nyes spyod thams cad sreg pa bskal pa'i me lta bu /
phal chen 'dod pa thams cad sgrub pa rin po che dbang gi rgyal po zla med pa de thugs la 'khrungs shing| smon sems sems can gyi don du 'gro 'dod pa lta bu'i bsam pas drangs te /
'jug sems sems can thams cad kyi don du phyin drug sogs kyis 'gro ba gang la gang 'dul kyis sbyod cing 'gro ba'i bya ba lta bu'i rgyal sras kyi spyod pa la zhugs shing /
sems des kun nas slangs pa gzhung shing lta bus 'jug sems kyi spyod pa gzhan gyis dpag dka' zhing blor mi shing ba'i rlabs che ba la sleb par khas blangs pa'i rjes su 'gro ba'am spyod pa'i bslab pa la slob pa'i spyod pa bzang pos rgyal sras kyi bcas mtshams tshul khrims la'u /
de'i rnam bshad byang chub gzhung lam dang bslab btus ltar du 'da' bar mi byed par bsrung bar mdzad pa ni shin tu bsngags tshul spyod 'jug sogs ltar yin te /
spyod 'jug las /
sems can mgu las byung ba yi / /
ma 'ongs sangs rgyas 'grub lta zhog /
tshe 'di nyid la dpal chen dang / /
grags dang skyid 'gyur cis mi mthong / /
zhes dang /
mdo sde rgyan las /
skye bo rmong ba rang gi bde den brtson / /
rtag tu de ma thob bar sdug bsngal 'gyur / /
brtan pa rtag tu gzhan don brtson pa ni / /
gnyis ka'i don byas mya ngan 'da' bar 'gyur / /
zhes dang /
phal po che las /
rigs kyi bu 'di lta ste /
dper na nor bu rin po che yis bzhin gyi rgyal po thogs pa'i min phongs pa thams cad kyis mi 'jigs so / /
de bzhin du thams cad mkhyen pa nyid du sems bskyed pa yid bzhin gyi rgyal po'i nor bu rin po che thogs pa'i byang chub sems dpa' yang yo byad dang 'tsho bas bag tsha ba thams cad kyis mi 'jigs so / /
zhes dang /
yang dbul ba thams cad yongs su sel bas ngal sos po lta bu'o / /
don thams cad yongs su 'grub pas yid bzhin gyi nor bu rin po che rgyal po lta bu'o / /
bsam pa thams cad yongs su rdzogs par byed pas bum pa bzang po lta bu'o / /
zhes @# / /
gsungs so / /
sgom tshul yang jo bo ltar lo bcu gnyis sogs su yun bsring ste bsgom dgos pa lags /
'di dag ni theg chen gyi gzhung shing srog lta bu yin pas zhib par rtsad cad dgos so / /
! gsum pa rig 'dzin gyi sngom pha dang ldan tshul la dngos dang /
sdom pa gsum de ltar bsrung rigs par bstan pa gnyis /
dang po ni /
rdo rje theg pa'i sdom pa dang ldan pa ni /
bstod pa las /
khyod ni rdo rje theg pa'i sgor zhugs nas / /
rang lhar gzigs shing rdo rje'i thugs dang ldan / /
rnal 'byor dbang phyug a wa d+hU dI pa / /
sbas pa'i brtul zhugs mdzad la phyag 'tshal lo / /
nas /
ltung ba'i nyes pas khyod ma gos / /
zhes gsungs pa ltar ro / /
zhes byung /
rdo rje theg pa'i sdom pa dang ldan pa zhes pa la bya rgyud dang spyod rgyud gnyis la sngags kyi sdom pa thun mong ma yin pa med de /
de len pa'i chog med pa'i phyir te /
dbang bskur gyi tshe byang sdom len pa ma gtogs pa'i sdom bzung gi tshig med pa'i phyir /
des na rnal 'byor rgyud dang rnal 'byor bla med kho na la /
rigs lnga'i sdong zung yod pa rigs sde spyi'i dam tshig rtsa ltung bcu bzhi spom po brgyad yod la /
thun mong ma yin pa rigs so so'i dam tshig kyang yod pas 'dir thun mong tsam 'chad pa'i skabs su rgyas ngar ma bshad de /
rgyas par rje yab sras gsum gyi gdung snya pa shes dgos te /
spyir bstan thams cad grub zhir la mkhyer 'dod pa dang /
khyad par du rje'i bstan pa gzhan las lhag pa ni sngags dang lta ba bsgrel bar bshad pas so /
jo po chen po khyod ni thabs lta sku dang shes rab stong nyid rtogs pa'i blo gnyis tha dad ma yin par sang ngor la skra dang nges ngor stod pa rtogs pa'i bab gsal gnyis med kyi rdo rje yang yin la bgrod pa'i byed pa yang yin pas na rdo rje theg pa ste /
blo gcig gi snang ngo nges ngo thabs shes su 'jog pa rdo rje ste mi phyed pas /
snyim pa'i me tog las /
rdo rje theg pa zhas bya ba ni /
thag pa chen po ma lus pa bsdus pa ni pha rol tu phyin pa drug yin la /
de rnams bsdus pa ni thabs dang shes rab yin zhing /
de dag kyang bsdus pa ro gcig pa de ni byang chub kyi sems yin te /
de yang rdo rje sems dpa'i ting nge 'dzin yin la /
de nyid ni rdo rje yin no / /
rdo rje yang de yin la theg pa yang yin pas na rdo rje theg pa ste /
sngags kyi theg pa zhes bya ba'i don no / /
zhes gsungs te /
byang chub kyi sems yin te yan chad kyis theg chen tshang tshul bshad /
de'i rjes su rdo rje sems dpa' lha sku'i ting nge 'dzin la thabs shes gnyis dbyer med par tshang bas rdo rje dang /
theg pa bzhon pa'i don yin pas /
bgrod byed rdo rje ltar thabs shes dbyer med pa yid skyob pa'i sngags kyi lam du gsungs so / /
rdo rje theg pa la bya rgyud spyod rgyud rnal 'byor bla med de rgyud sde'i 'jug sgo bzhi yod de /
'dod yon lam du byed tshul sgo mi 'dra ba bzhi yod pa'i phyir /
kha sbyor las /
rgod dang lta dang lag bcad dang /
gnyis gnyis 'khyud dang rnam pa bzhi / /
srin bu'i tshul gyis rgyud bzhir gnas / /
zhes dang /
gur las /
dman pa rnams la bya ba'i rgyud / /
bya med rnal 'byor de ltag la / /
rnal 'byor mchog ni sems can mchog /
rnal 'byor bla mad de ltag @# / /
la| |zhes dang /
bla med kyi rgyud don la 'jug pa las kyang /
gsang sngags 'bras bu rdo rje theg ba la ni 'jug pa'i sgo bzhi ste /
bya ba'i rgyud dang spyod pa'i rgyud dang rnal 'byor gyi rgyud dang rnal 'byor bla na med pa'i rgyud ces sbyir grags pa yin no / /
zhes gsungs so / /
rgyud sde bzhi ka'i yang 'jug sgo dbang bskur pas byed dgos te /
dbang gis slob ma'i rgyud snod rung du byas na dngos grub thams cad thob la /
de med na don shes pa dang dngos grub phra mo thob kyang dpon slob gnyis ka dmyal par 'gro pa'i phyir te /
rgyud rdo rje phreng ba las /
thog mar slob ma gang gi tshe / /
blo ldan yang dag dbang bskur nas / /
rdzogs pa'i rim pa'i rnal 'byor la / /
de yi tshen snod du 'gyur / /
yang dag dbang bskur gyis d+phen na / /
sgrub pos rgyud kyi don shes kyang / /
slob dpon slob ma mtshungs par ni / /
mi bzad dmyal ba chen bor 'gro /
zhes gsungs shing /
thod pa'i 'grel par lung drangs pa las /
dbang bskur yang dag sbyin ldan nan / /
skye dad skye par dbang bskur 'gyur / /
zhes sogs mang /
rgyud sde'og mar yang de bzhin gshegs pa'i rigs la dbang thob na /
rigs gsum ka'i bya rgyud kyi dkyil 'khor sum stod lnga brgya po thams cad la dbang ba yin te /
spyi rgyud las /
de bzhin gshegs rigs dkyil 'khor du / /
gang gis legs par dbang bskur ba / /
de ni rigs rnams gsum char la / /
dkyil 'khor la sogs slob dpon 'gyur / /
zhes gsungs so / /
jo bo ni rgyud sde bzhi'i rdo rje theg pa'i 'jug sgo dbang gis phye ste zhugs nas rang gi sgo gsum rgyud sde'og ma ltar na mtshan bcas kyi lta skur gzigs shing /
gong ma ltar na bskyed rim gyi lha sku dang /
'og ma ltar na mtshan med kyi lha'i rdo rje'i thugs dang /
gong ma ltar na rdzogs ri ma gyi rdo rje'i blugs dang ldan zhing /
rnal 'byor te thun mong ma yin pa'i zhi lha gzung 'bral gyi rnal 'byor gyi dbang phyug a wa d+hU tI ba ste gnyis spangs kyi thun mong dang thun mong ma yin pa'i dbu ma'i rnal 'byor la gnas shing sbas pa'i brtul zhugs mdzad pas sngags kyi tshul khrims thob cing rdo bsrung tshul rgyud las khyad par bshad pa ltar dran shes bzhin bag yod kyis rgyun du byar mdzad pas ltung bsam gos pa ni 'tshang rgya ba'i nye lam gcig yin pa'i phyir /
sa ra has thod pa'i dka' 'grel du lung drangs pa las /
de yis skye ba bdun la ni / /
ma sgom par yang dngos grub 'thob / /
ces so / /
! gnyis pa sngom gsum de ltar bsrung dgos pa ni /
de ltar sngom pa gsum gyi tshul khrims kyi bslab pa rnam mkhas len pa la dba' btsam min par ji ltar khas blangs pa'i rjes su 'brang ste bcas pa'i mtshams las mi 'da' bar bsrung zhing /
brgya la cung zad 'das na'ang myur ba myur bar phyir btsas kyi chogs dag par byed pa'i rnam par thar ba 'di ni gsung rab kyi gnad shes pa'i mkhas pa rnams dga' ba bskyed pa'i rnam par thar bar shes par byas la dam pa rnams kyi rjes su bslab par bya'o / /
zhes gsungs /
'di dag tshig gsal yang don rtogs dka' bas don 'dru gcig bshad na /
sdom gsum @# / /
khas blangs tsam ma yin bar bsrung ba ni dge slong gi bzlab bya de snyed kyi dge ba dang byang sems kyi tshul khrims gsum gyi dge ba mtha' dag byed ba dang /
sems can thams cad kyi don byed pa dang /
nyes spyod thams cad sngom pa gsum dang /
sngags kyi 'grar du sangs rgyas kyi mdzad pa rnams skad cig ma re re la yang tshang bar byed ba las lhag pa'i chos byed tshul dus gsum du mi rnyed pa de lta bu mdzad cing /
sdom pa gsum gyi so thar gyi pham pa bzhi las sngags kyi sbom po lci ba dang /
byang sems kyi rtsa ltung byung na tshe de las dang po mi thob par bshad pas /
ltung ba dra mo byung ba yang tshul bzhin phyir bcos kyis dag par byed pa ngo mtshar pa'i gnas yin pa'i phyir /
thub bstan byi dor las /
gzhan yang 'phags pa rnams la yang 'dul ba'i bcas pa dang 'gal ba'i nyes byas phra mo ris kyang thugs rgyud la yon tan dang lam gyi rtogs pa gong ma skye ba'i gegs byed par mdo las gsungs pa la /
da lta so so skye bo rgyud khas zlangs pa'i sdom pa dang 'gal ba'i ltung bas thams kyis 'gags pa rnams la ltung ba de dag dang bcas bzhin tu rtogs pa phul tu phyin pa dbyad gyi chu bo bzhin du rdol 'ong ba ni gnas med cing go skabs med do zhes gsungs pa ltar yin te /
dge slong la rab tu gces pa'i mdo las /
la la'i tshul phrims bdab ste / /
la la'i tshul khrims sdug bsngal yin / /
tshul khrims ldan pa bde ba ste / /
tshul khrims 'chal ba sdug bsngal yin / /
zhes dang /
ting nge 'dzin rgyal po las /
bstan pa 'di la rab byung nas / /
sdig pa'i las rnams spyod par byed / /
nor dang 'brul snying bor 'du shes shing / /
bzhon dang ba glang shing rta rnams la chags / /
gang la bslab pa'i nan tan med pa rnams / /
de dag gis kyang ci'i phyir mgo bo bregs / /
zhes gsungs te rgyas par 'og tu bshad par bya'o / /
! gnyis pa ting nge 'dzin kyi bslab pa ldan tshul la thun mong pa dang thun mong ma yin pa gnyis las /
dang po ni /
ting nge 'dzin gyi bslab pa dang ldan pa la gnyis las /
thun mong pa ni /
zhi gnas kyi sgo nas sems las su rung ba brnyes shing /
zhes byung /
ting nge 'dzin ni gnas sogs 'og tu 'chad cing zhi gnas la brten nas dmigs pa la ci tsam bzhag kyang rkyen gyis mi g.yob ri lta bu dang /
gang la dpyad cing btang bar dge ba'i dmigs pa kun la 'jug pa ni zhi lhag zung 'brel skabs kyi zhi gnas thob pa'i don yin no / /
gnyis pa ni /
thun mong ma yin pa'i ting nge 'dzin gyi bslab pa ni /
bskyed pa'i rim pa shin tu brtan pa mnga' ste /
de yang rig pa brtul zhugs kyi spyod pa lo drug gam gsum du mdzad cing /
de'i tshe u rgyan du mkha' 'gro ma rnams kyis glu blangs pa gsan nas thugs la bzung ba'ad yod de / /
zhes byung /
rang lung lhar bsgom tsam ma yin par lus lha skur ston thub pa'i bskyed rim brtan po 'jig rten kyi chos brgyad dang tsha grang sogs kyis mi rdzi ba'i ting nge 'dzin gyi drod dam nyams myong thob pa yin te /
brtul zhugs kyi spyod pa gsum gad rung byed pa la ting nge 'dzin de 'dra dgos pa'i phyir /
bde mchog rtsa rgyud las /
ji srid dro ba'i bya bdag /
@# / /
mngon par brtson nas rnal 'byor bya / /
zhes dang /
rgyud las /
cung zad dro ba nyid thob nas / /
spyod pa 'di ni spyad par bya / /
zhes dang /
su ma ti kirtI bsdus don las /
tshar gcad pa dang phan gdags pa'i las bsam gtan dang bzlas brjod tsam gyis 'grub pa'i tshe /
dus khyad par can la mchod pa dang gtor ma sngon du song bas bla ma la phyag byas nas spyod pa bya bar zhus shing khas blangs pa'i rjes la zhes dang /
yang de nyid las /
de yang sgom pa dang bzlas brjod la gus pa rgyun mi 'chad par gnas par bya ba'i nus pa bkres pa dang skom pa dang rlung dang char ba la sogs pas lus la gnod par mi nus pa dang /
phrag tog la sogs pa nyon mongs pas sems dkrugs par mi nus pa dang| de bzhin du 'dir yang bsam gtan dang sngags kyi sbyor ba tsam gyis 'khrul 'khor dang spyin sreg la ltos mi dgos par tshar bcas pa dang /
phan gdags pa'i las nus pa'o / /
de bas na nus pa de lta bu dang ldan pa'i rnal 'byor pas spros pa dang bcas pa'i spyod pa nyid du nges pa yin no / /
zhes gsungs pa ltar dgos la /
de'i shes byed du brtag gnyis las /
gal te dngos grub sgrub 'dod cing / /
gal te spyod pa byed 'dod na / /
cung zad dro ba nyid thob na / /
spyod pa 'di ni spyad par bya / /
zhes dang /
slob dpon padma rdo rje'i gsang ba grub pa las kyang /
thob mar de nyid shes byas la / /
de nyid 'bad pas bsgom par bya / /
nyams su myong ba skyes gyur nas / /
de nyid gsal bar byas rnams kyis / /
phyi nas spyod pa yang dag brtsams / /
zhes gsungs pa de jo pos kyang thob pa'i phyir /
des na bskyed pa'i rim pa shin tu brtan pa tsha grang bkres skom zil kyis gnon pa dang /
nang gi nyon mongs pa yang zil kyis gnon nus pa'i ting nge 'dzin thob pas /
rig pa brtul zhugs kyi spyod pa lo drug gam gsum du mdzad pas rdzu 'phrul dang mngon shes du ma thob pas lha sa dang bsam yas su nam mkha' la skor ba mdzad pa dang /
ma ga d+hA nas slob mas gsol ba btab pa gsan pa dang /
brtul zhugs spyod pa'i tshe u rgyan du mkha' 'gro ma rnams kyis glu blangs pa gsan nas thugs la bzung ba dang /
'ang sgras 'das ma 'ongs sogs ma khyen tshul sprul pa'i glegs bam nang gi nge 'dra yod pa shes par bya'o / /
! gsum pa shes rab kyi bslab pa dang ldan pa la thun mong dang thun mong ma yin pa gnyis las /
dang po ni /
thun mong pa ni zhi lhag zung du 'brel ba'i lhag mthong gi ting nge 'dzin brnyes shing /
zhes byung /
byang sems kyi stong nyid rtogs pa'i zhi lhag zung 'brel thog mar nam thob pa na theg chen gyi sbyor lam drod yan chad thob pa dang rtse sbyor gyi rtags sogs kyang jo bo lha gcig la byung ba yin te /
sad rmis gang gi skabs su yang chos thams cad sgyu mar rtogs pa'i shes rab bdag pas gzhan gces kyi byang chub sems kyis zin pa'i phyir /
mngon rtogs rgyan las /
rmi lam na yang chos rnams kun / /
rmi lam lta bur lta la sogs / /
rtse mor phyin pa'i sbyor ba'i rtags / /
rnam pa bcu gnyis dag tu bzhed / /
ces dang /
yum bar ba @# / /
las| rab 'byor gal te byang chub sems dpa' chen bo rmi lam gyi nang na yang chos thams cad rmi lam dang 'dra ba nyid du lta ba dang /
de bzhin du sgra brnyan dang gzugs brnyan dang smig rgyu dang sbrul ba dang sgyu ma dang dri za'i grong khyer dang 'dra ba nying du chos thams cad la lta zhing /
mngon du byed na 'di phyir mi ldog pa'i rtse mos phyir mi ldog pa'i mtshan nyid du rig par bya'o / /
zhes dang /
nyi snang las /
de ltar shes rab dang thabs kyis yod sa su zin pa'i byang chub sems dpa'i rnal 'byor gyi chos bsgom ba'i rtse mo thob pa gang yin pa ni rmis lam gyi nang du yang 'di'i rnal 'byor dang lhag mthong yid la byed pas sems can thams cad kyi khams la ltos pa dang bcas pa nyid du gnas pa yin no| |zhes gsungs pa lta bu'o / /
! gnyis pa ni /
thun mong ma yin pa ni rdzogs pa'i rim pa'i ting nge 'dzin khyad par can brnyes bste /
bstod pa las /
gsang sngags theg pa'i gzhung ltar na / /
spyor pa'i lam pa yin par gsal /
zhes gsungs pa ltar ro / /
zhes byung /
thun mong ma yin pa mdo sngags gnyis las sngags kyi yang rgyud sde'og ma gsum dang thun mong ma yin pa bla med kho na'i lam ni bskyed rim dus su ji snyed pa'i lhag mthong lha'i spo ba sdu dang zab gsal gnyis med kyi lhag mthong yang thob pas phar phyin dang thun mong ma yin pa'i sngags kyi sbyor lam tsam de dus nas kyang thob mod /
bla med kyi rdzogs rim dga' bzhi stong bzhi rnam dag skye dus sgyor lam bzod pa yan chad kyi rtogs bskye bar 'gyur te /
rim gnyis myur 'jug las /
bskyed pa'i rim pa bsgom pa'i tshe na phar phyin dang thun mong pa'i sbyor lam bzod pa man chad de'i dus nyid nas skye zin la /
thun mong ma yin pa'i sbyong lam ni bsam gtan nas skyab yi na no / /
zhes gsungs so / /
gsal sgron las /
rdzogs rim dus su sngags kyi sbyor lam zhes gsungs pa'i dgongs ba rgyal tshab kyi sbyor drug gi khrid /
rim gnyis myur 'jug dang /
bso ba'i sbyor drug gi rdzogs rim gyi khrid dang skal bzang 'jug ngogs gnyis kar sngar ltar bshad pa rje rin po che'i bzhed pa dri ma med pa yin te /
'dir dbang ma thob par gsang sgrogs su song dogs nas lung khungs las ma bris te /
jo bo lha gcig gis kyang de lta bu'i rdzogs rim mtshan nyid pa stong rgyang la phyag chen du btags pa tsam ma yin pa'i sngags kyi'od gsal phyag rgya chen po grub snying sde bdun nas yad yang bsngags pa cho gcig gi 'tshang rgya'i lam rnyed par bshad pa yin no /
!gsum pa bstan pa la bya ba mdzad tshul la /
rgya gar du mdzad tshul dang /
bod du mdzad tshul gnyis /
dang bo ni /
dpal rdo rje'i gdan byang chub chen po'i pho brang du mu stegs kyi smra ba ngan ba lan gsum du chos kyis pham par mdzad nas sangs rgyas kyi bstan pa bzung zhing /
zhes pa nas /
thams cad kyis ni lung yang len /
zhes 'byung ba ltar ro / /
zhes byung /
'di la log smra tshar bcad pa'i che ba dang /
rang sde'i ma rtog log rtog bsal /
ba'i che ba dang /
phyogs ris med par sde ba kun gyi gtsug gi rgyan du gyur ba'i cheb gsum las /
dang bo ni /
dpal rdo rje'i @# / /
gdan zhes bskal pa 'jig dus yang 'di me chu rlung gsum gyi 'jig pa gang gis kyang mi 'jig par nam mkha' la skar ma ltar sbyod pa dang /
dus gsum gyi sangs rgyas thams cad 'tshang rgya ba'i gnas yin /
der thub pa'i sku ma hA bod+hi'am byang chub chen po zhes pa yod cing /
gtsug lag khang mang po yod /
der jo bo skor ba mdzad cing byams snying rje byang chub kyi thugs sbyong ba mdzad cing bzhugs dus mu stegs kyi smra ba ngan pa lan gsum du chos kyis pham par mdzad pa yin te /
jo bo der thugs sbyong mdzad cing bzhugs dus gcig lho phyogs nas mu stegs pa'i paN+Di ta gdugs bcu gsum phub pa gcig byung nas /
sangs rgyas bstan pa'i bdag po ni khyod yin /
mu stegs bstan pa'i bdag po ni kho bo yin pas rang cag gnyis rtsod la su rgyal ba 'jug dgos zer nas /
rgyal po dbang byas brtsad pas /
jo bos tshegs med par tshar bcad pas /
gdugs bcu gsum po jo bo la phul /
zhabs spyi bo'i gtsug tu blangs /
slob ma byas nas phyi rol pa de thams cad nang ba'i bstan par btsud do / /
yang sang phod lo dus su mu stegs pa'i ston pa gdugs brgyad phung pa gcig byung pas sngam bzhin tshar bcad /
de'i sang phod mu stegs kyi ston pa gdugs lnga phub pa sgra tshad la shin tu mkhas pa gcig byung nas /
snga ma bzhin zer ba la jo bos kyang rtsod par zhal gyis bzhes /
rtsod pa'i dus btab /
rgol phyir rgol gyi gdan bshams /
paN+Di ta mang po dang skye bo'i tshogs 'dus pa'i dbus su brtsad pas /
paN+Di ta sum cu tsam gyis go gzhan gyis mi go /
de nas bco lnga tsam gyis go /
de nas phra bar gyur pas rim bzhin bcu dang /
de nas lngas go /
de nas rab tu phra bas kho rang gnyis kyis go /
gzhan gyis mi go bar gyur pa der mu stegs des tshigs bcad gcig dris pas /
khyod der sdod gsungs nas /
jo bo sgrol ma la maN+Dal phul gsol ba btab pas thugs la wal gyis byung nas lan btab nas paN+Di ta tshar bcad de slob mar byas zhes kaSh+Ni paN+Di tas dge bshes lo tsA ba la lo rgyus zhib par gsungs pa ltar yin te /
brgyad cu pa las /
byang chub chen po'i pho brang du / /
thams cad 'dus shing 'tshogs pa na / /
rang dang gzhan gyi sde pa yi / /
grub mtha' ngan pa'i rgol ba kun / /
seng+ge'i nga ro'i sgra skad kyis / /
thams cad kyi ni klad pa 'gems / /
zhes dang /
b+hang ga lar phyi nang gi rtsod pa chen po byung nas /
nang pa'i phal che ba mu stegs pa la shor zhing mu stegs pa'i rtsod pa bzlog par ma rnyed dus /
bu mo gcig gis jo bo ku su lu'i chas byas pa'i lus la 'od 'phro ba mthong nas gnas brtan la /
sprang po lus la 'od 'phro ba gcig 'dug zhus nas /
gnas brtan gyis jo bor shes nas zhu ba phul bas zhal gyis bzhes nas /
mu stegs pa thams cad tshang bcad /
sngar shor pa'i paN+Di ta thams cad tshur la thob cing bstan pa bskyangs pa yin te /
bstod pa las /
khyod kyi mkhas pa mthong pa yi / /
brda' la brdar pa'i skyes bu yin / /
bdag dang gzhan gyi rgol pa ni / /
kun kyang tshar bcad @# / /
pham par mdzad / /
ces so / /
de bas na rang gi sde pa gong ngog gi bstan pa la'ang ma rtog log rtog the tshom gsum bsal nas lung rtogs kyi bstan pa rgyas par mdzad pa yin te /
rgyal po ma tA pA la'i pi bal bi kra ma shI la'i gtsug lag khang du spyan drangs /
lnge mig bcwo brgyad kyi bdag po mdzad nas /
dge slong nyi shu'i sde gcig gis gra yang btsug dge slong ci bdeb kha cig gnas dbyung yang mdzad cing bstan pa'i drim bsal bar mdzad ba'i phyir te /
bstod pa las| bdag dang gzhan gyi rgol ba ni / /
kun kyang tshar bcad pham par mdzad / /
ces dang /
brgyad cu pa las /
khyod ni sde pa bcwo brgyad kyi / /
kun gyi spyi la bzhugs pas na / /
thams cad kyis ni lung yang len / /
zhes so / /
gsum pa ni /
des na snge pa kun gyi gtsug gi rgyan du 'dzin te /
de ltar phyi rol pa dang rang sde'i grub mtha' ngan pa thams cad lung rigs gyis tshar bcad /
ma ga d+ha ste ma b+h+ya dbus dang A gar 'gyur ba dang d+hA ra 'chang ba ste /
sgra gzhung las ma ga d+hA la sogs pa rnams so / /
zhes pa /
ming gsum gyi thog ma 'dzin pa ni ma ga d+hA ste /
dbus 'gyur 'chang zhes pa sgra'i sdud tshul dka' pa gcig yin te /
rje rin po che'i brda ' tshig las /
ka ta ra yi grong khyer du / /
zhes pa'ang de 'dra yin pa sgra'i sdud tshul 'di tsan+d+ra pa rtsa 'grel gyis bshad kyang da lta'i par du sus yang spyod yul du ma gyur to / /
mag d+hA'i sa skor na gnas gzhi yang bsam gyis mi khyab /
de dag na rab tu byung ba dang /
rnal 'byor pa ku sa li ba dang /
mkhas pa paN+Di ta lang bsam gyis mi khyab pa bzhugs pa de thams cad kyi gtsug gi nor bu ltar 'dzin cing /
bi kra ma la'i snga gdong g.yas par mgon po klu sgrub /
g.yon pa la jo bo'i sku 'bag bris pas klu sgrub dang mnyam par gsol pa lags skad de /
bstod pa las /
o tan+ta yi bu rin / /
rab byung brgya phrag phyed dang gsum / /
bi kra ma ni shI lan / /
rab byung brgya phrag ma long tsam / /
rtsa ba'i sde bzhi tshang par bzhugs / /
sde pa'i khangs dregs mi mdzad pas / /
ma ga d+ha yi yul gyi ni /
gnas gzhi ma lus thams cad kyi / /
ston pa'i 'khor ni bzhi po yi / /
kun gyi gtsug gi nor bur gyur / /
ces gsungs so / /
o tan+ta pu ri kha cig 'bur lding zer yang mtsho gcig bsub nas gtsug lag khang byas pas mtsho sbas grod dang /
bi kra ma shI la rnam gnon ngang tshul lo / /
! gnyis pa bod du mdzad tshul la chos la log rtog bsal zhing srol gsar du btod pa dang /
tshangs spyod dang bslab gsum gyi gnod pa bsal tshul dang /
bstan bcos rtsom pa'i rgyu ngos bzung ba dang /
de gsum so so nas tshang bar bshad pa dang /
bstan 'gro'i don mdzad pa'i 'bras bu slob ma mkhyed par lnga /
dang po ni /
lha bla ma khu dbon gyis lo ts+tsha ba rgya brtson 'grus seng+ge dang /
nag tsho tshul khrims rgyal ba gnyis rim pa bzhin rgya gar du brdzangs te 'bad pa chen pos yang dang yang zhes pa nas /
bstan pa rin po che dri ma dang bral bar mdzad do / /
zhes byung /
'di la lha bla ma khung bor gyis lo ts+tsha ba rgya brtson seng dang nag tsho tshul khrims rgyal ba gnyis @# / /
la gser tshan che ba bskur nas /
rgya brtson seng gis jo bo la /
bod du bstan pa dar yod pa glang dar gyis bstan pa bsnubs pa dang a tsar+ya dmar pos sngags bsgyur pas /
rab byung thams cad phab par byas /
sham thabs sngon po can bya ba gcig gis kyang sbyor ba dang sgrol ba bya ba'i chos log sna tshogs bstan nas bstan pa 'grib par thugs pas bod rgyal gyis khyed spyan 'dren du btang ba na ning bzhin mi gsungs par zhu sogs snga phyir yang yang zhus pas zhal gyis bzhes te /
bod gangs can gyi bstan pa'i srog shing lha chen po bla ma byang chub 'od kyi ring la spyan drongs te /
jo bo chu rta la 'khrungs shing /
da dgu bzhes pa'i dpa' po zhes pa lcags 'brug la 'dab btegs /
khyu mchog ces pa lcags sbrul la bal yul du phebs nas lo gcig bzhugs /
re gcig pa tshu rta la mnga' ris su byon nas las rgyu 'bras dang sems bskyed las brtsam pa'i chos gsungs shing /
mdo sngags tsha grang ltar mi 'gal bar mdo sngags thams cad gdan thog gcig tu nyams su len tshul skyes bu gsum gyi lam rim byang chub sgron ma brtsams shing bshad pas theg pa gsum dang mdo sngags kyi gnang la phyin ci log tu 'dzin pa dang the tshom pa'i dri ma chos spong gi nyes spyod kyi mun tshogs thams cad lhag ma med par bsal pas sku drin bsam gyis mi khyab /
re gsum bzhes pa'i nyi sgrol byed ces pa shing pho spre'u la pu rangs su bzhugs pa'i cho dge bshes ston pa rang lo nyer gcig gi dus su jo bo dbus su gdan brangs te /
re drug bzhes pa'i me mo phag gi lo la bsam yas su phyag phebs /
lo de'i mjug snye thang du phebs la /
lo 'dir snye thang du byams 'jam dbyangs chos kyi bgro ba mdzad pa'i bum chu byin /
re dgu pa rnam 'gyur zhes pa lcags pho stag la yer ba lha ri'i mgul du dge bshes ston pas 'bul mo che zhus /
don gsum bzhes pa rgyal po'i lo zhes pa shing pho rta'i dbyu gu zla ba'i tshes bcwo brgyad la snye thang du gshegs pa rnams yin te /
bka' gdams glegs bam rin po che las /
don gsum bsdad nas dga' ldan 'gro /
zhes dang /
shing yo rta yi lo dus su / /
dbyu gu zla ba'i bcwo brgyad la / /
'jig rten mi rtag bskul pa'i phyir / /
rgyal ba gnyis su thim pa lags / /
zhes gsungs shing /
dus 'khor TIka chen du jo bos lcags mo yos la bod du bstan brtsis mdzad par gsungs pas /
de yang chu rta la 'khrungs par bzhed la /
lam yig gsang 'khor ma dang zhang sha ra ba'i lam rim brjed byang rnams dang gung 'grigs pas 'di kho nar shes par gyis la sna tshogs pa'i sgro 'dogs kyi rjes su ma 'brangs shig /
'on kyang 'di la kha cig lo ngo brtsis pa'i don bzhi pa chu lug la 'das zer /
yang kha cig chu rta la gshegs zer /
kha cig nga dgu pa lcag 'brug la jo bo rgya gar nas phebs /
lo ngo bcu bzhir bzhugs zer ba dang /
bka' gdams chos 'byung las kyang re gcig pa chu rta la bod du phebs shing lo bcu gsum bzhugs zer ba dang /
kha cig re gcig pa me rta la phebs nas lo bcu gnyis zer ba mi 'thad de /
sbrul pa'i glegs @# / /
bam dang mi mthun pa'i phyir /
der ma zad gnod byed gzhan yang yod de /
jo bos nga gsum par rtog ge 'bar ba gsungs dus da nas so nyi shu na lus ? bod ru 'jog gsum ba dang /
de nas lo gnyis 'das pa nga drug pa me glang la bod du byon dus bri ka ma la shI lar da nas lo bco brgyad na lus 'di bod du 'jog gsungs pa dang 'gal ba'i phyir /
des na lam rim 'di ltar jo bo nga bdun pa sa stag gi lo la bod du phebs nas mda' ris su lo gsum /
snye thang du lo dgu /
dbus gtsang gzhan du lo lnga /
yongs dril bod du lo bcu bdun bzhugs pa yin te /
nag tshos bstod pa brgyad cu pa las /
khyod sngon so ma pU rin / /
rtog ge 'bar ba gsungs pa'i tshe / /
da nas lo ni nyi sha na / /
tshe yi 'du byed gtong 'gyur gsungs / /
de nas lo gnyis 'das pa na / /
bod du byon pa'i dus su ni / /
bi kra ma la shI lar ni / /
da ni lo ni bco brgyad na / /
tshe yi 'du byed btang nas ni / /
lus 'di bod du bzhag nas ni / /
dga' ldan gnas su 'gro'o zhes / /
ji ltar gsungs bzhin ma 'khrul bar / /
gyur pa de ni ngo mtshar che / /
zhes dang /
mkha' 'gro ma'i lung bstan pa las kyang /
cho ni bod du byon na thung bar 'dug gsungs /
ji tsam gyis thung zhus pas bod du ma byon na dgu bcu ge gnyis thub /
byon na bdun cu rtsa gsum las ni thub /
ces gsungs so / /
de ltar bod du lo bcu bdun skal ldan rnams la gdams ngag ma lus pa bstan /
bstan pa'i srol nub pa gsar du btsug srol cung zad yod pa rnams 'phel bar mdzad de /
mdo sngags mi mthun snyam pa dang /
thos bsam dus nyams len med snyam pa dang /
gsung rab gdams pa'i mchog min snyam pa sogs kyi log rtog dang the tshom gyi dri mas sbags pa rnams legs par bsal te /
bstan pa rin po che dri ma dang bral bar mdzad do / /
! gnyis pa tshangs spyod dang bslab gsum la gnod pa bsal ba ni /
spyir na gangs ri'i khrod du bstan pa snga dar la dpal ldan zhi pa 'tshe dang padma sam+b+ha bas bstan pa'i srol btsugs pa la /
stong pa nyid kyi fgob gnad du ma song ba la brten nas thabs kyi cha la skur zhing yid la byed pa thams cad 'gog pa'i rgya nag gi mkhan po hwa shang gis bstan pa 'grib par byas pa slob dpon chen po ka ma la shI las legs par bkag nas rgyal ba'i dgongs pa gtan la phabs pas sku drin shin tu che la /
zhes pa nas /
kha ba can pa thams cad la sku drin gyis khyab par mdzad do / /
zhes byung /
de la bod srong btsan sgam po'i dus thon mi sam+b+ho Tas sum rtags sogs bod kyi sgra'i bstan bcos bra rgyad brtsams shing /
mdo za ma tog bkod pa dang /
spang skong dang /
mdo sde dkon mchog sprin sogs bsgyur zhing /
rgyal pos dge bcu'i khrims byas bod rnams chos la bkod pas mtshan srong btsan sgam por btags so / /
jo bo rnam gnyis gdan drangs te bstan pa'i srol btsug /
de'i rjes su rgyal rabs bzhi 'das pa nas pho rta la pho brang khang dmar du khri srong sde btsan 'khrungs /
bcu gsum bzhes dus rgyal sar bton /
ye shes dbang po bo nyang mnga gas te za ho @# / /
gyi mkhan po zhi ba 'tsho pho brang du sbyan drangs /
kha che a na n+ta sa lo ts+tsha byas nas zla ba gcig la dge ba bcu khams bco brgyad rten 'brel bcu gnyis sogs bshad pas /
bod kyi lha srin khros te 'phang thad chus khyer dmar po ril thog brgyab /
mi nad dang phyugs nad byung bas /
zhi 'tshos slob dpon padmas m+b+ha ba sbyan drongs la lha srin gdug pa 'dul dgos gsungs nas /
pho nya bdun gyis mang yul du slob dpon padma 'byung gnas phebs pa dang 'phrad de sbyan drangs /
rim gyis bod kyi lha srin gdug pa rnams dam la 'dogs shing byon te /
has po ril phyag phebs btsan po dang mjal te /
mal gro'i phur byon nas bod kyi lha srin rnams dam btags shing de nas slob dpon de bsam yas su sbyan drangs /
sa chog mdzad /
mkhan bo bo d+hi sa twas sa dbyad mdzad nas o ta n+ta bu ri'i gtsug lag khang ltar rir bgling bcu gnyis nyi zla zung gcig mtha' lcags ris bskor ba me yos la rmangs bting nas /
sa yos la tshar nas mkhan po bo db+his twa dang slob dpon padma gnyis kyis rab gnas lo bcu gsum du dga' ston mdzad /
lug lo la thams cad yod smra'i sde'i dge slong bcu gnyis sbyan drangs te /
sbas many+dzu shri sogs sad mi mi bdun rab tu byung /
bod du rab byung gi cho ga'i thog ma dang dge 'dun gyi sde gsar du btsug ste /
slob dpon bi ma la mi tra sogs baN+Di ta dang /
sad mi mi bdun segs lo ts+tsha ba rnams kyis chos mang du bsgyur te /
bdud 'dul sngags pa gling du sngags 'chad b+hA rmA ki rtes dbang bskur /
rnam dag khrims kyi gling du dzin mi hra dang /
dA na shil sogs kyis sngom pa 'bog /
bsam gtan gling du rgya'i hwa shang sogs kyis bsam gtan byed /
de dus nas dwa shang ges gnad ma go ba'i bshad pa byas 'dug /
brda' sbyor gling du brda' sbyor dang /
dkor mdzod gling du nor 'jog /
bai ro tsa na'i gling du chos bshad pa sogs bstan pa yongs su rdzogs pa dar bar byas /
'brug gi lo sgra bsgyur ban+d+he dpal brtsegs dang /
ban+d+he klu'i dbang po sogs kyis bod du dam pa'i chos bsgyur ro tsog gi chos kyi mdzad byang dang bam po dang sho lo ka'i grangs du mchis pas gtan la phabs nas dkar chag tu bris pas mkhan po dang slob dpon dang chos rgyal de gsum gyis bstan pa dang sems can gyi don bla na 'phags pa mdzad do / /
de'i tshe mkhan chen gyis bod du mi stegs mi 'ongs /
chos lugs kha gnyis su byas pa'i rtsod pa 'byung /
de'i tshe nga'i slob ma ka ma la shI la sbyan drongs la rtsod pa byed chug /
rtsod pa chos phyogs su zhi bar 'gyur /
zhes gsungs nas gshegs /
de ltar mkhan slob de gnyis kyis bstan pa'i srol legs par btsugs kyang stong pa nyid kyi dor med dgag la bya byed bral tshul bshad pa'i go ba gnad dam lam du ma song bar phyin ci log tu bzung ba la brten nas /
thabs kyi cha kun la skur ba 'debs shing yid byed thams cad 'gog pa'i rgya nag gi mkhan po hwa shang gis bstan pa 'grib par byas te /
de'i tshe hwa shang dpon slob rnams kyis lus ngag gi chos byas pas sangs mi rgya /
@# / /
byar med la gnas na sangs rgya zer /
chad lta la zhen nas dge sbyor mi byed bod phal cher de la dga' ste /
de'i lugs slob ces bu ston gsungs /
dbal dbyangs dang car ta sogs nyung shas gcig mkhan po bo d+hi sa twa'i lugs byed pas lta spyod ma mthun pas phan tshun rtsod pa na /
btsan pos mkhan po bo d+hi sa twa'i lugs bzhin gyis gsungs pas /
gcig char pa rnams khros te chu gri rnon po re bzung nis /
rim gyis pa ril gsod zer pas| rgyal pos ye shes dbang po 'bod du lan gsum btang bas rjes mar mkhan po'i lung bstan bshad nas de ltar du slob dpon ka ma la shI la spyan 'dren pa'i pho nya btang pas /
hwa shang gis tshor nas yum rgyas pa sogs spyan drangs te rtsod yig chos bya mi dgos nyal bas chog ces ston pa'i bsam gtan nyal ba'i 'khor lo dang /
rtsod spong bsam gtan gyi yon dang /
yang len gnyis /
de rigs pas sgrub pa lta ba'i rgyab sha dang /
lung gis sgrub pa mdo snge brgyad cu khungs su drangs shing /
mdo snge dgongs 'grel la rang gi lta spyod 'gal bar mthong nas 'di mdo snge e yin mi shes /
zhes rkang bas dril lo / /
de nas ka ma la shI la byon pa dang btsan pos gung la bzhugs /
hwa shab g.yas grwal byas /
slob dpon g.yon grwal du byas /
rim gyis pa rnams de'i mjug tu mthud de /
btsan pos gnyis ka'i lag tu me tog gtad te /
rtsod la gad rgyal bar me tog phul cig /
pham pa de 'dir ma sdod ces bka' stsal pa dang| hwa shad na re /
las dge mi dge gang spyad kyang mtho ris dang ngan song du 'gro bas 'khor ba las mi thar zhing sangs rgyas thob pa la sgrib pa yin te /
dper na sprin dkar nag gang gis kyang mkha' la sgrib pa dang 'dra /
gang zhig ci yang mi sems ci yang mi bsam pa de 'khor ba las yongs su thar par 'gyur ro / /
ci la yang mi sems mi rtogs mi dpyod pa de mi dmigs pa yin pas gcig char du 'jug pa nis bcu pa dang 'dra'o zer ro / /
ka ma la shI la'i zhal snga nas| de ltar yang mi bsam zer ba des ni so sor rtogs pa'i shes rab spangs pa yin no / /
yang dag pa'i ye shes kyi rtsa ba so sor rtogs pa'i shes rab yin pas /
de spangs pas 'jig rten las 'das pa'i shes rab kyang spang par 'gyur ro / /
so sor rtogs pa'i shes rab med na rnal 'byor pa gang gis rnam par mi rtog pa la gnas /
gal te chos thams cad dran pa med cing yid la bya ba med pa yin na /
nyams su myong ba thams cad mi dran zhing yid la mi bya bar mi nus so / /
gal te bdag gis chos dran par mi bya'o snyam na de shin tu yid la byas par 'gyur ro / /
dran pa med pa tsam de la byed na brgyal ba'am bogs pa'i dus su rnam par mi rtog par 'gyur ro / /
yang dag pa'i so sor rtog pa yed par rnam par mi rtog pa la 'jug pa'i thabs med do / /
dran pa tsam bo de bkag kyang yang dag pa'i so sor rtog pa med na chos thams cad ngo bo nyid med pa la ji ltar 'jug nus /
stong nyid ma rtogs par sgrib pa srangs par mi @# / /
'gyur pa kho na'o / /
des na yang dag pa'i shes rab kyis phyin ci log gi snang ba rgyang sring ba yin no / /
des na dran bzhin du mi dran byar mi rung ngo / /
dran pa dang yid la bya ba med par sngon gyi gnas rjes su dran pa dang thams cad mkhyen pa ji ltar 'gyur /
nyon mongs pa yang ji ltar spong /
de bas na yang dag ba'i shes rab kyis don nges par rtogs pa'i rnal 'byor pas dus gsum phyi nang thams cad stong par rtogs nas rtog pa rnams nye par zhi ste lta ngan thams cad spang ste /
de la brten nas thabs shes rab la mkhas pas sgrib pa thams cad bsal nas sangs rgyas kyi chos thams cad thob par 'gyur ro / /
zhes gsungs /
'khor gyis kyang brtsad pas /
gcig char bas lan smra ma nus par /
hwa shang gis me tog phreng ba slob dpon la phul te pham blangs so / /
de nas btsan po sang phyin chad lta ba klu sgrub lugs zungs /
spyod pa chos spyod bcu dang pha rol tu phyin pa slob /
gcig char gyi lugs byed mi dbang ngo zhes bka' stsal nas hwa shang rgya'i yul du brdzangs /
dpe rnams gter du sbas so / /
slob dpon ka ma la shI las de ltar chang lta ngan shos de legs par bkag nas sgom rim gsum gyis dpyad 'jog gi sgom sangs rgyas par du bgrod tshul dang /
dbu ma snang bas drang nges kyi mdo snge shin tu mang pa'i bshad tshul bkral /
mtha' gnyis spong lugs rgyal pa'i dgongs pa gtan la phabs pas sku drin sbyir sa gsum na che zhing khyad par gangs can la sku drin shin tu che'o / /
de ltar na srong btsan sgam po rgyal sar byon pa'i sa glang nas ral pa can gshegs pa'i lcags bya yan chang la lo nyis brgya dang bcu gcig song 'dug pa 'di'i ring bod du bstan pa snga dar gyi tha snyad byas /
'di yan chad du bod kyi chos rgyal rnams kyis gtsug lag khang stong rtsa brgyad bzhengs par grags so / /
ral bcan phyag na rdo rje'i sprul par grags shing sngar sde snod gsum yul skad sna tshogs su bsgyur bskad gsar bcad kyis gtan la phab ste phyin chad de las gzhan du mi 'gyur ba byas shing bkas bcang gsum byas te /
sde pa gzhi thams cad yong smra las gzhan mi byed gsang sngags ma bsgyur ces bkas bcad /
rab byung re la mi khyim bdun bdun phul nas zhabs spyi pos len pa sogs mdzad do / /
bstan pa phyi dar gyi tshul ni /
mdo smad du dar ba bla chen po la dbus gtsang gi mi bcus dbus su bsam yas su phebs pa'i mtshams 'di nas bstan pa phyi dar gyi dbu bzung ba yin la /
glang dar gyis dbus gtsang du bstan pa bsnubs nas mkhas pa mi bcus bsam yas su sleb pa'i bar la rgyal po'i bka' chem chen po ltar na go drug song bar byed dgos te /
lo go drug du bstan pa mi 'byung par bshad pa'i phyir /
bka' chem las /
lo skor brgyad kyi bar sangs rgyas bstan ba med par 'gyur /
zhes gsungs la /
bu dang btsom ral gnyis bdun cu song zer gnyis gung legs pa 'dra mod kyang 'di skabs su lo rtags gsal bo med bas dpyad dka' la sna tshogs gcig 'dug kyang ma bkod /
de nas mkhas pa ma bcus @# / /
bstan pa spel ba'i byir du so sor gnas gzhi brtsigs te /
de yang dbus su klu mes kyis la mo lcags de'u brtsigs /
de la slob ma ba'i byung ba'i grur mar tshul khrims 'byung gnas kyis sol nag thang chem de las mched pa la thang tsho skor zer /
zhang sna nam rdo rje dbang phyug gis r+wa tshag dang rgyal lha khang brtsigs /
de la zhang tsho skor zer /
rdog byang chub 'byung gnas kyis ser ba'i lha bar dang gzhu'i kun dga' ? brtsig sna /
de la rdog tsho sgor zer /
glan ye shes shes rab kyis rgya gsar sgang brtsigs /
de la glan tsho skor zer /
sum pa dang rdog gis g.yul gro lha khang brtsigs /
rag shes 'phrang 'og gi lha bar brtsigs /
sbas lung 'gung brtsigs /
pa'i mkhan bu mal shes rab sems dbas stod lung tsha thog brtsigs /
de nas thag ma dang mon gra gnyis bzung /
de la sba tsho skor zer /
dang bor rag shis 'phrang 'og brtsigs /
de nas mal gro ka tshal dang zhwa'i lha khang bzung /
de dag la nag tsho skor zer /
de ltar dbas gtsang gi mkhas pa mi bcus phyin yang sum pa dang gtsang gi'o brgyad spun gnyis las mtshad pa med bas mi drug tu grags skad kyang thams cad kyis sbel zhing /
'+zh+wa dang 'bre gnyis de dag bcur ma gtogs kyang so sos gnas gzhim nga du brtsigs nas bod khams mon tshun chad khyab par byas shing /
tshogs tsho skor dgu las gyes ba sogs bu'i chos 'byung du ltos /
de nas stod 'dul dang smad 'dul gnyis dbus su sleb pa'i dus rags pa mnyam ste /
stod 'dul ba'i rab tu byung ba'i thog ma lo chen rin chen bzang po dang lha bla ma ye shes 'od yin la /
smad 'dul ba'i rab byung gi snga ma klu mes kyi dngos slob gru dmar dang zhang rdo rje dbang phyug sogs yin pas 'di rnams phal cher dus mnyam la /
zhang sna nam rdo rje dbang phyug las lo chen lo phyed tsam gyis bgres par 'dug pa sogs las so / /
de lta bu'i phyi dar la rkyud sde'i don drod sogs thob nas byed tshul bshad par mgo bar sngags pa las dang po bas kyang spyod pa'i dus kyi thams cad byed par bshad pa a tsar+ya dmar po tshad ldan yin kyang /
de'i slob ma paN+Di ta 'ga' zhig dang rnal 'byor par rlom pa sham thabs sngon po can gyis bsnyen sgrub dus nas par dang sos rgyas spyor ba dang sgrol pa byed tshul bshad nas las dang po pas dbang skur dus sher dbang dang gsang dbang dngos kyi phyag rgyas byas pas bstan pa'i rtsa ba dang gzhi rten tshangs spyod kyi sngom ba la gnod pa chen po byas pa 'jig rtan thams cad kyi mig gcig bu skyes bu dam pa 'dis lam sgron las /
dang po'i sangs rgyas rgyud chen las / /
rab tu 'bad pas bkag pa'i phyir / /
gsang pa shes rab dbang bskur ni / /
tshangs par spyod pas blangs mi bya / /
gal te dbang bskur de 'dzin na / /
tshangs spyod dka' thub la gnas pas / /
bkag pa spyad par gyur pa'i phyir / /
dka' thub sdom pa de nyams te / /
brtul zhugs can de pham pa yi / /
ltung ba dag ni 'byung 'gyur zhing / /
de ni ngan song nges ltung bas / /
grub pa nam yang yod ma yin / /
zhes gsungs nas bkag pa ltar @# / /
shin tu legs pa yin te /
mnyam spyor las /
dkyil 'khor dag tu ma zhugs dang / /
dam tshig rnams ni spangs pa dang / /
gsang ba'i de nyid mi shes bas / /
sgrub kyang ci yang mi 'grub bo / /
zhes dang /
dar has gsang ba'i mdzod kyi rgyud drangs pa las /
yang dag dbang bskur spyin ldan na / /
skye dang skye bar dbang bskur 'gyur / /
de yis skye ba bdun la ni / /
ma sgom par yang dngos grub thob / /
gang la sgom pa dang ldan zhing / /
gal te dam tshig sdom la gnas / /
skye 'dir las dbang gis ma grub / /
skye ba gzhan du dngos grub thob / /
re zhig dam tshig nyams pa na / /
dngos grub thob pa lta zhog gi /
mi yi skye ba'ang rnyed par dka' / /
zhes gsungs pa ltar nyes pa che bas legs par bkag cing /
gzhan yang sngom pa gsum gyi '+pog tshul dang lta ba log par bzung ba rnams dang sde snod gsum dang rgyud sde bzhi skyes bu gcig gis nyams len mi rung snyam pa'i log par bzung ba rnams nub par byas nas mdo sngags kyi gnad phyin ci ma log pa'i bstan pa 'phel bar mdzad pas kha bcan pa thams cad la sku drin gyis khyab par mdzad do / /
! gsum pa la rgyu gsum ngos bzung pa dang /
so sor bshad pa gnyis /
dang po bstan bcos rtsom pa'i rgyu phun sum tshogs pa gsum ngos bzung ba ne /
de ltar thub pa'i dgongs pa gsal bar byed pa'i gzhung rtsom pa la'ang phun sum tshogs pa'i rgyu gsum yod de /
zhes pa nas /
slob dpon 'di la ni gsum g.yang 'o / /
zhes byung /
spyir bstan bcos rtsom pa'i rgyu yod de /
rgyu re res kyang bstan bcos rtsom nus tshul ni /
rig pa'i gnas lnga la mkhas na tshig dang don la 'khrul ba mi 'ong zhing brjod bya nang don rig par mkhas shing /
bzo gso sogs la mi rmongs pas bstan bcos rtsom nus /
bstan bcos de'i don rdzogs pa'i sangs rgyas nas bzung dam pa bar ma chad bar brgyud pa'i man ngag yod na'ang 'khrul ba 'ga' mi 'ongs pas bstan bcos rtsom bar shin tu nus /
yi dam lha'i zhal gzigs /
gsung gi gnang pa thob na don lha la zhus chog pas mi 'khrul pa'i bstan bcos tshad ldan rtsom nus na gsum ga tshang na ches phun sum tshogs par 'gyur la jo bo chen po la gsum ga mnga' bas so / /
! gnyis pa la gsum las /
dang po ni /
de la yi dam gyis rjes su bzung pa /
zhes pa nas /
zhes gsungs pa ltar ro / /
zhes byung /
spyir sangs rgyas byang sems mang po'i zhal gzigs pa yin te /
de bzhin gshegs pa'i yi ge brgya pa'i man ngag la brten nas sangs rgyas byang sems nam mkha' gang tsam gzigs gsungs te /
bstod pa las /
khyod kyi sangs rgyas thams cad kyis / /
byin rlabs thugs la skyes pa yin / /
zhes gsungs shing /
byams snying rje byang chub sems kyi mthus yi dam mang po zhal gzigs shing khyad par yi dam drug gis zhal gzigs pa ni /
kyai rdo rje dang /
dam tshig gsum bkod dang /
'jig rten dbang phyug dang /
dpa' po bde mchog dang /
sgrol ma dang /
sogs sgras mi g.yob dang /
@# / /
snye thang du ston pa dang byams 'jam dbyangs gsum gzigs shing chos kyi bgro ba gsan pa'i phyir ro / /
! gnyis ba ni /
bla ma brgyud pa la theg pa thun mong ba dang theg pa chen po'i brgyud pa gnyis /
zhes ba nas /
gzhan yang mang do / /
zhes byung /
bla ma brgyud pa la theg pa thun mong ba dang theg chung gi brgyud pa 'jam dbyangs mar me mdzad yi ge ba /
kar+Na ba /
dz+nya na shrI /
jo bo sogs /
theg chen la phar phyin dang sngags gnyis las /
dang po la lta pa'i brgyud pa klu sgrub sogs lam rim brgyud 'debs ltar dang /
spyod pa la byams pa nas brgyud pa gtso bo byams ? nas gsar gling pa dang /
'jam dbyangs nas gser gling pa dang /
gsang sngags la klu sgrub dang ye shes zhabs las gsang 'dus brgyud pa gnyis dang /
Dom+b+hi pa nas bde mchog dang /
ra hu la nas kye rdor dang /
kamar+g+hi ta nas brgyud pa'i gshin rje gshed dang /
sngags kyi las sna tshogs dang gsang sdags mab dag ster ba shan ti ba ste /
gsang sdags brgyud pa lnga /
gsang 'dus gcig bu la'ang bshad grol bco brgyad kyi dza bo brgyad gsan par bshad pas shin tu mang /
gzhan yang grub mtha'i brgyud pa /
klu sgrung /
arla de ba /
ma ti tsi tra /
te lo /
ci ti ba la /
many+dzu shri b+ha tra /
bo d+hi b+ha tra dang /
shan+ti pa dang /
byin rlabs rdo rje 'chang /
te lo /
nA ro /
Dom+b+hi pa bzhi dang /
yang byin rlabs brgyud pa sangs rgyas bskyangs /
sangs rgyas ye shes /
sangs rgyas zhib /
sangs rgyas gsang ba /
ku su lu /
ku su lu chung pa dang drug ces glegs bam rin po che las gsungs so / /
gdams pa sna tshogs kyi brgyud pa /
klu sgrub /
klu byang /
spyod pa pa /
shan+ti ba lnga las man ngag sna tshogs byin par bshad /
gzhan yang thun mong ma yin pa sna tshogs 'dug /
spyir yun ring bsten pa'i bla ma shan+ti pa dang gser gling byang chub bzang po /
ye shes dpal sogs dngos bstan lnga sogs dang /
bla ma lnga bcur grags shing /
sngags phar phyin gsan pa'i bla ma bdun cu rtsa gnyis yod pas /
dngos grub thob pa'i bla ma bcu gnyis grags pas brgyud pa du ma dang ldan no / /
! gsum pa ni /
rig pa'i gnas lnga la mkhas pa ni bshad zin to / /
zhes pa /
sngar bshad pa de dag gis go nus shing /
klu sgrub kyis mi mkhyen pa dang ma mdzad pa med cing de thams cad jo bos mkhyen bar grags so / /
de'i phyir slob dbon 'dis rgyal ba'i dgongs pa ltar bshad nu sa te /
de'i rgyu phun tshogs gsum mang' bas so / /
! bzhi ba bstan 'gro'i don mdzad pa'i 'bras bu slob ma'i khyad /
par la /
rgya bod kyi slob ma spyi dang /
slob ma'i mchog bshad pa gnyis /
dang bo ni /
de lta bu'i slob dpon 'di la rgya gar kha che u rgyan bal bo bod rnams na /
zhes ba nas /
dbus nas khu rdog 'brom gsum byung ngo / /
zhes byung / /
'di'i slob ma ma gad+ha kha cheg sor gling zangs gwing nas gling sogs dang /
u rgyan bal bo bod rnams na bgrangs las 'das ba gcig yod mod kyang grags che ba rgya gar du lnga sogs dang /
mnga' ris na lha bla ma byang chub 'od /
lha zhi be 'od @# / /
lo chen rin chen bzang bo /
rgya dang /
nag tsho dang /
lo chung legs she dang /
glo bo'i yul nas ston pa ya rab /
gung thang nas sgom pa tshul khrims dang sher 'byung /
gtsang stod nas grags ston che chung gnyis dang| gtsang smad nas 'gar 'gos yol gsum dang /
lho brag nas bla ma mar ba lo ts+tsha /
chag yab khri mchog /
btsu na pa dge skyong sogs dang /
gnam gyi rjing kha ? bang ston byang chub rgyal mtshan dang /
rdog zangs /
snan nam mi mal shes rab sems dpa' /
dpon chos /
mgos stong btsan lhab mi chen po /
sgro Ar+ya byang chub /
khung seng rgyan /
lha rje bsam gtan /
yol chos dbang mched gsum /
zhang yar pa ba /
sgom pa dad pa bla ma /
zhang btsun dri med /
ka bshAkya dbang phyug /
sum pa mthu chen sogs dang /
khams nas rnal 'byor pa chen bo a me byang chub rin chen /
dgo na pa ba 'jod dpang phyug rgyal mtshan /
rnal 'byor ba shes ra brdo rje /
phyag dar ston pa /
byams pa blo gros lnga dang de rnams kyi nang nas khu rdog 'brom gsum gtso bo yin la /
gzhan yang khyung bo rnal 'byor ba dang /
mar ba do ba /
r+wa rdo rje grags dang /
ba ri lo tsA ba sogs bgrangs yas byon pa lags /
! gnyis pa ni /
de dag gi nang nas kyang bla ma nyid kyi b+ph+rin las rgyas bar byed pa'i brgyud 'dzin chen po ni sgrol mas lung bstan pa'i 'brom ston brgyal ba'i 'byung gnas so / /
'di dag ni mdzad pa bo'i che ba mdor bsdus pa ste /
rgyas bar rnam thar kyi li ge chen mo rnams su shes bar bya'o / /
zhes byung /
del dge bshes byang sems chen po 'di sgrol mas lung bstan tshul ni /
jo bos sgrol ma'i mdun du gsol ba btab pas /
nang bar lha khang gcig tu rnal 'byor ma gcig yong der dris gsungs /
nang bar rnal 'byor bar la bshar re bal zham me gcig byung bas /
me tog phul nas zhus pas /
bod du byon na phan ni thogs nas 'ongs /
khyad par us si ka gcig la brten nas phan thogs re 'ongs par 'dug de la byin gyis rlobs shig gsungs nas lung ba stan to / /
rnam thar rgyas ba nag tsho dang /
mchims gyi yi ge dang /
lam yig chen mo rnams lin no / /
! gnyis pa bye brag tu lam rim mdzad pa po'i che brgyal ba thams cad kyi yab gcig rje btsun 'jam dbyangs nyid phebs shing bstan ba rin bo che phyogs thams cad du rgyus bar mdzad ba yin te /
de yang bda ga cag gi nga pa la ldan bla ma dam pa sangs rgyas bcom ldan 'das kyi ring lugs pa chen po /
'jig rten thams cad la rgyu med par yang gcig tu mnyes gshin pa'i dang tshul can /
ring mo zhig nas byang chub sems dpa'i spyod pa rlabs po che mtha' dag gi pha rol tu byin pa /
rje btsun b+jam pa'i dbyangs kyi thugs kyi 'od zer gyis glo gros kyi badmo kha phye bas shes bya'i dkyil 'khor mtha' dag la gzigs ba 'bum du 'bar pa'i thogs pa med pa'i sbyan dang ldan ba /
thun mong dang thun mong ma yin pa'i mngon bar rtogs pa'i yon tan 'jig rten thams cad khyab pa /
mtha' yas shid mu @# / /
med pa'i yon tan rin po che'i tshogs kyis thugs kyi bang mdzod yongs su gtam pa'i bdag nyid chen po mtshan brjod par dka' ba 'di ni /
thun mong ma yin pa dngos po'i gnas tshod tsam brjod na /
bskal pa dpag tu med pa'i snga rol nas sa bcu yongs su rdzogs par mdzad de /
dag pa'i zhing dang ma dag pa'i 'jig rten gyi khams rnams su yang la lar ni 'khor lo bsgyur pa dang /
la lar ni khams kyi rgyal po dang /
'ga' zhig tu ni brgya byin dang tshangs pa'i gzugs dang /
de bzhin du byang chub sems dpa' khyim pa dang rab tu byung ba'i tshul la sogs pa gdul bya dang 'tsham pa'i sku'i rnam par 'phrul ba dpag tu med pa /
ji ltar nam mkha'i lam nas zla ba'i dkyil 'khor gcig nyid kyis sa'i steng du chu snod tha dad pa sna tshogs zhig gi nang du gcig char rang gi gzugs du ma ston pa de bzhin du 'bad rtsol med par nye bar bstan pa las /
bdag cag rnams la ni /
'u bu cag dang 'gro ba ris mthun par skye ba bzhes pa'i dge ba'i bshes gnyen nyid kyi rnam par bstan pas don mdzad do / /
zhes bya bar khong du chud par bya ba yin pa gong mchag pa'am the tshom med pa ste /
'di la bdag nyi yid ces par bya ba'i lo rgyus kyi gtan tshigs gtam du gleng ba'ang thos so / /
zhes rigs ldan grags pa'i rnam 'phrul mkhas grub thams cad mkhyen pas gsungs pa yin te /
mdo las /
du ba las ni mer shes dang / /
nu skyar las ni chu shes ltar / /
byang chub sems dpa' blo ldan gyi /
rigs ni mtshan ma dag las shes / /
zhes gsungs /
sku gsung thugs kyi mdzad pa dang 'phrin las la dpag na'ang de ltar rtogs nus la /
lung bstan yang sangs rgyas nyid kyis mdo rgyud du mar lung bstan cing /
mkhas grub chen po du mas kyang lung bstan pa'i tshad ma'i lung shin tu mang pa'i phyir /
spyir dus ngan pa mi rnams chos dang mi ldan pa dang /
rgyal po rnams ma rung ba dang /
mi dang mi min kun glang dar dus bzhin chos la sdang dus 'jam dbyangs kyis byis pa so skye'i tshul gyis yang yang phebs nas sems can mang po 'dul bar bshad cing /
khyad par ston pa 'das nas sa steng stongs pa na rje btsun khyod nyid byis pa'i gzugs kyis sangs rgyas gnyis pa'i mdzad pa byed cing /
kha ba can du rdo rje gdan gnyis pa dgon gnas chen po byed pa dang /
dge 'dun gyi sde dang dgon gnas chen po du ma phyogs bcur rgyas shing /
de la dad pa rnams rmad byung bkod par skye bar lung bstan pa sogs yod pa'i phyir /
khyad par dang po ni /
'jam dpal rtsa rgyud kyi le'u nyer brgyad pa las /
de dus 'jigs su rung ba yi / /
de tshe sems can chos ldan min / /
rtag tu chos la mi gnas shing / /
rgyal po rnams ni ma rung yin / /
mi dang mi ma yin rnams ni| |kun kyang bstan la rnam par sdang / /
ngas bshad chos kyi mdzod rnams ni / /
de yi thams cad 'jig par 'gyur / /
de dag 'dul ba'i don gyi phyir / /
zhes pa nas /
skye bo skyabs ni med pa dang / /
sangs rgyas zhing ni stengs @# / /
pa na| |sngags kyi gzugs kyis sems can la / /
byis ba'i tshul gyis yang dag shod / /
sems can mang po 'dul byed cing / /
phun sum tshogs pa sbyin byed la / /
dus kyi tha ma de la ni / /
sems can kun la mchog sbyin byed / /
ces gsungs so / /
khyad par gnyis pa yang 'jam dpal rtsa rgyud kyi lung de'i de ma thag tu /
'jig rten nga ni mya ngan 'das / /
sa yi steng ni stongs gyur na / /
khyod nyid byis pa'i gzugs kyis ni / /
sangs rgyas mdzad pa byed par 'gyur / /
de tshe dgon pa rab dga' ba / /
kha ba can na yod pa yin / /
zhes dang /
jo bo yab sras shing rta'i lo yer ba nas lha sar phebs dus jo bo shAkya mu nis dge ba shes ston par gsung gis lung bstan pa'i 'chi med rdo rje glu las /
mar me mdzad kyang gnas mchog 'dir / /
sgrol mar bcas te sprul stong 'gyed / /
lhag par chags med bsod snyoms pas / /
phyogs bzhi'i las can dbang bsdus nas / /
da yi mchod tshogs rgyas par byed / /
dad pa'i dbyangs kyis gsol ba 'debs / /
mar me mdzad dang byams pa yang / /
khyod kyi grogs bzang spel bar byed /
ring por mi thogs gnas mchog 'dir / /
mchod tshogs rgya mtsho 'du bar 'gyur / /
zhes dang /
yang dge bshes ston pa rin po ches lung bstan pa'i skabs su yang /
byang ri lhun po brtan pa'i rtser / /
byang chub gnas zhes grags pa'i sar / /
bdag gis byin rlabs seng+ge'i sgra / /
sku gsung dam pa der gnas te| |thugs rje'i 'od zer phyogs bcur 'phro / /
zhes pa nas /
de ni rdo rje gdan dang mtshungs / /
lha dang klu dang gnod sbyin dang / /
mi dang dri za dag gis mchod / /
gang nas bltas kyang lha ma mer gsal / /
zhes pa nas /
tha ma stong phrag phyed dang gsum / /
bslab pa gsum ldan shAkya'i sras / /
'gro ba kun gyi mgon du 'gyur / /
gnas der phyogs dang phyogs mtshams nas / /
'dun ldan dpag med 'du bar 'gyur / /
phyir yang las can phyogs bcur 'gro / /
phyi yi rgya mtsho dag dang mtshungs / /
chu bo brgya yis gang mi nus / /
de tsam zhig gis bri mi nus / /
zhes gsungs pa rje rin po che'i lung bstan du khri rin po che 'od zer dang /
dga' ldan gdan rabs las bshad pa shin tu legs la /
chos rje bsod nams grags pas snar thang byang chen kho nar sbyor ba ni /
dge bshes ston pa'i lung bstan las la la bsres nas bstan par bshad pa la ma dpyad par ma zad /
snar thang byang chen la bdud btul pa'i gnas rdo rje gdan lta bu dang /
gdung la lha mi kun gyis mchod par byed tshul dang /
stong phrag phyed gsum gyi dge 'dun dang /
phyi'i rgya mtsho dang mtshungs pa'i dge 'dun gyi 'du ba phyir phebs tshul phyogs tsam yang mi snang ste gzhan du'ang bshad zin cing /
mkhan chen phyag rdor pa'i lung bstan las /
chos rje blo bzang grags pa khyed dgon gnas gar btab na legs gsungs ba /
khyed rang gis bla ma dang yi dam dbyer med du mdzod pa gsol pa thob dang /
@# / /
nga dang zhib cha 'dra ba gcig 'jam dbyangs kyis gsungs bar 'dug 'o na kyang nga la lhag pa'i lhas gsungs dus /
dbang bskur ri yi 'dab dag tu / /
btsun mo lding gi ngos phyogs su / /
dge 'dun dpag med 'du bar 'gyur / /
ri ni gang yin 'jam dpal 'chad / /
dbus gtsang mdo khams rgya yul gyi / /
mchod yul dam pa tshogs gsog rten / /
mnga' ris byang khams kun gyi skyabs / /
phyogs bcur sde dgon rgyas par 'gyur / /
zer ba sogs byung ste /
'di zur tsam yin khyed rang gang dgos yi dam la zhus pas yong bar snang zhes gsungs so / /
khyad par gsum pa dag zhing dang rje rin po che la dad pa khyad par can gyi zhing der skye bar sangs rgyas kyis lung bstan te /
mdo sde gdams ngag 'bog pa'i bstan pa dngas snyigs 'byed pa'i le'u zur du bsgyur pa 'di'i nang na bod kyi lung bstan mang yang phyis su mang pos dkrugs bcos sna tshogs byas kyang sngar ma bcos pa'i lung mkhas pa du mas drangs pa las /
kun dga' bo /
da lha nga la shel dkar gyi / /
phreng ba phul ba'i khye'u 'di / /
nga yi bstan pa'i gso byed la / /
ma 'ongs snyigs ma'i dus su ni / /
'bri dang ldan gyi sa mtshams su / /
dga' zhes bya ba'i dgon pa 'debs / /
blo bzang zhes pa'i ming can 'byung / /
'khor ni rnam mang bsdu bar byed / /
chos spyod bcu yi rgyun 'dzugs shing / /
lha khang ka ba shing lo can / /
nga yi sku gzugs rnam gnyis la / /
dbu rgyan 'bul zhing mchod pa byed / /
ston pa'i mdo bzhin gsung sgrogs shing| |snyan pa'i dbyangs kyis gsol ba 'debs / /
nga la gsol ba rab btab nas / /
bstan pa lo stong bar du gnas / /
de nas shar phyogs logs su 'gro / /
rmad byung bkod pa'i 'jig rten du / /
seng+ge'i nga ro zhes byar 'gyur / /
de la dad byed zhing der skye / /
zhes mchog de ni khyad par 'phags / /
zhes gsungs pa /
phar ngos 'bri gung dang de nas ldan gyi sa mtshams su dgon pa dga' ldan rnam par rgyal ba'i gling 'byung ba dang /
'debs pa po'i mtshan zur dang /
'khor chen po mang du bsdub dang /
chos spyod bcu'i bshad sgrub rgyun 'dzug pa /
ka ba shing lo can /
lha sa'i jo bo mched gnyis la dbu rgyan 'bul ba dang /
ston pa'i mdo 'am bka' bzhin du chos bshad nyan sgrogs shing /
mchod dbyangs dang /
gsol 'debs skabs gsum ma lta bus drag tu gsol ba btab pas bstan pa bod du lo stong du gnas pa dang /
sku phyi ma la byang shar mtshams kyi dag zhing rmad byung bkod par rgyal ba seng+ge'i nga ro zhes bya ba rnam dag gangs rir bshad pa lta bu der /
da lta'i dad byed thams cad der skye tshul dang /
skyes tshad kun tshe gcig 'tshang rgya ba'i zhing mchog de ni gzhan las 'phags tshul rnams bshad pa'i phyir te /
'di ni mang thos mkhar nag pas bkod pa bzhin du bris /
brag sgo'i lung ma dag pa gcig dang rnying ma yin snyam nas leg par smras 'dug /
de la the tshom med de /
de ltar rgyud dang bod 'dir yang mkhas grub du mas lung bstan pa'i phyir te /
paN chen rin po che dang zhang @# / /
dmar ba mkhar nag sogs kyis drangs pa'i 'jam dpal rtsa rgyud las /
dang por yi ge ba grags dang / /
sdom brtson thams cad bsgrags pa yang / /
ston pa'i bstan pa gsal byed pa / /
bstan pa de tshes steng du / /
rnam par nyams shing snang med la / /
bstan pa'i gzugs brnyan yid du 'ong / /
byed par 'gyur bar the tshom med / /
thams cad byang chub lung bstan te / /
nga yi byang chub mchog thob 'gyur / /
de bzhin 'jig rten sbyin gnas 'gyur / /
srid pa gsum gyi mthar yang byed / /
sngags dang rgyud la mngon brtson pa / /
grags pa 'dzin par shes par bya / /
zhes gsungs pa yang phal cher snga ma dang mthun la /
'tshang rgya bar bshad pa dang /
lho brag phyag rdor pa las kyi rdo rjes gsang bdag la zhus pa las /
blo bzang grags pa sangs nam rgya zhus pas /
sangs nam rgyangs mi ston /
'jam dpal dang spyan ras gzigs kyis ston par 'gyur ro / /
zhes gsungs shing /
rtogs ldan 'jam dpal rgya mtshos 'jam dbyangs la zhus pa las /
de'i tshe snying stobs phul du phyin pa'i sems dpa' chen po 'di nyid ni / /
sangs rgyas kyi zhing dpag tu med pa 'das pa'i byang shar mtshams su ngo mtshar rmad byung bkod pa sna tshogs pas mdzes pa zhes bya ba'i zhing du de bzhin gshegs pa seng+ge'i nga ro zhes bya bar 'tshar rgya zhes lung bstan /
de nas bzhung ste ma dag pa'i zhing rnams su sngags rgya tshe spel ba bkod pa sna tshogs kyi sgo nas bgrang ba las 'das pa thabs mkhas kyis mdzad /
da dung zhing khams mtha' yas pa rnams su skad cig gcig gis yang de nyid mang du rgyas par mdzad do / /
zhes gsungs shing de dang mthun par gsang bdag gi lung bstan las kyang /
gsang 'dzin las kyi rdo rje la / /
sngon nas nye bar 'brel ba yi / /
blo bzang grags pa 'di nyid ni / /
sangs rgyas kun gyi sbrul pa ste / /
paN chen rkyang gi lus bzung nas / /
mdo dang sngags kyi don bshad cing / /
nges pa kho nar 'tshang rgya'e| |rgya gar rgya nag bal po dang / /
dbus gtsang mdo khams yul phyogs su / /
skye ba bzungs shing 'gro kun rnams / /
thar pa'i lam la 'khrid par byed / /
'jam pa'i dbyangs ni lhag pa'i lha / /
dbyangs can ma ni las rgya ste / /
nges pa kho nar byang chub bo / /
'phags pa'i slob ma 'du bar byed / /
lus 'di bor tshe dga' ldan du / /
byams ba'i drung 'gro chos nyan 'gyur / /
'jam dpal snying po zhes bya ba / /
sems can kun la brtse ba ste / /
de ni sa bcu'i mthar phyin te / /
zhes gsungs shing /
sangs rgyas thams cad kyi sprul pa dang /
skye ba sna tshogs yul so sor phebs tshul dang /
sangs rgya bar bshad cing /
slob dpon padmas mdzad pa'i bskul byang las kyang /
nyon cig rgyal bo dad pa can / /
sangs rgyas 'jig rten byon dus nye bar 'khor / /
mya ngan 'das tshe u pa ku b+ha zhes / /
grong khyer 'ga' ru b+ha ba b+ha trar grags / /
shar phyogs rgya nag yul dang nye ba'i char / /
shAkya'i dge slong blo bzang zhes bya 'byung / /
rgyal ba'i sras po grags pa'i @# / /
mtshan can des / /
shAkya mu ni longs spyod rdzogs skur bsgyur / /
pa rgyud zab gnad phra mo'i rnal 'byor dang / /
mtha' bzhi spros bral rtogs pa'i lta ba yis / /
skal bzang gdul bya mad po smin grol mdzad / /
zhing bde'i sku yi bkod pa legs bsdus nas / /
ngo mtshar rmad byung bkod pa'i 'jig rten du / /
rgyal ba seng+ge'i ror mngon 'tshad rgya / /
de yi phyag gi rin chen mchod sngod las / /
'od zer bye ba'i phung po rab tu 'gyed / /
ces gsungs pa dang /
gdams dga' bog pa'i mdo gnyis las phyi ma la rmad byung pa kong par 'tshang rgya bar bshad pa dang yang dga' ldan du phebs pa'i lung bstan rnams mi 'gal te /
mdzad pa ston tshul tsam yin la /
de bzhin du ma cig la ba kyi sgron ma'i lung bstan las kyang /
de lta bu'i rgyal khrims dang chos khrims 'chugs pa'i dus su sangs rgyas kyi bstan pa mun pa'i smag tu klog 'khyugs pa lta bu zhig 'byung /
zhes gsungs pa su yin dris pa'i lan du lung bstan las /
bu mo khyod kyis dris pa'i byang sems de / /
ma 'ongs bskal bzang sangs rgyas bdud pa yin / /
da lta byang chub sems dpa'i snying stobs mchog /
snyigs dus log spyod bod kyi yul du 'byung / /
dge slong tshul 'dzin grags pa'i mtshan zogs te / /
gang gi zhing du seng+ge'i nga ror grags / / /
bri mas 'chal log sbyod spobs pa zil gyi sa ga non / /
khrims 'chal dpag med yang dag khrims la sbyor / /
thub nyid srol btod bstan pa'i chags rtags 'dzin / /
bstan pa gsal bar byid pa'i dge slong mchog /
mtha' yas rgyud sde'i tshogs la dbang bsgyur zhing / /
rgyud sde rgya mtsho'i dgongs pa'i bcud phyung nas / /
gdul byar gyur pa'i skal ldan tshim par mdzad / /
ces gsungs pa ltar /
rgyud sde mtha' dag gi sngags lam rim /
khrid chen brgyad sogs mdzad /
yang la ba sgron gyi lung bstan las /
ma cig gi zhal 'dzum pa mdzad de gsungs pa /
bu mo khyod dri ba la ha cang yang re ma zhing /
khyad par yang snyigs ma'i dus bstan pa la bya ba byed par nus pa'i dge slong de'i dri ba la nan che bar gda' ste /
de legs so / /
de bas na bu mo khyod kyi dri ba nan che ba de sangs rgyas kyi bstan pa la gus pa yin pas nyon /
'dul khrims 'chugs pa'i dus su sangs rgyas kyi bstan pa gsal bar byed pa'i dge slong gcig 'byung byas pa de /
da ltar bshad pa'i dge slong grags pa'i mtshan thogs pa 'di yin /
dge slong des bstan pa 'chol ba mang du 'byung ba rnams tshar gcod cing /
yang dag pa'i don dang bstan pa rnam dag gi khrims srol btod pa ni /
'dzam bu gling du thub pas chos 'khor bskor ba dang snyigs dus dge slong grags pa'i mtshan can byung nas chos grol btod pa ni mtshungs te /
zhes gsungs pa ltar /
rgyal ba 'di'i lung bstan shin tu mang zhing thugs rje dang mthu stobs shin tu che ba ni /
rnam thar zur 'debs las /
nga'i rmi lam du rdo rje 'jigs byed dang mjal bas gsol ba btab /
khyad par du zhal yang yang bstan du gsol zhes zhugs pas /
sang phod na tsam lung ba 'di'i mda' ru yod /
@# / /
de bar du bde bar gyis gsungs pas /
de gang yin dpyad pa'i phyir ting nge 'dzin la mnyam par bzhag pas /
khyod kyi bur 'dug pa la thug pa yin gsungs pa la sogs pa'i gsang ba'i gnas rnams du ma gsungs nas /
zhes gsungs pa ltar /
rdo rje 'jigs byed nyid dge slong gi rnam par spul pa yin par gor ma chags shing /
de bzhin du rje btsun nyid phebs pa 'jam dpal rtsa rgyud kyi lung bstan ltar yin pas /
gangs can gyi mgon po rgyal dbang dge 'dun rgya mtshos kyang rdo rje 'jigs byed kyi shis brjod las /
sangs rgyas kun gyi ye shes 'jam ba'i dbyangs / /
ma rung bdud dpung 'joms mdzad gshin rje gshed / /
mi yi gzugs kyi rnam rol tsong kha ba / /
dbyer med bla ma yi dam phyod phyag 'tshal / /
zhes gsungs pa ltar yin pas /
sgrub byed pa so pa chen po'i rdzogs rim sogs na yod do / /
de lha na'ang de ni skye bo phal mo che dag gi blos 'khyud dka' zhing /
mthong thos reg gsum gyis phan pa dpag med thob par rje btsun gsang ba'i bdag pos grub chen phyag rdor ba la gsungs pa ltar yin pas /
de'i ched du gdul bya dman pa la yang thun mong du snang tsam gyi mdzad pa brjod par bya ste /
gnas rnying ba kun dga' bde legs kyis mdzad pa'i rnam thar las gnyis pa ni rgyal ba thams cad kyi mkhyen brtse gcig tu bsdus pa /
lnga brgya ba rnams kyi gtsug gi nor bu zhes pa nas /
bka' brgyad 'di'i gdams pa rnams ni chang chung dang blo bzo gang byung ma yin par mdo sde dang rgyud sde rin po che kho na la bzhugs pa nyams su blangs pas brgyud pa'i gdams pa kho nar dgongs zhes pa nas /
lam rim gyi skabs su /
de ltar thub pa'i dgongs pa gsal bar byed pa'i gzhung rtsom pa la yang phun sum tshogs pa'i rgyu gsum yod de| nas /
bdag nyid chen po 'di la ni gsum ga lhag dang bcas nas mnga' ba'i tshul ni bshad zin to / /
zhes sogs ltar yin la /
de 'dra ba'i mdzad pa bstan pa'i gsung gi bdud rtsi myang pa'i sras bslab pa gsum bsrung ba| mkhas shing grub pa brnyes pa /
sde snod gsum dang rgyud sde bzhi'i rnga bo ches gsum du sgrogs pa rgyan drug lta bu gnam gyi skar tshogs lta bu'am /
lha'i yongs 'du'i ljon pa 'bras bus khur gyis brjid pa'am /
ma dros pa'i mtsho padma dang me tog gis brgyan pa lta bu ngas ma las 'das pa zhig byon pas nub dzA lan+dAr nas /
shar phyogs rgya mtsho chen po la thug gi bar khyab par byon nas /
rgya gar rgya nag bal bo bod gangs can gyi ljongs ma lus par dge 'dun gyi sde dang mdo sngags gyi bshad sgrub kyis khyab par mdzad pa'i slob ma'i grangs bsam gyis mi khyab pas bdag 'dras brjod par gsal nus /
gtso bor gyur pa rags rim ngo mtshar ba rna bar thos pa 'ga' tsam brjod par bya ste /
bla ma chos gsan pa bzhi ste /
dbum pa /
lho brag phyag rdor pa /
bra gor mkhan po chos skyabs pa mang bo /
rje btsun red mda' ba dang bzhi'o / /
sras kyi thu bo gnyis ni /
rgyal tshab dar ma rin chen dang /
'dul 'dzin grags pa rgyal @# / /
mtshan /
nang thugs kyi sras rigs ldan rnam 'phrul mkhas grub thams cad mkhyen pa dge legs dpal bzang /
de gsum ni gsang bdag gis lung bstan pa'i slob ma gsum zhes rje btsun chos rgyan gsung ste legs so / /
bdud sde'i gnyen po sras bar tshar gyi 'khor dag pa rnam brgyad ni /
rtogs ldan 'jam dkar ba /
gnas brtan byang seng ba /
shar ba rin rgyal ba /
gnas brtan bzang skyong ba ste dbus pa bzhi /
rtogs ldan 'jam dpal rgya mtsho /
dge bshes shes rab grags pa /
dge bshes 'jam dpal bkra shis /
dge bshes dpal skyongs pa ste mdo smad pa bzhi /
'di dag kyang lung rtogs kyi yon tan dpag par dka' zhing /
rim gnyis kyi ting de 'dzin brtan po mnga' ba yi dam kyi lha du mas rjes su bzung ba sha stag go /
tsha kho dbon po ngag dbang grags pa /
mdo smad pa grags pa blo gros /
ldong ston dz+nyA na shrI /
dge bshes sha ston te /
bya bral la ma thegs gong gi sras snga tshar bzhi /
zhwa lu ba legs pa rgyal mtshan /
rje blo gros chos skyong /
ba so chos kyi rgyal mtshan gsum ni /
'jam dbyangs snyan brgyud chu bo'i mgo 'dzin pa'i chos rje gser khri ba gsum /
hor ston nam mkha' dpal /
shar pa rin rgyal gnyis ni rtse shar gyi bstan pa'i gsal byed gnyis /
'jam dbyangs chos rje bkra shis dpal ldan /
mtshungs med chos rje rgyal mtshan bzang po /
rje btsun shes rab seng+ge /
thams cad mkhyen pa dge 'dun grub /
tsha kho dbon po ngag dbang grags pa /
stod sher bzang /
smad sher bzang bdun ni 'phrin las nam mkha' dang mnyam pa'i sras chen bdun /
chos rje dkon mchog tshul khrims /
mkhas pa rgyal dbang kha che /
gnyal rgod rin bsam /
mkhyen rab grags bzang /
gnyal chen shes rab rgyal mtshan /
chos rje dpal seng /
snar thang rab mchog bdun na dbus gtsang bstan pa'i sgron me bdun /
byang sems shAkya bsod nams /
byang sems kun dga' bzang po /
byang sems blo gros rgyal mtshan /
byang sems tshul khrims dpal bzang /
byang sems gzhon nu rgyal mchong / /
byang sems rgyal mtshan grags bzang /
byang sems rgyal sras bde 'byung ba dang bdun ni gzhan don lhun gyis grub pa'i sems dpa' bdun /
byams chen shAkya ye shes /
byang dar ma /
mdo smad pa legs bzang gsum ni mi dbang gtsug na mdzes pa'i tI shri gsum /
ma gcig dbon po nam mkha' dpal bzang /
yar rgyab dbon po bsod nams rnam rgyal /
zhwa lu ba bkra shis rgya mtsho /
mus srad pa blo gros rin chen bzhi ni mang thos mkhas pa bzhi /
zhang zhung chos dbang grags pa /
gu ge ngag dbang grags pa /
lho brgyal mtshan seng+ge /
bla ma dpal ldan pa /
ldan ma yon tan dpal pa /
mdo smad pa bsod nams shes rab /
rong bo lce nag /
mdo smad pa 'od zer brgyad ni bstan pa phyogs mthar skyong ba'i dar chen brgyad /
'gos lo gzhon nu dpal /
stag lung lo tsA pa ste lo chen @# / /
gnyis /
rin po che dpal ldan pa /
rin po che bsod nams bzang po /
rin po che byang chub rdo rje /
rin po che bsod nams rgyal mtshan /
'bri gung rin po che don grub rgyal po /
stag lung rin po che bkra shis dbal 'od drug ni sa skyong chos rje drug /
chos rje sher 'byung ba /
rgyal ba rin bsam pa /
byang gling grags rin pa /
mnga' ris bsod nams rin chen /
'jam dbyangs rin rgyal /
gu ge sangs rgyan /
'jam dbyangs rin grags dmar khams grags bzang /
slob dpon brtson grags /
slob dpon legs ldan pa /
bla ma stag leb byang rgyal ba /
bla ma byang dpal ba ste bcu gnyis ni mang du mkhyen pa'i bstan 'dzin bcu gnyis /
sbre zhing rin po che byang dpal dang /
rin chen dpal gnyis ni mkha' sbyod grub ba'i gdung rabs gnyis /
skyes mchog smon lam pa dang /
ri mi 'bab pa bsod nams rin chen gnyis ni skyes bu ngo mtshar can gnyis /
spyan snga kun blo /
spyan snga gzhon 'od /
spyan snga blo rgyan /
spyan snga dpal bzang /
spyan snga ma rgyal /
spyan snga bsod lhun /
spyan snga rin rgyal /
spyan snga rin chen 'phel brgyad ni skye dbu'i bla ma spyan snga brgyad /
gung thad chos rje mdzes pa dpal /
bla chen nyan shAkya / /
stag phu ku shri dpal don pa /
to'ur ba ye shes dpal /
mkhan chen chos rgyal dpal bzang /
mkhan chen rgyal bzang /
mkhan chen kun rdor /
mkhan chen byang dpal te bla chen brgyad /
chen po grags bzang /
chen po dwags po 'od zer seng+ge /
chen po blo 'phel /
chen po kun rgyal /
chen po bkras rgyan /
chen po 'jam dbyangs kha che /
chos sgo ba bkra shis rin chen te chen po bdun /
dka' bcu dar bzang /
'ba' ser dka' bcu /
tso tsa dka' bcu yon rgyan /
lhu la dka' bcu /
mthil chung dka' bzhi pa don yod /
brag dgon dka' bzhi pa rin chen dpal /
rgyal ba dka' bzhi pa rin chen chos rgyal /
gye re dka' bzhi pa sangs rgyas dbang phyug stag phu dka' bzhi pa sangs rgyas bzang po /
g.yag sde dka' bzhi pa bsod nams bzang po /
gro ba dka' bzhi pa /
mtshur phu dka' bzhi pa /
dka' bzhi pa chos seng /
dka' bzhi ba grags pa rgyal mtshan te gzhung lugs smra pa'i dka' chen bcu bzhi /
jo gdan zla ba blo gros /
jo gdan bsod nams lhun grub /
jo gdan legs rin pa /
kong bo jo gdan bzhi ni sbyangs pa'i yon tan brtul zhugs 'dzin pa'i jo bo stan gcig pa bzhi /
gnas brtan chos bzang ba /
gnas brtan rgyal steng pa don grub dpal /
gnas brtan rgya ma ba dag 'dun rgyal po /
gnas brtan 'od zer bkra shis /
gnas brtan gzhon nu sangs rgyas /
gnas brtan kun 'bum ste /
tshul khrims rnam par dag pa'i gnas brtan drug ku cor rtogs ldan sangs rgyas dpal bzang /
rtogs ldan nam mkha' sho re /
rgod phrug grags pa 'byung gnas /
rtogs ldan ral zhig pa /
bu le rnam rgyal te zab mo'i rtogs pa ldan pa lnga /
gzhan yang lha gzigs grags pa rgya mtsho /
rgya ston blo bzang grags ba /
drung @# / /
gzhon nu dpal ba /
mkhan po bsam rgyal /
bla ma gser thub pa /
yang steng rin po che /
zhi blo dbon po /
drung nam mkha' ba /
bla ma mgon po byang chub /
bla ma bsod rin /
drung chos 'phags pa /
bla ma shAka rin pa /
bla ma zla ba bzang po /
bla ma chos rgyal mtshan /
rgyar sangs rgyas ye shes sogs mtha' yas pa gcig byon te /
mdor na gsang bde gung gsum /
dga' skyor zul gsum /
lo bya yul rin chen sgang gsum /
rgyal glang thang gro ba gsum /
r+wa sgreng 'chad kha spyil bu gsum /
'bri stag tshal gsum /
e gnyal dwags gsum gyi chos dbon /
thang po che sogs g.yor phyogs kyi chos dpon rnams kyis de dus rje rin po che'i drung du ma btud pa mi snang ste /
yid bzang rtse ba chen po'i zhal nas /
de dus sa chen po 'di rje btsun tsong kha pa'i gdugs dkar po gcig gis khyab par byas nas yod pa yin zhes gsungs so / /
lam rim 'di mdzad pa bo'i che ba ste /
rgyas par mkhas grub thams cad mkhyen pa'i rnam thar gsum dang /
'dun legs ma'i TIk+ka sogs las shes par bya ste /
lho brag grub chen gyis lung bstan pa las /
'phrin las bsam gyis mi khyab ba dang dpag med 'od /
chos sde tshan chen khyed kyi ring la 'debs /
dge 'dun tshan che ba khyed kyi ring la 'du /
'phags pa'i slob ma yang lnga drug bstan pa dang sems can la phan brgya cher 'byung /
mdo sngags kyi gzhung lugs yang ches cher gsal bar byed cing /
sangs rgyas 'jig rten du byon pa 'dra ba'i ring lugs 'ong /
'gro ba mang bo gcig thar pa'i lam la 'khrid par 'dug pas shin tu ngo mtshar zhes gsungs pa ltar /
da lta 'bras spungs la rgyun pa'i tshogs mang dus bdun stong ngang nyud dus yang lnga stong nges can dang /
de dang cha 'dra ba ser dga' ldan bkra shis lhun po gsum la yod pas de 'dra rgya gar du byung skad mi snang bas ngo mtshar cing dad pa'i rgya mtsho yang yang 'phel bar byos shig ! /
gnyis pa chos kyi che ba la byang chub lam rim chen mo 'di khyad par bdun gyis 'phags pa yin te /
mdzad pa bo rgyal ba gnyis pa /
bshad bya'i chos jo bo'i man ngag skyes bu gsum gyi lam rim /
'chad tshul khyad par 'phags pa /
lam gyi ngo bo nges pa /
go rim nges pa| grangs nges pa gsum dang /
bskul ba po mkhas btsun bzang gsum 'dzom pa'i lo chen sogs chen po du ma dang /
gnas khyad par 'phags pa r+wa sgreng rgyal ba'i dben gnas su /
'khor khyad par 'phags pa sras kyi thu bo gnyis sogs dang /
zab pa'i khyad par phyogs 'di'i chen po du mas 'bad kyang ma rtogs pa'i lhag mthong rtsom par bla ma lhas bskul ba'i khyad par bdun gyis khyad par du 'phags pa'i phyir te /
legs bzang ba'i gsang ba'i rnam thar las| de nas r+wa sgreng yang dgon gnas yan chad kyi rtsom ba zin /
lhag mthong brtsams kyang gzhan la phan pa dka' dgongs nas thugs mdun chung du song ba'i skabs su rje btsun gyi gsung gi snang bas /
cis kyang rtsom @# / /
phan thog 'bring gcig 'ong gsungs zhes so / /
de la chos kyi che ba la chos ngos bzung /
de khyad bar gsum ldan du bshad pa dang /
che ba bzhi ldan du bshad pa gsum las /
dang po ni /
chos ni gdams ngag 'di'i gzhung byang chub lam gyi sgron ma'o / /
zhes byung ste sla'o /
! /
gnyis pa ni /
jo bos mdzad pa'i gzhung mang du yod kyang /
zhes pa nas /
khyad par du 'phags pa'o / /
zhes byung /
lam sgron chos can /
khyad par gsum gyis jo bo'i gzhung gzhan theg chen sgrub thabs dang snying po bsdu ba sogs mang po las khyad par 'phags te /
jo bo'i gzhung snying po bsdu ba dang theg chen sgrub thabs ngang spyod bsdus rnams phar phyin kho na yin pas lam gyi lus ma rdzogs shing /
'dir theg pa che chung kun dang sngags kyi dbang nas rgyud sde gong 'og gi lam gyi gnad 'gag bsdus nas ston pas brjod bya yongs su rdzogs pa'i khyad par dang /
skyes bu gsum rim gyis sems gong nas gong du 'khrid cing 'dul ba'i rim ba gtso bor byed pas lag len bde khyad dang /
shing rta chen po gnyis kyi lugs la mkhas pa'i bla ma zla grags kyi lta ba dang /
zhi ba lha'i bdag gzhan brje ba dang rgyu 'bras bdun dang /
phyin drug gi bshad pa'i gdams pa mdo sde rgyan 'grel ba'i man ngag gis brgyan pas lugs gzhan las khyad bar 'phags pa gsum dang ldan pa'i phyir /
rje rin bo che'i mgur las /
shing rta chen po gnyis las legs brgyud pa'i / /
zab mo lta brgya chen spyod pa'i lam / /
mnor yongs su rdzogs pa'i gnad bsdus pa / /
zhes so / /
! gsum pa gzhung de'i gdams ngag gi che ba la bzhi /
bstan pa thams cad 'gal med du rtogs pa'i che ba /
gsung rab thams cad gdams ngag tu 'char ba'i che ba /
rgyal ba'i dgongs pa bde blag tu rnyed pa'i che ba /
nyes spyod che nor rang 'gags su 'gro ba'i che ba'o / /
dang po la bstan pa ngos bzung pa dang /
de 'gal med du rtogs pa'i tshad dang /
de ltar mi 'dod pa la 'gal brjod dang /
de la rtsad spangs dang /
de ltar na rtogs na chos spong gi sgo 'byung bar bstan pa dang /
bstan pa thams cad 'gal med du rtogs pa'i thabs dang /
bstan bcos 'dis bstan pa thams cad 'gal med du bshad tshul brgyad las /
dang po ni /
bstan ba ni /
shes rab sgron me'i rgya cher 'grel las /
zhes pa nas /
rgyal ba'i legs par bshad pa ji snyed pa'o / /
zhes byung /
de'i don 'bru gcig bshad na /
rgyal ba'i bstan pa dang rgyal ba'i legs bar bshad pa don gcig la /
de yang phun tshogs bzhi dang ldan te /
tshig don phun tshogs dang /
'bras bu phun tshogs dang /
sgrub pa phun tshogs dang /
ston pa phun tshogs bzhi dang ldan pa'i phyir te /
rnam grangs bsdu ba las /
mdor bsdu na tshig 'di dag gis ni bcom ldan 'das kyi legs par gsungs pa'i chos 'dul ba ni legs par bstan pa zhas bya ba phun @# / /
sum tshogs pa rnam pa bzhir bstan /
zhes so / /
rgyal ba'i legs par bshad pa chos can /
phun tshogs dang po dang ldan te /
tshig phun sum tshogs pa ni 'khor la khyab par grags pas mi zhen pa dang /
sgrib pa'i gnyen po sems la 'bab pas snyan pa dang /
yi ge'i don gsal bar bshad pas legs bshad dang /
tshig don rnam dag 'jig rten na grags rung brjod pas grags pa dang /
gdul bya so so'i blo dang 'tshams pas ci rigs dang /
zang zing lhur mi bsnyen pas zang zing med pa dang /
mdo dang dus tshod sogs mthun pas ran pa dang /
tshig don gtugs pa med pas yangs pa ste khyad par brgyad ldan dgos te /
don phun tshogs ni /
yon tan bzhi can gyi tshangs spyod ston pas de thos bsam sgom gsum sgos thog ma dang bar dang tha mar dge ba dang /
de la mos pa dang /
yid ches pa'i dad pa dang /
rigs pas brtags nas thob nus su rigs nas dga' ba dang /
mnyam par bzhag pas yang dag par rtogs pa'i blo dang /
kun rdzob don dam bden pa'i don gnyis dang ldan pa dang /
tshig dang yi ge grangs bzung sla ba dang /
yon tan bzhi can gyi tshangs spyod gzhan sde dang ma 'dres pa dang /
khams gsum kyi nyon mongs spong pas yongs su rdzogs pa dang /
ngo lo nyid kyis rnam par dag pas zag pa med pa dang /
dri ma rnam par dag pas yongs su byang ba ste khyad par bcu dang ldan pa'i phyir /
dang po ni /
mdo sde rgyan 'grel las /
tshig phun sum tshogs pa'i tshigs su bcad pa /
zhes dang /
mdo sde rgyan las /
rgyal sras tshig ni mi zhen pa / /
snyan cing legs bshad grags pa dang / /
ci rigs pa dang zang zing med / /
ran cing de bzhin yangs pa yin / /
zhes gsungs la /
de bzhin du yi ge phun tshogs ni /
mdor bstan pa dang /
rgyas par bshad pa dang /
theg pa gsum dang mi 'gal ba dang /
sgra ma nyams pa dang /
don grags rung dang /
gdul bya dang 'phrod pa dang /
nges 'byung gi ched dang /
'phags lam dang mthun pa ste brgyad ldan dgos pa'i phyir /
'grel pa las /
yi ge phun sum tshogs pa la tshigs su bcad pa gnyis te /
zhes dang /
mdo sde rgyan las /
bstan dang de bzhin bshad pa dang / /
theg dang mthun dang bde ba dang / /
grags pa dang ni ci rigs dang / /
nges par 'byung dang mthun pa'i phyir / /
de mdor byams dpa' mchog rnams kyi / /
yi ge phun tshogs yin zhes bya / /
zhes gsungs so / /
tshig dang yi ge phun tshogs legs par bshad pa'am legs par gsungs pa'i don yin te /
rnam grangs bsdu ba las /
lags par gsungs pa ni /
tshig dang yi ge phun tshogs pa'o / /
zhes gsungs pa'i phyir ro / /
khyad par gnyis pa don phun sum tshogs pa yang de ltar yin te /
mdo sde rgyan las /
dad dang dga' dang glo rnams kyi / /
rgyu phyir chos 059a @# / /
'di dge ba yin / /
don rnam gnyis ldan gzung sla dang / /
yon tan bzhi can tshangs spyod ston / /
gzhan dang thun mong ma yin ldan pa dang / /
khams gsum nyon mongs rnam spong rdzogs byed dang / /
ngo bo nyid dag dri ma dag pa ste / /
tshangs spyod yon tan bzhi ldan yin par 'dod / /
ces dang /
'grel pa las /
don phun sum tshogs pa'i tshigs su bcad pa gnyis te /
zhes gsungs ba'i phyir /
legs par bshad pa ni legs par bstan pa'am bstan pa'i don yin te /
rnam grangs bsdu ba las| legs par bstan pa don dang shin tu mngon par 'brel ba'o /
zhes gsungs pa'i phyir ro / /
gnyis pa rgyal ba'i bstan pa la 'bras bu phun tshogs yang tshang ste /
thar pa dang thams cad mkhyen par bgrod par byed pa'i phyir /
mdo las /
nges par 'byung ba dang rdzogs pa'i byang chub tu 'gro bar byed /
ces gsungs pa gnyis kyis bshad pa'i phyir /
rnam grangs bsdu ba las /
nges par 'byung ba ni 'jig rten pa'i lam gyis sdug bsngal spong bas nges par 'byung ba'o / /
rdzogs pa'i byang chub tu bgrod par byed pa ni /
'jig rten las 'das pa'i lam gyis sdug bsngal las yang dag par 'da' bar bya ba'i phyir de kho na mngon par byang chub pa'o / /
zhes dang /
yang de nyid las /
gnyis kyis ni 'bras bu phun sum tshogs par bstan to / /
zhes gsungs pa'i phyir /
gsum pa rgyal ba'i bstan par sgrub pa phun tshogs ldan tshul yod de /
thun mong pa theg gsum gyi tshig don mi mthun med pa la /
mu stegs pa dang thun mong ma yin cing rton pa bzhis chud mi za ma de yin te /
rnam grangs bsdu ba las /
gsum gyis sgrub pa phun sum tshogs pa bstan to / /
zhes gsungs /
theg chen gyi sgrub pa phun tshogs yod de /
gang zag dang chos kyi bdag med rtogs pas mtha' gnyis las log pa dang kun btags ltar med pa'i rnam thar stong pa nyid dang /
gzhan dbang 'khor ba'i rgyu 'bras la rnam thar smon pa med pa dang /
yongs grub gnyis med la mtshan ma med pa'i rnam thar ste rnam thar sgo gsum gyi ting nge 'dzin 'og ma 'og ma dang thos pa tsam dang bsam pa tsam sogs sdam sdam gzings ltar de tsam gyis mi chog par shes nas chos byed dgos pa'i phyir /
mdo sde rgyan las /
blo ldan gnyis la log nyid dang / /
yang dag nyid rnam spangs gsum gyis / /
gang zag dang ni chos dag la / /
bdag med rnam gnyis kun shes nas / /
don shes pa ni chos rnams kun / /
gzings dang 'dra ba nyid du rig /
thos pas chog par 'dzin spongs pa / /
des na chos shes pa zhes brjod / /
ces dang /
de'i 'grel bshad las btsun pa ngo bo nyid med pas bshad ba bzhin no / /
bzhi pa rgyal ba'i bstan pa'am legs par bshad pa ni ston pa phun tshogs dang yang ldan te /
bya ba rjes su gnang ba dang /
ma yin pa 'gog pa dang dus dus su gdams ngag dang rjes su bstan pa ston pas na ston pa de bzhin gshegs pa dang /
de yang rab tu ston bas na rab tu ston pa de'i slob ma'i mchog shA ri'i bu sogs dang /
de gnyis rjes su bzlas nas ston pas rjes su ston pa dang /
slob dpon dang mkhan po grogs chos mthun skul byed dang dran byed @# / /
rnams 'jog pa'i phyir te /
rnam grangs bsdu ba las /
de la ston pa ni de bzhin gshegs pa'o / /
rab tu ston pa ni de'i slob ma'i mchog rnams te gnas brtan shA ri'i bu la sogs ba'o / /
rjes su ston pa ni slob dpon dang mkhan po dang chos mthun pa rnams dang skul bar byed pa rnams dang /
dran par byed pa rnams so / /
zhes gsungs te /
'dis ni chos bla ma la nyon /
rtsad grogs po la gcod ces pa'i dpe yang bstan cing /
ston tshul du ma shes na bstan pa zhes ba'i don rtogs par 'gyur la de min na tshig spyir 'gro'o / /
de ni thun mong ba dang /
thun mong ma yin pa ni /
byang sems kyi ston pa phun tshogs gsum yod de /
dbang 'byor pas zhal dang shing dang sil snyan sogs gzugs thams cad dang /
nam mkha' las kyang chos ston la /
rgya chen thos pa dang the tshom spong ba dang /
gzung 'os ba dang bden gnyis kyis kun nyon dang rnam byang gi mtshan nyid la mkhas pa ste phun tshogs bzhi bas chos sbyin chen po byed la /
yang 'jam pas rtsub mo mi 'byin pa dang /
bstod kyang rgyags pa med pa dang /
skyo dub mi mdzad ba dang /
dpe 'khyud med pas gsal ba dang /
rnam grangs mkhas pas mi zlos pa dang /
rigs pa dang mi 'gal ba dang /
go sla dang /
zang zing med pa dang /
theg pa gsum dang mthun pa'i kun 'gro ste phun tshogs brgyad ldan gsum yod pa'i phyir te /
dang po ni /
mdo sde rgyan las /
sems dpa' mchog gi ston pa ni / /
lung dang rtogs dang dbang 'byor las / /
kha dang gzugs ni thams cad dang / /
nam mkha' las kyang 'byung ba yin / /
zhes so / /
gnyis pa ni /
mdo sde rgyan las /
rgya chen the tshom spong ba dang / /
gzung 'es de nyid gnyis ston pa / /
'di ni byang chub sems dpa' yi / /
ston pa phun tshogs yin zhes bya / /
zhes so / /
gsum pa ni /
mdo sde rgyan las /
sems dpa' mchog gi ston pa ni / /
'jam zhing rgyags bral mi skyo dang / /
gsal zhing sna tshogs rigs pa dang / /
go zhing zang zing med kun 'gro /
zhes gsungs so / /
des ni bstan pa dang legs par bshad pa zhes pa'i don bshad nas lhag ma dgrol bar bya ste /
lha dang mi bdud rtsi'i go 'phang thob par 'dod pa rnams zhes pas thar pa che chung don du gnyer ba'i lha mi bstan pa yin te /
don go ba'i gtso bo lha dang mir nges la bdud rtsi'i skad dod amr-i ta'i mr-i ta 'chi ba ste /
byings mdo las /
mr-ing srog gtong ba la'o / /
zhes bshad pas /
de dgag tshig as bkag pas 'chi ba med pa ste myang 'das yin la /
de'i gnas skabs thob pa ni /
go 'phang thob par 'jog pa'i phyir ro / /
lung las /
gang dag rgyal ba rnam 'dren la / /
byed pa chung du'ang byed gyur pa / /
de dag mtho ris sna tshogs pa / /
bgrod nas 'chi med gnas thob po / /
zhes dang /
kun mkhyen dbyig gnyen gyi 'grel ba las /
mya ngan las 'das pa ni 'chi ba med pa'i gnas nyid do / /
de na bdud thams cad med pas slar ldog pa med pa'i phyir gnas so / /
zhes gsungs /
yongs su shes par bya ba ni /
phung khams skye @# / /
mched kyis bsdus pa'i chos thams cad dgos te /
lung las /
chos gcig ma shes na'ang grol bar nga mi smra'o zhes bshad la /
spang bar bya ba bsdug kun gyis bsdus pa'i sgrib gnyis dang zag bcas thams cad /
mngon du bya ba 'gog bden dang bdag med gnyis /
bsgom par bya ba lam bden gyis mtshon pas theg pa gsum ste /
de dag re re la'ang phyin ci ma log par ji ltar gnas pa ltar ston pa'i legs par bshad pa ste /
de yang bdud bzhi bcom zhing skal ba phun tshogs drug dang ldan pa de'i gsung rab ces bya ba yin no / /
lung gi bstan pa gtso bor ngos bzung ba'o / /
! gnyis pa ni /
de thams cad 'gal ba mid par rtogs pa ni| nas /
ci rigs par 'gyur ba'o / /
zhes byung /
de'i bstan pa de thams cad tsha grang ltar 'gal ba med par rtogs tshul yod de /
bar skabs su bod 'dir gsung rab kyi sgra spyi tsam la brten pa mang po zhig na re /
mdo sngags gnyis rgyud tha dad dam gang zag gcig gis byed na tshe stod smad ma gtogs dus gcig la byed mi rung bar 'dod pa ltar min par lam rim 'dir gang zag gcig 'tshang rgya ba'i lam du dgos par go ba de de'i tshul yin te /
de dag yang nges 'byung dang bdag med rtogs pa'i shes rab lta bu kha cig thar lam gtso bo dang /
dad pa dang tshul khrims sogs kha cig yan lag dang /
thams cad mkhyen pa sgrub pa la nges 'byung byang sems bdag med rtogs pa'i shes rab gsum lta bu kha cig gtso bo dang /
sbyin sogs dang bsdu bzhi sogs kha cig yan lag ci rigs par byangs dang mdo sde rgyan sogs las bshad pa'i phyir /
!gsum pa de ltar mi 'dod ba la lung rigs kyi 'gal ba bstan pa ni /
de la byang chub sems dpa' rnams kyi bzhed don ni 'jig rten gyi don bsgrub pa yin la /
zhes pa nas /
zhes smra ba ni 'gal ba'i rtags so / /
zhes byung /
byang chub sems dpas bstan pa thams cad de ltar 'gal med rtogs nas lam gyi gtso bo dang yan lag ci rigs byas nas de thams cad nyams su len dgos te /
de dag gi bzhed don ni 'jig rten gyi don sgrub ba yin la /
don sgrub pa'i gdul bya yang rigs can gsum ga yang bshad sgrub sgos rjes su 'dzin dgos pas de dag gi lam la bslab dgos ba'i phyir /
'jig rten gyi don sgrub pa la bslab bya thams cad la bslab dgos pa ni /
spyod 'jug las /
rgyal sras rnams kyis mi slob pa'i / /
dngos de gang yang yod pa min / /
zhes gsungs shing /
byang chub sems 'grel las kyang /
de la yang don rang gis rtog cing nges pa bzhin du gzhan la nges pa dang rtogs pa bskyed 'dod pas rtag tu 'am rgyun du 'khrul ba med pa ste| mi 'khrul ba'i thabs la 'bad pa ni mkhas pa rnams kyi spyi'i 'jug tshul yin /
rnam 'grel gyis kyang thabs byung 'bras bu'i tshogs dang /
de thob pa'i thabs kyi rgyu lkog gyur te the tshom cing mi shes pas don de gnyis @# / /
'chad mi nus par bshad pa'i phyir ro / /
des na theg pa gsum gyi lam shes pa ni byang chub sems dpa'i bzhed don sgrub byed kyi thabs yin te /
de skad du rgyal ba ma pham pas /
'grol phan par byed rnams lam shes nyid kyis 'jig rten don sgrub mdzad pa gang /
zhes gsungs shing /
de lta bu'i lam gsum shes pa'i lam shes kyi byed pa theg pa so so'i gdul bya grol par byed cing /
rang zhi bde la mi 'jug pa'i rten byed pa dang| nam mkha'i khams kyi mthar thug pa'i sems can ma bsdus pa sdud pa dang /
ma smin pa smin par byed pa dang /
ma grol ba grol bar byed pa rgyun mi 'chad par mdzad par byed pa yin pa'i phyir te /
slob dpon 'phags pa'i nyi snad las /
lam shes pa nyid ni theg pa ji lta ba bzhin du nges par 'byung ba dang /
de kho na nyid mngon du mi byed pa'i rten can /
sems can ma bsdus pa sdud ba dang /
sems can yongs su ma smin pa yongs su smin par byed pa dang /
sems can yongs su smin pa rnam par grol bar byed pa'i 'bras bu can yin no / /
zhes gsungs so / /
slob dpon sing+ga bzang pos kyang de ltar bshad do / /
de skad du 'grel pa las /
lam shes pa nyid ni theg pa thams cad kyi nges par 'byung ba dang /
de kho na nyid mngon du mi byed pa'i rten can 'bras bu sems can ma bsdus pa sdud pa la sogs pa can yin no / /
zhes gsungs so / /
des na hwa shang sogs mi shes pa 'ga' zhig na re /
theg pa chen po ba yin pa'i phyir| theg dman gyi sde snod la bslab par mi bya'o / /
zhes smra pa ni /
de sgrub kyi 'gal rtags yin te /
byang sems theg pa chen po ba yin na /
theg pa gsum gyi lam la shes bskyed bsgom gsum gang rung gis bslab dgos par lung rigs du mas bsgrub pa de'i phyir /
!bzhi pa bstan pa thams cad tsha grang ltar 'gal med kyi sgrub byed ni /
theg pa chen po'i lam la 'jug pa la /
zhes pa nas /
de thams cad kyang theg chen pas mi sgrub pa med pa'i phyir ro / /
zhes byung /
don ni bstan pa thams cad tsha grang ltar gcig bsten na gcig shos dor dgos pa'i 'gal bam yin te /
mthar thug gi theg pa chen por bgrod pa'i thabs sam lam la 'jug pa la 'jug byed la mthun mong ba dang thun mong ma yin pa'i dbang du byas kyang tsha grang lta bu ma yin pa'i phyir te /
de'i thun mong pa theg dman gyi sde snod nas 'byung ba'i mi rtag sogs bcu drug sogs yin pas /
de dag la ma sbyangs par snying rje sogs mi skye bar ma zad rang rgyud kyi nyon mongs mgo gnon pa yang mi thub pa'i phyir ro / /
yon tan mtha' yas par bstod pa las /
gang zhig rang nyid mdul bzhin du rigs par ldan pa'i tshig smra yang / /
rang gi tshig dang 'gal bar spyod pas gzhan dag 'dul bar mi nus zhes / /
khyod kyis dgongs nas de slad 'gros mtha' dag thugs la bzhag mdzad nas / /
re zhig bdag nyid mdul ba nyid 'dul bar mdzad phyir brtson pa lags / /
zhes dang /
blo gros mi zad pa'i mdo las /
byang chub sems dpa'i thog ?<s @# / /
la mkhas pa gang zhe na /
gsum po 'di ni theg pa 'byung ngo / /
gsum po gang zhe na /
'di lta ste /
nyan thos kyi theg pa dang /
rang sangs rgyas kyi theg pa dang /
theg pa chen bo'o / /
gzhan yang theg pa gnyis te /
gnyis gang zhe na /
lha'i theg pa dang /
mi'i theg pa'o / /
zhes gsungs pa'i phyir dang /
phyi ma 'di gnyis bde 'gro'i lam gyi rnam grangs yin te /
mngon mtho lha mi'i go 'phang la brten nas nges legs thar ba dang thams cad mkhyen ba bskyed pa'i phyir /
rin chen 'phreng ba las /
gang phyir mngon par mtho thob nas / /
rim gyis nges par legs pa 'ongs / /
de la mngon mtho bde ba ste / /
ngas par legs pa thar par 'dod / /
ces gsungs ba'i phyir /
des na rang gcig bu zhi bde don gnyer la sogs pa'i blo byang sems dang gzhan don don gnyer gyi bar chad du mdo sde rgyan sogs las bshad pas /
de 'dra'i dmigs bsal can 'ga' zhig re ma gtogs ba thams cad mkhyen ba'am byang sems kyis kyang nyams su blangs dgos pas /
byang sems kyi shin tu rgyas ba'i sde snod las theg pa gsum ga rgya cher ston pa'i rgyu mtshan yang de yin pa'i phyir /
lam thun mong dang thun mong min pa gnyis kar slob dgos pa'i rgyu mtshan yin no / /
de ltar bslab dgos pa rigs pas kyang grub ste /
gzhan yang yang dag par rdzogs pa'i sangs rgyas thob pa la skyon phyogs re zad pa dang yon tan phyogs re rdzogs pas thob pa ma yin zhing /
skyon gyi rigs kun zad pa dang yon tan gyi rigs kun rdzogs pa dgos pa gang zhig /
de sgrub pa'i theg chen pa yang skyon mtha' dag 'gog cing yon tan mtha' dag skyed pas na theg pa gzhan thams cad kyi spangs pa'i yon tan gyi rigs kun dang /
mngon par rtogs pa'i yon tan gyi rigs thams cad theg pa chen po'i lam du 'du ba yin pa'i phyir /
dang po grub ste /
nyan thos sogs la lam gsum gyi rtogs rigs ma tshang ba dang /
thams cad rdzogs par ston pa'i bshes gnyen med pas 'bras bu thar pa phyogs res sogs yin pa'i phyir /
rgyas par mngon rtogs rgyan las /
srid dang zhi bar stong pa'i phyir / /
nas /
lam gyi rnam pa ma tshad dang / /
nas /
nyi tshe ba dang sna tshogs nyid / /
ces byung /
rtags gnyis pa grub ste /
mngon rtogs rgyan las /
sangs rgyas sogs dmigs dad pa dang / /
nas /
shes pa'i shes rab dang rnam lnga / /
zhes so / /
rgyu mtshan de'i phyir sgrub pa'i theg pa chen po'i lam gyi yan lag tu gsung rab thams cad 'du ste /
skyon sna re zad pa dang yon tan sna re skyed pa min pa'i thub pa'i gsung med pa'i phyir /
de thams cad theg chen gyis mi sgrub pa med pa'i phyir /
lang gshegs las /
theg pa gcig tu ba smra ste / /
theg pa rnam bzhag yong ma yin / /
byis pa rnams ni yongs drang phyir / /
theg pa tha dad ngas bshad do / /
zhes dang /
padma dkar po las /
shA ri'i bu theg pa ni gcig kho nar zad de /
'di lta ste /
sangs rgyas kyi theg pa'o / /
zhes dang /
rten 'brel bstod pa las /
khyod kyis @# / /
ji snyed bka' stsal ba / /
rten 'brel nyid las brtsams te 'jug /
de yang mya ngan 'da' phyir te / /
zhi 'gyur min mdzad khyod la med / /
ces gsungs pa'i phyir /
! lnga brtsod spangs la rtsod ba dang lan gnyis /
dang bo ston par gal te pha rol tu phyin pa'i nas /
lam mi mthun pa'i phyir ro zhen /
zhes byung /
sangs rgyab la theg pa gsum la bslab dgos bar gsungs pa la hwa shad dang rjes mthun rnams na re /
theg dman gyi sde snod nas bshad pa'i lam rnams phar phyin theg pa'i theg chen du 'jug pa la lam thun mong ba yin kyang /
rdo rje theg par 'jug pa la ni phar phyin theg pa'i lam rnams thun mong bar mi 'thad par thal /
mdo sngags mi mthun pa'i phyir /
zhe na /
'di ni gnad bkag tha na thun gdul bya so so la dgongs pa mi shes pa'i lab tshul yin te 'chad par 'gyur ro / /
! gnyis pa lan ston pa la 'di yang ches mi rigs te /
zhes pa nas /
rtsing bar gsal lo / /
zhes byung /
bshad tshul de ni chos mi rigs pa'am mi 'thad pa chen po yin te /
phar phyin theg pa'i lam gyi ngo bo ni sems bskyed dang spyod pa phyin drug la slob par lam kun 'du ba mdo sde rgyan sogs kyi dgongs pa ltar yin la /
de ni sngags la'ang rnam ba kun tu bsten dgos bar rgyud sde bzhi kar bshad pa'i phyir /
rnal 'byor rgyud kyi bshad rgyud rdo rje rtse mo las /
'tsho ba'i srog gi phyir rab ched du yang byang chub sems dor bar mi bya /
zhe dang /
sbyin sogs phyin drug gi spyod pa ni dus nam du yang dor bar mi bya'o / /
zhes gsungs shing /
de dag dor na rang gzhan gyi don mi 'grub cing mdor na don gnyis kun 'grub pa'i phyir /
byang chub sems 'grel las /
byang chub sems ni ma bzung bar / /
sangs rgyas nam yang mi thob cing / /
'khor bar bdag gzhan don sgrub pa'i / /
thabs ni gzhan dag yod ma yin / /
zhes dang /
phal chen las kyang /
rigs kyi bu 'di lta ste /
dper na nor bu rin po che yid bzhin gyi rgyal po thogs pa'i mi ni phongs pa thams cad kyis mi 'jigs so / /
de bzhin du thams cad mkhyen pa nyid du sems skyed pa'i yid bzhin gyi rgyal po'i nor bu rin po che thogs pa'i byang chub sems dpa' yang yo byad dang 'tsho pa'i bag tshab thams cad kyis mi 'jigs so zhes dang /
de nyid las /
yang dbul ba thams cad yongs su sel bas ral sos po lta bu'o / /
don thams cad yongs su 'grub pas yid bzhin gyi nor bu rin po che'i rgyal po lta bu'o / /
bsam pa thams cad yongs su rdzogs par byed pas bum pa bzang po lta bu'o / /
zhes gsungs pa'i phyir dang /
de dang phyin drug gis theg chen thams cad bsdus tshul ni /
rin chen 'phreng pa las /
spyin dang tshul khrims bzod brtson 'grus / /
bsam gtan shes rab snying rje'i bdag thag chen yin na de yi phyir / /
'di la nyes bshad ci zhig yod / /
tshul khrims sbyin ba gzhan gyi don / /
brtson 'grus bzod pa'i bdag nyid kyi / /
bsam gtan shes rab thar ba'i rgyu / /
theg chen don ni bsdus pa yin / /
zhes gsungs @# / /
so| |der ma zad sgrub byed gzhan yang yod de /
sngags kyi rgyud du ma dang dgongs 'grel gyi gzhung mang po las kyang gsungs te /
rgyud rdo rje 'phreng ba las /
tshul khrims dag cing sbyin pa gtong / /
bzod dang brtson 'grus mchog dang ldan / /
nyin dang mtshan du bsgom la zhen / /
shes rab ldan cing gzo la mkhas / /
bla ma'i phyir ni yon tan tshogs / /
dpal ldan slob dpon zhes ni brjod / /
ces dang /
rgyud rdo rje rtse mo las /
bskal ba brgya phrag dag tu ni / /
ci ste mngon par brtson byas kyang / /
gang zag bzhis ni 'jig rten du / /
sgrub kyang 'grub par mi 'gyur ro / /
byang chub sems ni ma skyes dang / /
the tshom ldan pa nyid dang ni / /
bka' bzhin du ni mi byed pa / /
dad pa med nyid 'grub mi 'gyur / /
zhes byang chub kyi sems med pa dang /
man ngag la the tshom za ba dang /
bka' bzhin du mi byed pa dang /
lha dang bla mar dad pa med pa bzhis nam yang mi 'grub par gsungs so / /
rgyud sde'og mar yang gsungs te /
dpung bzang las /
gang zhig sems can thams cad sdug bsngal la / /
byams pa'i bsam pa brtan po med pa dang / /
nas /
rigs dang dam tshig ma mthong snying rje med / /
de bzhin byang chub sems ni ma bskyed cing / /
sangs rgyas la dad lha gzhan la brten nas / /
nga yi gsang sngags bzlas na 'phung par 'gyur / /
zhes dang /
lag na rdo rje dbang bskur pa'i rgyud las /
lag na rdo rjes smras pa /
'jam dpal gang dag byang chub kyi sems bsgom pa la zhugs pa dang gang gi tshe de dag gis byang chub kyi sems grub par gyur pa de'i tshe 'jam dpal byang chub sems dpa'i spyod pa sngags kyi sgo spyod pa'i byang chub segs dpa' de dag ye shes chen por dbang bskur pas gzungs sngags kyi dkyil 'khor du gzhug par bya yi /
gang dag gis byang chub kyi sems rdzogs par ma gyur pa de dag ni gzhug par mi bya ste /
zhes dang /
spyod bsdus las /
de'i rim pa yang 'di yin te /
thog ma nyid du ni sangs rgyas kyi theg pa'i bsam pa la bslab po / /
gang gi tshe sangs rgyas pa'i theg pa'i bsam pa la lob par gyur pa de'i tshe theg pa gsar ba dran pa gcig pa'i ting nge 'dzin la bslab bo / /
zhes sogs kyis rim gyis de ltar ma bslab par gcig char sogs mi rung bar bshad pa dang /
slob dpon 'jam dpal grags pas snying po rgyan las /
sdom gsum cho ga mi ldan par / /
sngags pa'i bdag nyid mi 'gyur te / /
dang po so sor thar pa yi / /
sdom pa legs par ma bzung bar| |gsang sogs tshul la gnas byed pa / /
thab las 'bras bskyed bzhin no / /
rtsa ba rnyed par mi 'gyur bas / /
dang po skyabs 'gro nas brtsams te / /
sdom gsum cho ga rab tu brtags / /
de ltar gsang sngags tshul ldan pas| |dngos grub la ni dogs med de / /
ston pa sangs rgyas sogs bstod cing / /
lha sogs 'jig rten kun kyis bkur / /
zhes sdom gsum rigs ldan min pa'i skyon dang /
gsum ldan gyis myur du 'grub cing sangs rgyas @# / /
sogs kyis bstod bkur byed par bshad cing /
de yang nyes ba phra mo nas 'joms dgos tshul ni /
de nyid las /
so thar la sogs sdom bcas ba'i / /
nyes ba shin tu phra ro / /
dba' bos khyad du gsong min to / /
gru dang skas la 'dzog bzhin gnas / /
zhes so / /
grub chen lwab pa dang /
shAn+te ba dang /
a b+ha ya dang /
rat+nar gri ta dang /
rtag pa'i rdo rje dang /
bi b+hu ti sogs kyis bla med kyi dkyil 'khor du 'jug pa'i skabs su mar yang thun mong ba byang sdom dang thun mong min pa rigs lnga'i sdom pa gnyis bzung dogs bar gsungs te /
sdom ba gnyis bog ba sogs rtse mo la brten nas wa ba'i bza' can sogs slob dpon brjod ma thag drug po nges gsungs ba'i phyir te /
sngags rim las /
sdom pa gnyis '+pog ba'i cho ga ni slob dpon drug bo des zhes ba nas /
lan gsum brjod du gzhug la sdom pa 'bog go /
zhes dang /
rtse mo las kyang /
sdom pa gsum la bkod nas ni / /
zhes gsungs ba'i phyir /
snga ma byad sdom ni rgyad sde bzhi ka'i dbang la dgos pas thun mong ba dang /
rigs lnga'i sdom bzung rgyud sde 'og ma gnyis dang thun mong min pa dang /
byang sdom ni phar phyin dang sngags gnyis ka la 'dzin bas thun mong ba dang /
sngags sdom phar phyin thig par mi rung pas thun mong ma yin pa /
dang bo ni slob ma'i dbang dang slob dpon gyi dbang gnyis kar dgos bas thun mong pa dang /
phyi ma ni slob dpon gyi dbang mi bskur ba la mi byed pas thun mong min par bzhag ste /
'jog tshul gsum yod de /
sngags rim las /
thun mong yin min du 'jog ba'i tshul gsum yod do / /
zhes so / /
des na snga ma ni byang sems kyi sdom pa kho na yin cing sdom pa bzung nas nyes spyod sdom pa'i dad /
dge ba chos sdung kyi dad /
sems can don byed kyi tshul khrims gsum la sogs pa'i byang sems kyi bslab ba la slob bar sdom ba 'dzin dus khas blangs ba yin pa'i phyir te /
spyod 'jug las ji ltar sngon gyi bder gshegs kyis / /
byang chub sems ni bskyed pa dang / /
byang chub sems dpa'i bslab pa la / /
de dag rim bzhin gnas ba ltar / /
sogs dang /
thub dgongs las kyang /
bdag med 'di zhes ba gyi ba sems can gyi khams mtha' yas ba rnams 'gro ba'i sdug bsngal las bsgral ba'i ched dab /
gdon pa'i ched dang /
yongs su skyabs pa'i ched dang /
thams cad mkhyen pa'i ye shes bla na med par rab tu 'gong ba'i ched du /
ji ltar 'das ba dang /
da ltar byung ba dang /
ma byon pa'i byang chub sems dpa' de rnams byang chub tu thugs bskyed de /
sangs rgyas nyid du gshegs par byed pa dang /
gshegs par 'gyur ba dang /
ji ltar sangs rgyas thams cad kyi sgrib pa med pa'i sangs rgyas kyi ye shes dang /
rdzogs dang /
bslab pa tus las kyang /
byang chub sems dpas sems can thams cad kyi da ltar dang ma 'ongs ba'i sdug bsngal dang yid mi ba de ba thams cad zhi bar @# / /
pa dang /
da ltar dang ma 'ongs pa'i bde ba dang yid bde ba thams cad bskyed pa'i phyir /
g.yo med par lus dang ngag dang yid mi brtson pas nan tan mi byed pa dang /
de'i rkyen tshogs ba mi 'tshol ba dang /
de'i bar du gcod pa'i gnyen po la mi 'bad pa dang /
sdug bsngal dang yid mi bde ba chen po'i gnyen por 'gyur ba mi bskyed ba dang /
don chen po sgrub ba'i phyir /
don chen po sgrub ba'i phyir /
don chung du nyams bar mi byed bas skad cig ma gcig tsam yang yal bar bor nas ltung ba dang bcas pa yin no / /
mdor na rang gi nus pa'i spyod yul ma yin pa'i bya ba rnams la ltung ba med de /
zhes pa nas /
de dag ni mdor na byang chub sems dpa'i bslab pa'i khog pa yin te /
zhes so| |spyod 'jug las kyang /
chung ngu'i phyir ni che mi gtang / /
zhes gsungs pa'i phyir /
sems bskyed dus khas blangs ltar slob pa las gzhan pa'i lam pha rol tu phyin pa'i theg pa la'ang med pa'i phyir na dang sgras sngags kyi skabs su'ang de dag dgos pas de dag rdo rje theg pa dang phar phyin thun mong gi lam la slob tshul du grub po zhes pa'o / /
rgyud rdo rje mkha' 'gro dang rgyud sam+buTi ste yang dag sbyor ram kha sbyor dang /
rgyud rdo rje rtse mo rnams su /
phyi dang gsang ba theg pa gsum / /
dam pa'i chos ni ma lus bzung / /
zhes pa'i don yod de /
phyi bya ba'i rgyud dang /
spyod pa'i rgyud gnyis dang /
gsang ba rnal 'byor rgyud dang /
rnal 'byor bla med kyi rgyud /
nyan thos rang rgyal pa theg chen gyi theg pa gsum dang /
dam chos mdo sngags kyi lung dang rtogs pa'i chos la byed pa yin pa'i phyir /
khyad par dang bo ni /
man snye las /
phyi bya ba'i rgyud dam tshig gsum bkod pa'i rgyal po dang /
'byung po 'dul byed la sogs pa gang du khrus dang gtsang sbra la sogs ba rnams kyis bya ba dang zhes gsungs pa'i phyir dang /
rgyud sde de gnyis ni phyi'i bya ba med bas bya ba dang spyod pa'i rgyud du bzhag pa'i phyir /
man snye las /
phyi rol gyi bkod pa dang bris sku la sogs pa'i lha la dmigs so / /
zhes gsungs pa'i phyir| khyad par gnyis pa yin te /
man snye las /
de la rnal 'byor gyi rgyud ces pa 'di ni de kho na nyid bsdus pa la sogs pa dang /
gsang ba 'dus pa la sogs pa'i brjod pa'o / /
zhes so / /
khyad par gsum pa yin te /
man snye las /
thag pa gsum gyi nyan thos kyi theg pa dang /
rang sangs rgyas kyi theg pa dang /
pha rol tu phyin pa'i theg pa chen por gtogs pa'o / /
zhes gsungs pa'i phyir /
khyad par bzhi pa yin te /
man snye las /
dam chos ni phyi'i bya ba'i rgyud dam tshig gsum bkod ba'i rgyal po dang /
zhes sogs gsungs pa'i phyir /
de bzhin du khams gsum rnal rgyal gyi dkyil chog dang /
'jam dpal grags pas nam mkha' dri ma med che ba las kyang gsungs te /
spyod m+r+g+yud las /
snying rje'i rtsa bzug cing yang dag rtogs / /
mnyam med byang chub sems ni bskyed bar bgyi / /
zhes pa'i sems bskyed tshul ni /
khams gsum rnam rgyal dkyil chog las /
da dag sems can thams cad la dang mnyam pa'i sems bskyed par bgyi'o @# / /
nas| bdag gis chos thams cad skye ba med ba nyid du rjes su rtogs par bgyi'o / /
bdag gis ma yengs ba'i sems dang /
thams cad mkhyen pa'i ye shes kyis pha rol tu phyin pa drug la bgyi'o / /
nas /
de bzhin du bdag gis sangs rgyas kyi chos tshad med pa ma lus pa'i par la mngon par gnas bar bya ba'i phyir mngon par sgrub par bgyi'o / /
'di nyid ni byang sems rnams kyi byang chub sems bskyed pa rdo rje lta bu yin te /
nas /
sems bskyed pa 'dil gnas bas kun tu bzang po'i spyod pa zhes bya ba sgo mtha' yas ba la gnas ba /
nas /
yang dag bar gzeng bstong pa la des par sbyar bar bgyi'o / /
zhes gsungs pa 'di lta bu'i sems bskyed des bar dgos ba'i phyir dang /
slob dpon 'jam grags kyi nam mkha' dri med che ba las kyang /
dkyil 'khor du 'jug par bya ba ni byang chub tu sems bskyed cing sdom pa bzung ba la sogs pa byas nas 'jug bar bya'o / /
zhes gsungs ba'i phyer /
mdo sngags kyi skor 'di dag la sngags bla med du phyag rgya'i dam tshig dang tshogs 'khor gyi klu gar sogs gnang ba dang /
rgyud sde 'og mar smang gnas sogs dang rol mo gnang ba lta bu /
'dul bar de dag mi rung zhes bkag blta bu'i mi 'dra ba'i gnang bkag gi cha shas than thun mnyod nas /
bod 'dir jo bo rje ma phebs gong du tsha grang ltar dus dang gang zag thams cad kyi ngor 'gal bar 'dzin pa ni rtog pa shin tu rtsir po dbyad ba mi shes par gsal te /
sngar bshad pa ltar gyi lung rigs de snyed yod kyang gcig la'ang dbyad blta ci rtogs 'jug tsam yang ma byas pa'i phyir ro /
! /
drug pa la mdo sngags thun mong ge 'thad pa dang /
de ltar chos smod 'gyur tshul gnyis /
da nga bo ni /
de ltar na dmigs gsal can gyi gnang bkag 'ga' re ma gtogs /
nas /
mdo rgyud gnyis ka'i la mthu mong ba'o / /
zhes byung /
sngar bshad ba de ltar dmigs gsal can gyi gnang ba /
lha'i rnal 'byor dang 'dod yon gyi de kho na nyid rtogs pa'i gang zag khyad bar can la rgyud rdo rje phreng ba las /
bkag ba dag kyang byed byas na / /
bya dang bya min rnam spang ste / /
ba p+mal ni 'dam gyis bzhin / /
ngo bo nyid shes gos mi 'gyur / /
zhes ba lta bus gnang yang sngags la zhugs tshad kun la min zhing /
'dul bar bkag ba'i yul phar byin ma theg pa'i dge slong tsam la sngags kyi skabs su mi gnang bar ma zad /
bkag pa kho na'i tshul sogs mi shes pa'i gnang ba kag gi tshig gi cha 'ga' re ma gtogs ba gsung rab rnams gdul bya 'dul ba la shin tu mthun bas zeg ba gsum mar lam snga lta bu gong ma gong mar 'jug pa na theg pa 'og ma 'og ma'i yon tan gyi rigs dang la ma 'og ma'i yon tan gyi rigs tshang ba dgos pa yin te /
dper na theg chen mthong lam skabs su ma 'og ma sbyor lam gyi byang chub sems dang /
bdag med rtogs pa'i lta ba gnyis kyi rigs rgyun yar ldan nam /
gong 'phal du gyur yod pa'i phyir te /
sgyor lam dus kyi mthong spang srog ba'i me lta bu'i sems bskyed de mthong @# / /
lam dus su der sems can thams cad kyi re ba dngos su skong ba'i sbyin pa'i gter chen po lta bu dang /
smon lam grangs med pa 'bum phrag bcu gnyis sogs kyi rgya chen po'i spyod pa'i rten du gyur pa'i phyir /
phar phyin bsdus pa las /
de bas rtag tu skyon rnams kun spangs te / /
byang chub tshol bas rtag tu thams cad sbyin / /
zhes so / /
byang chub kyi sems ni mdo sngags kyi theg chen gnyis ka'i gzhung shing yin te /
mdo phyogs la grags che bar ma zad sngags lam gyi'ang gzhung shing du klu sgrub gyis gsungs pa'i phyir te /
byang chub sems 'grel las /
gang yang sangs rgyas gsung rnams dang / /
sa dang pha rol phyin pa de / /
byang chub sems kyi yan lag tu / /
kun la ston cing 'god par mdzad / /
ces gsungs pa'i phyir /
pha rol tu phyin pa'i lam ni mdo sngags gnyis ka'i sangs rgyas sar 'gro ba'i gzhung lam nges pa can yin te /
rgyal ba'i yum khri brgyad stong pa las /
rgyal ba sngar byon 'das pa dang da ltar ma byon pa'i 'byon dgos kyi rgyal ba dang /
da ltar byon cing bzhugs pa me tog gi tshogs bkod pa'i mdo sogs las bshad pa gang yin pa kun gyi phebs pa'i lam sher phyin 'di kho na yin gyi 'dir ma phebs par lam gzhan gyis sangs rgyas sar phebs pa ma yin /
zhes gsungs pa ltar yin pa'i phyir /
phar phyin bsdus pa las /
bde gshegs stobs bcu stobs kyi phul byung ba / /
mtshungs med mchog tu bya ba thams cad dang / /
yon tan tshogs gzhan ma lus thams cad kyang / /
de 'dra'i shes rab rgyu las brten cing 'byung / /
zhes so / /
des na sems bskyed dang phyin drug ni sngags la'ang dor mi rung ste /
de dag sangs rgyas su 'gro ba'i lam gyi gzhung shing dang gzhan rnams de'i yal ga dang lo ma dang me tog lta bu yin pa'i phyir /
byams pa'i rnam thar las /
rigs kyi bu 'di lta ste /
dper na shing gi rigs na li ke ri zhes bya ba rgya mtsho gnod pa dang bral ba nas skye ba yod de /
de'i rtsa ba yan chad me tog gi bar du yang dus thams cad du sems can rnams kyi don du mi 'gyur ba med do / /
de bzhin du snying rje chen po dang smon lam gyi rtsa ba yang dag par skyes pa'i byang chub sems dpa' yang thog ma thams cad mkhyen pa nyid du sems bskyed pa nas nye bar bzung phyin chad dam pa'i chos gnas pa'i mthar thug gi par du yang lha dang bcas pa'i 'jig rten gyi nye bar 'tsho bar mi 'gyur ba med do / /
zhes dang /
rin chen 'phreng ba las kyang /
snying brtse bas ni don kun sgrub / /
bdun po 'di dag ma lus par / /
gcig char pha rol phyin pa yis / /
ye shes bsam gyis mi khyab yul / /
'jig rten mgon po nyid thob 'gyur / /
zhes dang /
sngags la'ang byang chub sems 'grel las /
theg chen 'di la byang chub kyi / /
sems mchog yin par bstan bas na / /
nas /
byang chub sems ni ma bzung bar / /
sangs rgyas nam yang mi mthong zhing / /
'khor bar bdag gzhan don sgrub pa'i / /
thabs gzhan yod pa ma yin no / /
zhes dang /
spyod 'jug las kyang /
'dis ni tshad med sbye bo'i @# / /
tshogs rnams kyis / /
bde mchog bde blag nyid du thob bar byed / /
ces sogs shin tu mang /
sangs rgyas lam gyi gzhung shing gi 'di rdo rje'i theg pa rtse mo sogs rgyud dang dkyil chog dang 'grel ba du mar bka' stsal pas na mdo sngags gnyis ka'i lam thun mong ba yin te /
gnyis ka gang la 'jug kyang de la 'jug dgos pa'i phyir /
de gnyis ka nas bstan pa'i lam yin pa'i phyir /
rdo rje theg pa'i don ni rdo rje yang yin theg pa yang yin pas rdo rje theg pa ste| theg chen ma lus bsdus pa phyin drug dang /
de thabs dang shes rab yin cing de ro gcig pa'am ngo bo dbyer mi phyed pa'i rdo rje sems dpa'i rnal 'byor yin pa'i phyir /
rdo rje sems dpa'i drang nges gnyis yod pa'i phyir /
snyem tog las| rdo rje yang de yin theg pa yang yin pas na rdo rje theg pa ste /
sngags kyi theg pa zhes bya ba'i don no / /
zhes dang /
mtha' gnyis sel ba las kyang /
dbyer med pa dang 'bras bu nyid lam du gyur pa dang thabs kyi che ba dang /
shin tu gsang bar bya ba'i phyir /
rdo rje theg pa dang /
'bras bu'i theg pa dang /
thabs kyi theg pa dang /
gsang ba'i theg pa zhes bya'o / /
zhes gsungs pa ltar yin la gzhan rnams sla /
! gnyis pa gsang sngags myur khyad kyi rigs pa ni /
de'i steng du gsang sngags kyi lam thun mong ma yin pa dbang dang /
zhes pa nas /
de'i khungs ni 'og tu ston par 'gyur ro / /
zhes byung /
lam thun mong ba de'i steng du gsang sngags kyi lam phar phyin dang thun mong min pa dang nga dang dam tshig dang sngags sogs kyi sdom pa dang /
rim gnyis 'khor dang bcas pa bsnan pas sangs rgyas su bgrod pa'i lam myur ba yin te /
sems bskyed phyin drug theg chen gzhung shing yin /
dbang bskur pas dngos grub kyi snod du 'gyur ba dang sangs rgyas thams cad dgyes pa sogs yin lugs dang /
dpa' bo mkha' 'gro srung ma 'dus nas dngos grub ster ba dam tshig dang sdom pa la ltos pa dang /
rim gnyis kyi gtso bo sku gsum lam 'khyer dang /
srung 'khor gtor ma bzlas brjod sogs 'khor ram yan lag yin pas myur du lo gsum phyogs gsum lta bur sangs rgya bar bshad pa'i phyir /
khyad par dang po dbang gi phan yon de ltar yin te /
de la sangs rgyas byang sems dpa' bo mkha' 'gro sogs kyis dgongs pa dang /
dngos grub myur ba dang /
ngan song sogs rigs dma' bar mi skye zhing rig sngags spyod pa'i rigs su skye nas byang chub myur du thob par 'gyur pa'i phyir /
spyi rgyud las /
dbang bskur dang po thob pa ni / /
sangs rgyas rnams kyis dgongs par 'gyur / /
des ni gsang sngags spyod pa la / /
brtson pa rnams kyis bkur bar 'gyur / /
rig sngags gsang sngags mang po dang / /
'phags pa spyan ras gzigs dbang dang / /
dpa' bo rdo rje 'dzin pa dag /
nyid kyis byin gyis rlobs par 'gyur / /
zhes pa nas /
'khor ba na ni 'khor ba na / /
de ni ngan song ltung mi 'gyur / /
yan lag nyams dang dbul ba dang /
smad ba rnams su @# / /
skye mi 'gyur / /
nas /
de ni ring po mi thog par / /
byang chub mchog ni rdzogs par 'gyur / /
sogs gsungs ba dang / / / /
rje 'di nyid kyis gnang ba'i lam rim chen mo'i TIk+ka rtsom 'phro yod par rnam thar skal bzang 'thug bgos las gsungs na'ang /
dus phyis kyi bar du ma yig ma rnyed la /
phyis su khri chen ngag dbang bkra shis pa'i dbon po dpon slob bsod nams rgya mtsho'i phyag dpe'i khrod nas rnyed pa las bshus te yig skyon phrin gu btsos nas par du bsgrubs pa lags / /
