! / /
badzrA na yud+ha ka de wa na ba sya maN+Da la sya bi d+hi durga to Sh+Na ta ma nA pra ma rni na ka pu ra na bi ka sya ni dz+h+ya rAM b+ho bi ha ra ti sma /
! / /
rdo rje mi 'khrug pa lha dgu'i dkyil 'khor gyi cho ga ngan song tsha gdung kun sel ga bur gsar pa'i chu rgyun bzhugs so / /
! /
rdo rje mi 'khrugs pa lan mo /
@## / /
nam sh+sh+rI mAny+dza yen+d+rot+tar gur we /
zung 'jug dbang gi rgyal po'i za ma tog /
skal bzang 'gro la stsol ba'i rdo rje 'chang / /
bsam bzhin srid 'dir dur smrig zlos gar can / /
'jam mgon blo bzang grags pa gtsug na rgyal / /
dkyil 'khor rgya mtsho spro ba'i byed po mchog /
dpal ldan rigs brgya'i khyab bdag rdo rje 'dzin / /
dngos grub 'byor pa'i 'phrin las lhun grub pa / /
drin can bla ma mchog des rtag tu skyongs / /
rdo rje'i rigs rnams kun gyi bdag nyid che / /
phan bde'i dpal gyi mchog sbyin stsol mdzad pa'i / /
bcom ldan mi 'khrug 'khor lo'i lha tshogs kyis / /
mtha' yas 'gro la dus kun shis par mdzod / /
! /
jo bo a ti sha la na mo /
ngag dbang blo bzang rgya mtsho la na mo @## / /
ngan song sdug bsngal tsha gdung kun sel zhing / /
dag pa'i zhing mchog kun+da'i 'dab stong sgo / /
rab 'byed sgrub thabs zla gzhon gsar pa yi / /
ga bur thig pa'i chu rgyun deng 'dir spro /
! 'dir rdo rje mi 'khrug pa'i cho ga mtshan nyid dang ldan pa nyams su len par 'dod pas /
sta gon rnam pa bzhi la nye bar mkho ba'i dri thig tshom bu spyi mchod /
sgos mchod /
gtor ma /
bum pa /
bum rdzas /
so shing sogs /
tshul 'di la nye bar mkho ba'i yo byad thams cad mngon par 'du byas te /
thog mar bdag skyed sgom pa ni /
khrus byas /
theg pa chen po'i gso sbyong kyang 'grub na bya /
mchod pa rnams a mr-i ta hUM phaT kyis bsangs /
rdo rje char 'khor kha ma mo swA b+ha was sbyangs /
stong pa'i ngang las oM las byung ba'i rin po che las grub ba'i snod yangs shing rgya che ba rnams kyis nang du oM 'od du bzhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos /
mar me /
dri mchog zhal zas /
rol mo rnams dangs shing thogs pa med pa na mkha'i mtha' klas par gyur /
so so'i phyag rgya dang bcas pas /
oM badzra ar+g+haM swAhA /
oM badzra puSh+paM swAhA zhes sogs nas /
oM badzra shap+ta swAhA /
zhes pa'i mthar /
oM d+harma ra Ni ta sogs rol mo dang bcas pas byin dbab /
skyabs 'gro sems bskyed sngon du 'gro bas /
rang rdo rje mi 'khrug pa gsal ba'i thugs kar pad zla'i steng du hUM sngon po de las 'od zer 'phros pas /
bla ma dang rdo rje mi 'khrug pa'i dkyil 'khor la sangs rgyas dang byang chub sems dpa'i tshogs kyis bskor ba mdun gyi nam mkhar /
oM badzra sa mA dzaH /
rdo rje bsdu ba'i phyag rgyas spyan drangs /
thal mo sbyar te /
na mo gu ru b+h+yaH na maH sarba ta thA ga ta badzra a k+Sho b+h+ya maN+Dal sa pa ri wa re b+h+yaH zhes pas phyag bya /
oM sarba ta thA ga ta badzra a kO b+h+ya maN+Dal sa pa ri wA ar+g+haM pra tits+tsha swAhA /
zhes sogs @## / /
nas shap+ta pra tits+tsha swAhA /
zhes pas mchod /
dkon mchog gsum la bdag skyabs mchi / /
zhes sogs lan gsum gyis rgyun bshags bya /
sems can thams cad bde ba dang bde ba'i rgyu dang ldan par gyur cig /
ces sogs tshad med bzhi bsgom /
oM shU n+ya tA dz+nyA na badzra swa b+hA wa Adma kony+haM /
rang dang bsgom bya'i lha gnyis gang zag dang chos kyi bdag mtha' dag gis stong pa'i stong pa nyid du gyur /
stong pa'i ngang las bdag dang lha'i de kho na nyid dbyer mi phyed par rtog pa gnyis su snang ba thams cad dben pa'i rang gi sems don dam pa'i byang chub kyi sems de nyid zla ba'i dkyil 'khor yong su rdzogs ba'i rnam par gyur /
de'i steng du na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
tra sa ni tra sa ni| prati ha na prati ha na / /
sarba karma pa ram pa rA Ni ma sarba satwA| swAhA /
zhes pa'i sngags kyi rang gdangs kyi sgra dril bu'i sgra bzhin grags par gyur /
sngags kyi gdangs grag pa de nyid zla ba'i dkyil 'khor gyi steng du yig 'bru bris pa'i rnam pa can du 'khod par gyur pa las rdo rje sngon po rtse lnga pa'i lte bar sngags kyi mtshan par gyur /
zla ba phyag mtshan sngags rang bcas pa'i 'od zer gyi mthu las rgyal ba thams cad mchod cing /
thugs rje'i char rgyun gyis dmyal ba sogs kyi sdug bsngal thams cad sbyangs /
tshur 'dus yongs su gyur pa las /
paM las padma dang a las zla ba'i dkyil 'khor gyi steng du /
bdag nyid bcom ldan 'das rdo rje mi 'khrug pa sku mdog in+d+ra nA li lhun po la nyi ma shar ba ltar rab tu dangs shing 'od zer kha dog sna tshogs ba 'phro ba| zhal gcig phyag gnyis pa g.yas sa gnon dang /
g.yon mnyam gzhag gi phyag rgya mdzad pa'i steng na rdo rje rtse lnga pa 'dzin pa /
sbyan dkyus ring ba'i sbyan gnyis sems dpa'i lta stangs kyi 'gro ba mtha' dag la thugs rje'i spyan gyis gzigs shing zhal 'dzum zhing rab tu zhi ba /
dbu skra ral pa'i thor cog sbyi bor bcings shing lhag ma cung zad lcang lo'i tshul du 'phyang ba /
lha rdzas las grub pa'i dar gyi stod g.yogs dang sham thabs gsol ba /
rin po che'i rgyan thams cad kyis brgyan pa zhabs rdo rje skyil mo krung gis bzhugs ba /
de'i dbral bar oM dkar po / /
mgrin bar AH dmar thugs kar hUM sngon po / /
dam tshig gi phyag rgya gnas gsum du reg la /
kaM ka ni /
tshar re re brjod cing byin gyis brlab /
rang gi snying kha'i hUM las 'od zer 'phros pas /
rang bzhin gyi gnas nas bcoM @# / /
ldan 'das rdo rje mi 'khrug pa la sangs rgyas dang byang chub sems dpa'i tshogs kyi bskor ba oM badzra sa mA dzaH zhes pas spyan drangs pa la oM ar+g+haM swA hA zhes pas mchod yon phul /
dzaH hUM baM hoH de rnams rang nyid la thim pa 'od du zhu /
rang gi thugs kar padma dang zla ba'i dkyil 'khor gyi steng du dbus su hUM las mi bskyod pa sngon po g.yas ma gnan /
g.yon mnyam gzhag gi phyag rgya mdzad pa /
shar du oM las rnam snang dkar po byang chub mchog gi x /
lhor trAM las rin chen 'byung ldan ser po g.yas mchog sbyin g.yon mnyam gzhag x /
nub tu trIH las 'od dpag med dmar po ting nge 'dzin gyi x /
byang du AH las don yod grub ba ljang khu g.yas skyabs sbyin g.yon mnyam gzhag gi phyag rgya mdzad pa /
thams cad kyang rin po che'i rgyan dang dar gyi ni bza' can zhabs rdo rje'i skyil krung gis bzhugs pa /
mtshan dang dpe byad kyis spras shing 'od zer sna tshogs 'phro ba'o / /
de nas oM sarba ta thA ga ta badzra ak+Sho b+h+yo maN+Da sa pa ri wA ra zhes pa re re'i la gar sbyar ba'i chu gnyis nyer sbyod rol mo dang bcas pas mchod /
bstod pa rgyas par spro na mnyam nyid ma sogs kyis bstod cing /
'khyer bde ba'i slad du /
chos dbyings rnam dag mkha' klong yangs ba las /
dpal ldan longs spyod rdzogs sku'i bcu gnyis bdag /
dngos grub kun gyi 'od stong rab 'gyed pa'i / /
rdo rje'i rigs kyi bdag por phyag 'tshal bstod / /
kun gsal lan brgyar me lces rab bzhu ba / /
byed pos pir gyis lhun por byugs pas kyang / /
khyod sku'i cha shas la 'gran skal ba yis / /
dben par ston pa bcom ldan sku la bstod / /
khyod sku mtshan dang dpe byad bzang po yis / /
nam yang yid gcugs mdza' ba ma btang tshe / /
rlung gi rgyal mtshan mdzis ma phrag dog gis / /
lha lam gzho nur 'khyud pa'i ngal ba bsten / /
sgrib gnyis zang par spangs kyang rgod ba sogs / /
chags ba'i nyams kyi rnam 'gyur ci yang ston / /
sna tshogs spros pa'i 'ching las rtag grol kyang / /
dar zab rin chen rgyan gyis mngon par mdzes / /
gang gi rnal 'byor me yis sgrib pa'i shing / /
ma lus sreg kyang thugs rje'i char rgyun gyis / /
'jigs rung ngan song tsha gdung kun sel ba'i / /
bcom ldan mi 'khrug pa la phyag 'tshal bstod / /
rang gi thugs ka'i zla gdan la sngags 'phreng dkar pos bskor ba las 'od 'phros / /
rgyal ba sras bcas mchod cing / /
de dag gi yon tan ma lus pa gzungs sngags la thim / /
bdud rtsi'i rgyun gyis sdig sgrib 'gal rkyen 'gro drug gi sdug bsngal ma lus pa sbyangs par gyur par bsams la /
kaM ka ni ci nus bzlas pa'i @# / /
mthar| |mgon po thugs rje chen po dang ldan pas bdag dang sems can thams cad kyi sdig pa dang sgrib pa thams cad byang zhing dag par byin gyis rlab tu gsol / /
zhes gsol ba btab bdag gi snying kha nas ye shes pa rnams mdun gyi nam mkhar byon par gyur par bsam mo / /
de la mchod bstod gong ltar byas la /
bcom ldan 'das bdag dang sems can thams cad la mchog dang thun mong gi dngos grub ma lus pa stsal du gsol /
zhes gsol ba btab /
rdo rje sems dpa'i yig brgya lan gsum gyi mthar /
nongs pa bzod par gsol /
oM badzra muH ye shes pa gshegs /
rang dam tshig pa'i nga rgyal gyis 'khod par bsam la dkyil 'khor gyis las rnams bya'o / /
sta gon la sa lha'i chom bu a mr-i tas bsangs /
shu n+ya tA sa sbyangs /
rang gi lag pa g.yas pa sa la reg pa'i rkyen gyis tshom bu'i steng du padma dang zla ba'i dkyil 'khor gyi steng du sa'i lha mo sku mdog ser mo zhi ba'i nyams can /
phyag gnyis kyis rin po che'i bum pa 'dzin pa / /
rin po che'i rgyan dang dar gyi na bza' can /
bdag la zhal phyogs te bzhugs par gyur /
de la oM pri thi bde wI zhes pa re re'i 'gor sbyar ba'i ar+g+haM pra tIts+tsha swA hA /
zhes sogs chu gnyis nyer spyod rol mo dang bcas pas mchod| |gtor ma chu gtsang gis bran la o AH hUM lan gsum gyi byin gyis brlabs la /
oM pri thi de wI sngon du 'gro ba'i a kA ro'i sngags lan gsum dang mchog sbyin gyi phyag rgyas phul la spos dang bcas pa'i rdo rje dril bu 'dzin bas / /
skyob pa sangs rgyas thams cad kyi / /
spyod pa'i tshul gyi khyad par dang / /
sa dang pha rol phyin pa la / /
lha mo khyod ni dbang du gyur / /
shAkya seng ge skyob pa yis / /
ji ltar bdud kyi sde bcom pa / /
de bzhin bdag gis bdud sde las / /
rgyal bar byas te dkyil 'khor 'dri / /
zhes lan gsum gyis mkhyen par gsol bas / /
rig pa 'dzin pa khyod dkyil 'khor gyi las ci bde bar gyis shig /
ces gnang ba byin par bsams la /
lag pa g.yas pa sa la reg ste / /
oM badzra muH sa'i lha mo sa de nyid la thim par bsam /
lha sta gon ni /
tshom bu gong ltar bsangs sbyangs stong pa'i dang las hUM las byung ba'i rdo rje'i sa gzhi /
ra ba dra ba dang /
gur /
bla bre /
ye shes kyi me 'bar ba dang bcas pa'i bsrung ba'i 'khor lo yangs shing rgya che ba'i nang du /
paM las sna tshogs padma 'dab ma sum cu rtsa gnyis pa'i lte bar raM las nyi ma'i dkyil 'khor gyi steng du hUM yig las byung ba'i sna tshogs rdo rje shar dkar lho ser nub dmar /
byang ljang @# / /
dbus sngon po'i lte bar b+hUM las rin po che sna tshogs las grub pa'i gzhal yas khang gru bzhi pa /
sgo bzhi pa /
phyi nas rim pa bzhin du dkar ser dmar ljang sngo ba'i rtsig pa rim pa lnga dang ldan pa /
de'i steng rin po che'i pha gu ser pos bskor ba /
de'i steng du rin po che'i bre phul gyi steng du gser gyi ska rags bzhi'i phyi ngos su chu srin gyi kha nas byung ba'i dra ba dang dra ba phyed pa dang /
dril bu dang zla ba rlung gis bskyod pa dang /
me tog gi phreng ba dang /
rnga yab nor bu'i yu ba can 'phyang ba /
de'i steng du bya 'dab las thur du 'phyang ba'i mda' yab dang /
steng du langs pa'i rin po che'i dra mig seng ma'i pur shus bskor ba /
rtsig pa'i phyi rol tu 'dod yon gyi snam bu dmar po la gnas pa'i mchod pa'i lha mo bcu drug gis mchod pa byed pa /
sgo dang sgo khyud kyi mtshams dang zur bzhir zla ba phyed pa la gnas pa'i rdo rjes mtshan pa /
nang ka ba brgyad dang ldan pa'i steng rdo rje'i gdung zlum po dang /
de'i steng rdo rje'i gdung bzhis mig mangs ris su bres shang mdzes par phub pa /
dbus phyur bur gyur pa'i rtse mor rdo rje phyed pa dang /
nor bu rin po che'i tog gi spras pa /
sgo bzhi'i stang gi thad sor ka ba bzhi bzhis btag pa'i rta babs bang rim bzhi dang ldan pa'i rtse mor padma la gnas pa'i chos kyi 'khor lo dang /
gdugs dang /
g.yas g.yon na ri dwags pho mo dang bcas shing /
snam bu so so la rgyal mtshan dang /
ba dan la sogs pa'i rgyan thams cad kyis brgyan pa'i gzhal yas khang gi lha snam shar dkar /
lho ser /
nub dmar /
byang ljang /
dbus sngo ba /
de'i steng du sna tshogs padma 'dab ma brgyad pa'i lte ba dang 'dab ma rnams la zla ba'i dkyil 'khor re re dbus kyi gdan gyi steng du hUM las rdo rje hUM gis mtshan pa las bcom ldan 'das rdo rje mi 'khrug pa zhes pa nas skyal mo krung gis bzhugs pa zhes pa'i bar gyis gong ltar gtso bo bskyed /
'dab ma brgyad la shar du shaM las dpal be'u sha gis mtshan pa las padma can dkar mo g.yas dpal be'u 'dzin pa /
lhor paM las padma paM gyis mtshan pa las 'od ldan ma dmar mo g.yas padma x /
nub tu tshaM las gdugs tshaM gis mtshan pa las mdangs ldan ma sngon mo g.yas gdugs x /
byang du shaM las dung sha gyis mtshan pa las dri med ma ljang khu g.yas dung x /
mer tsaM las 'khor lo tsaM gyis mtshan pa las 'jigs byed ma dkar mo g.yas 'khor lo x /
srin por d+h+waM las rgyal mtshan d+h+waM gyis mtshan pa las rnal 'byor ma sngon mo g.yas rgyal mtshan x /
rlung du kaM las bum pa kaM gis mtshan ba las dkar sham @# / /
ma dmar skya g.yas bum ba x /
dbang ldan du maM las gser nya maM gyis mtshan pa las yid gzhungs ma ljang khu g.yas gser nya 'dzin pa thams cad kyang zhal gcig phyag gnyis ma /
g.yas pas rang rang gi phyag mtshan thugs kar 'dzin zhing g.yon pa dkur brten pa /
nu 'bur zung gis mdzes shing lang tsho dar la babs pa /
rin po che'i rgyan dang dar sna tshogs kyi na bza' can /
zla ba la rgyab brten cing /
sems dpa'i skyil mo krung gis bzhugs pa'o / /
de thams cad kyi dpral bar oM la sogs pa yi ge gsuM gyis brlab /
rang gi snying kha'i hUM las 'od zer 'phros pas phyogs bcu'i sangs rgyas dang byang chub sems dpa' thams cad bcom ldan 'das rdo rje mi khrug pa lha dgu'i dkyil 'khor gyi lha tshogs kyi rnam par oM sa mA dzaH sprin bral mkha' la yid 'ong 'ja' tshon bzhin /
chos dbyings dang las gzugs sku'i rnam rol gyis /
grangs med 'gro ba'i don mdzad lha'i 'khor lo / /
rten dang brten par bcas pa gshegs su gsol /
zhes brjod /
las sngags lan gsum gyis sngags pa'i mchod yon gyi snod dam tshig gi phyag rgyas bzung la 'dzub mo g.yob cing /
dad pa dang ni dam tshig gis /
tshur gshegs tshur gshegs bcom ldan 'das /
bdag gi mchod yon bzhes nas kyang /
mchod pas bdag la dgyes par mdzod / /
oM sarba ta thA ga ta badzra ak+Sho b+h+ya e hye hi /
zhes dang /
oM maM ga la shrI dzadma dza swA hA /
de bzhin du sngags kyi thog mtha' 'dra bar sbyar la /
mig la padma /
maM ga la tsha traM ga /
maM ga la shaM kha /
maM ga la tsa kra /
maM ga la d+h+wa dza /
ma ga la ka la sha /
maM ga la nya tsha swA hA /
zhes pa rnams re re'i mthar e hye hi /
zhes brjod cing /
so so'i mthar bzed zhal gyi nang du mchod yon cung zad re blug cing spyan drangs /
oM AH big+h+nan ta krita hUM phaT ces lan gsum gyis phyi 'brang gi bgegs bskrad /
rdo rje dril bu 'dzin bas /
bde bar gshegs so bcom ldan 'das /
zhes sogs kyi gsham du /
oM sarba ta thA ga ta pra ra wa sadkA raM ar+g+haM pra tIts+tsha swA hA /
spro na /
ji ltar bltams ba tsam gyis ni / /
zhes sogs sngags dang bcas bas khrus gsol /
bdag dang 'gro la thugs brtse'i phyir /
zhes sogs kyi mjug tu /
oM padma ka ma la ye stwaM /
zhes pas gdan phul la /
oM badzra puSh+pe AH hUM /
zhes sogs kyis mchod /
thal mo sbyar te /
oM sarba ta thA ga ta kA ya wAk+tsi t+ta bra Na men badzra ban+d+haM ka ro mi zhes pas phyag bya /
dam tshig gi phyag rgya bstan te /
oM sarba ta thA ga todb+ha wa ya swA hA /
zhes brjod pas lha thams cad mnyes bar bsam /
dzaH hUM baM hoH /
zhes pas bstim /
mchod pa bsangs sbyangs byin gyis brlabs la /
thal mo sbyar te /
'jig @# / /
rten khams ni dpag med na / /
mchod yon ji snyed yod pa rnams / /
sangs rgyas sras dang bcas la dbul / /
bzhes nas 'gro ba'i don kun mdzod / /
oM sarba ta thA ga ta badzra ak+Sho b+h+ye maN+Dal sa pa ri wA ra ar+g+haM pra tIts+tsha swA hA /
de bzhin du zhabs bsil nas rol mo'i bar du 'don pa bsgyur la so so'i sngags dang phyag rgya /
mthar d+harma ra Ni rol chen dang bcas pa bya /
spro na /
gos zung gzhan nas 'byung ba ltar phul la /
bkra shis rtags brgyad ni / /
mgon po thugs rje'i chen po zhes sogs kyis 'bul ba'i yang na /
phun tshogs bkra shis dge mtshan ma lus kun / /
gcig tu rab 'khyil yid 'ong dpal be'u / /
dngos bshams yid sprul dkyil 'khor lha tshogs la / /
gus pas 'bul lo brtse bas bzhes su gsol / /
oM sarba ta thA ga ta maM ga la shrI dzadma dza pu dzi te hUM /
de bzhin du tshig rkang 'og ma gnyis 'dra ba la /
stong gsum kun la thogs med dbang sgyur ba'i / /
gser sbyangs las grub 'khor lo rtsibs stong 'di / /
sngags kyi thog mtha' 'dra ba la /
shrI dzadma dza'i tshab tu tsakra /
rnyog bral yid bzhin dal 'gro 'khyil ba'i dbus / /
mnyen 'jam 'dab stong 'dzum pa'i pad dkar 'di / /
padma| 'dod dgu'i chang 'bebs nor bu'i togs gi mdzes / /
srid pa'i rtse mong bsgreng ba'i rgyal mtshan 'di / /
d+h+wa dza /
rin chen phra tshom gyis spras yu ba can / /
lha rdzas dar gyi sham bu g.yo ba'i ya dugs / /
tsha tri ba / /
zag pa med pa'i bdud rtsi'i gtung ba yis / /
mngon par gang ba'i bum pa bzang po 'di / /
ka la sha /
rab snyan tshangs pa'i dbyangs kyi sgra chen po| |phyogs bcur sgrog pa'i dung dkar g.yas 'khyil 'di / /
sha kha| gzugs kun gsal mthong 'dren byed rab ldan pa'i / /
'dzam bu chu bo'i gser las grub pa'i nya / /
nya cha ra| zhes phyag rgya med pa rnams la nam mkha' mdzod kyi phyag rgyas dbul /
rgyas par spro na 'dod yon lnga spyi 'gro ltar dang /
rgyal srid bdun gyi sngags kyang sarba ta thA ga ta la /
so so'i sngags sbyor lugs spyi dang mthun /
tshigs su bcad pa 'di ltar /
~ baiDUr ser po'i brtan pa 'phrog byed pa'i / /
gzi 'od 'bar ba'i rtsibs stong 'khor lo 'di / /
mi 'khrug dkyil 'khor 'khor lo'i tshogs la 'bul / /
ji snyed phan bde'i mchog de stsal du gsol / /
bsams pa tsam gyis 'dod pa'i don rnams kun / /
rab ster nor bu dbang gi rgyal po 'di / /
mi 'khrugs x /
ji snyed x /
sngo bsangs ri dwags mig can skyengs byed pa'i sgyu rtsal nyams ldan thun mtshams mdzes ma 'di / /
mi 'khrug x /
ji snyed x /
blo gros chu gter che las chos kyi srid / /
rba rlabs gyen 'phyur khyim bdag rin chen 'di / /
mi 'khrug x /
ji snyed x /
bsil /
@# / /
ldan lhun por rgyan gyi 'phyang mo yug /
'dzin byed stobs ldan gnyis 'thung dbang po 'di / /
mi 'khrug x /
ji snyed x /
rdul gyi rgyal mtshan ngal ba'i gnas bsten par / /
byed po cang shes yid 'ong rta mchog 'di / /
mi 'khrug x /
ji snyed x /
dpa' rtsal stobs kyi sar g+hu'i sras po yang / /
zhum par byed pa'i phun tshogs dmag dpon 'di / /
mi 'khrug x /
ji snyed x /
rdo dril 'dzin pas| bdag bskyed kyi bstong pa rnams kyi rjes su /
chos dbyings mnyam nyid ma'i / /
yang na /
grangs med 'gro la bde chen stsol ba'i slang / /
mdzes sdug yid 'ong sprul pa'i lha mo brgyang / /
mkha' la dbang po'i gzhu ltar rnam bkra pa'i / /
bgrang yas lha yi tshogs la phyag 'tshal lo / /
! spos dang bcas pa'i rdo rje dril bu 'dzin pas /
mi 'khrug rgyal po bcom ldan 'das / /
rig sngags rgyal la phyag 'tshal bstod / /
bdag ni snying brtser gyur nas su / /
slob ma rnams la brtse ba dang / /
khyed rnams la yang mchod pa'i phyir / /
sang ni dkyil 'khor 'dri bar 'tshal / /
bcom ldan bdag ni gus pa lags /
de bas gnang bar mdzad ba'i rigs / /
sangs rgyas 'jig rten mgon brtse dang / /
byang chub sems dpa' dgra bcom dang / /
gsang sngags lha gzhan gang lags dang / /
'jig rten skyong ba'i lha rnams dang| |gang yang 'byung po mthu chen dang /
gang du lha yi spyan mnga' ba'i / /
sams can bstan la dga' ba rnams / /
bdag la dgongs par mdzad du gsol / /
rig pa 'dzin pa bdag gis ni / /
sang ni dkyil 'kher bzang po'i ming / /
mi 'khrug dkyil 'khor ci nus kyis / /
cho ga bzhin du 'dri lags na / /
bdag dang slob mar bcas pa la / /
thugs ni brtse bar dgongs nas su / /
chags pa thams cad dkyil 'khor du / /
byin gyis brlab pa mdzad du gsol / /
zhes snyan gsan lan gsum phab pas / /
rig pa 'dzin pa khyod gzhan don rgya che bar gyis shig ces gnang ba byin bar bsam mo / /
bum pa sta gon ni / /
bsangs sbyangs stong pa'i dang las pi las padma dang a las zla ba'i dkyil 'khor gyi steng du b+h+rUM las rin po che'i bum pa yangs shing rgya chab /
lto ba ldir ba /
zhabs zhum pa /
mgrin pa phra ba /
kha g.yal ba /
mchu 'phyang ba /
lha rdzas kyi gos kyis mgul ba bcings ba /
dpag bsam gyi shing gis kha brgyan pa / /
nang chu dang bcud sna tshogs kyis yongs su gang ba'i bum pa'i dbus su sna tshogs padma 'dab ma brgyad pa'i lte ba dang 'dab ma rnams la zla ba'i dkyil 'khor re re /
rang gi snying kha'i hUM las zhes sogs nas sngags kyis bsangs pa'i mchod yon thogs te gong ltar tshigs bcad sngags dang bcas pas spyan drangs /
phyi 'brang gi /
@# / /
bgegs bskad /
dam tshig gi phyag rgya bstan te mnyes par bsams / /
dzaH hUM baM hoH lha rnams bum pa'i nang du byon te /
so so'i gdan gyi steng du 'khod /
ces saM /
mtshan sngags re re bzhin sbyar ba'i chu gnyis nyer sbyod rol chen dang bcas pas mchod /
bstod pa rgyas bsdus gang rigs kyis bstod / /
rang gi snying kha nas sngags kyi 'phreng ba gzungs thig la brten te song ba bum nang gi lha rnams la phog pas de rnams kyi thugs kar zla ba'i dkyil 'khor gyi steng du sngags kyi phreng bas bskor ba las bdud rtsi'i chu rgyun byung bas bum pa gang bar bsams la /
gzung thag nas bzung ste /
gzungs ring dang lha mo brgyad kyi sngags brgya rtsa re /
oM sarba ta thA ga ta a b+hi She ka ta sa ma ya shrI hUM /
zhes pa dang /
a mr-i te nyer gcig bzlas la gong ltar mchod /
bstod bya /
'dod don zhus te /
rdo rje sems dpa'i yi ge brgya pa'i mthar /
ma 'byor bzhes sogs kyis bzod par gsol la /
du nga chos kyi chu bum par blug ste /
oM AH hUM mchod yon phul ba'i rkyen gyis lha rnams 'od dung zhu ba las byung ba'i bum pa'i chu nus pa dang ldan par bsam /
cha gsum btang la nye reg bya'o / /
slob ma sta gon ni /
lus kyi bya ba rnams pa gzhung las 'byung ba ltar bya /
myang 'das kyi bsam pa bskyed pa ni /
gsang ba spyi rgyud lag /
kha cig gsang sngags bsgrub don gnyer / /
dkyil 'khor du ni 'jug par 'gyur / /
de bzhin gzhan gyi bsod nams 'dod / /
gzhan dag 'jig rten pha rol gzhol / /
blo bzang phal cher dad byas nas| |'jig rten pha rol don gnyer 'jug /
'jig rten 'di 'phras dor nas ni / /
'jig rten pha rol 'bras gnyer na / /
gang phyir tshe 'di bde blag 'grub / /
'di yis 'jig rten pha rol min / /
de phyir 'jig rten pha rol gyi / /
don du yid ni brtan par gyis / /
ces pa'i don bshad /
khyad par can gyi don zhu ba'i slad du /
dga' chen khyod bdag ston pa ste / /
zhes sogs kyis gsol ba btab /
sems bskyed pa'i slad du /
dkon mchog gsum la bdag skyabs mchi / /
zhes sogs kyi rgyud dag par bya /
! skyabs sems khyad par can gyi slad du / /
byang chub snying por mchis kyi bar / /
sangs rgyas rnams la skyabs su mchi| |chos dang byang chub sems dpa' yi / /
tshogs la'ang de bzhin skyabs su mchi / /
ji ltar sngon gyi bde gshegs kyis / /
byang chub thugs ni bskyed pa dang / /
byang chub sems dpa'i bslab pa la /
de dag rim bzhin gnas pa ltar / /
de bzhin 'gro la phan don du /
byang chub sems ni bskyed bgyi zhing / /
de bzhin du ni bslab pa lA / /
rim pa bzhin du bslab par bgyi /
bar chad bsrung ba'i slad du /
bum pa'i @# / /
chu gtor te| oM a mr-i te hUM phaT /
byin gyis brlab pa ni / /
khyed rnams skad cig gis mi 'khrugs par gsal ba la dri chu rdo rje dang bcas ste /
oM AH hUM zhes brjod pas khyed rnams kyi dpal bar oM las 'khor lo oM gyis mtshan pa /
mgrin par AH las padma A sa mtshan pa /
snying khar hUM las rdo rje hUM gis mtshan pa /
mchod pa'i slad du /
oM badzra puSh+pe AH hUM /
d+hU pe /
a lo ke /
g+han+d+he zhes mchod /
so shing ni bum chu gtor zhing /
a mr-i tas byin gyis brlabs nas byin te dngos grub kyi ltas brtag go /
khyor chu ni /
a mr-i te bzlas pa'i hrIH bi shud+d+ha'i sngags kyis lan bdun byin no / /
bsrung skud ni /
a mr-i tas byin gyis brlabs pa'i bsrung skud dmar po / /
mdud pa gsum ldan dpung bar gtso bo'i sngags bzla zhing bcings /
bum chu gtor /
yi ge brgya pas brtan par bya'o /
ku sha ni /
a mri te bzlas pa'i ku sha chung ba g.yas du b+hi dang /
che ba g.yon du ha zhes pas sbyin /
spro ba bskyed pa ni /
'jig rten du ni kun mkhyen dag /
ces sogs brjod /
rmi lam brtags shing ngan na bsrung ba bya ba yang dkyus bzhin no / /
sa dzu gi cho ga dang /
lha 'degs pa rnams phyag len ltar bya /
dngos gzhi la bris sku rab gnas can dgram spyi sgos kyi mchod pa dang| |nye bar mkho ba'i yo byad thams cad phyag len ltar bsham /
khrus sogs sngar ltar bya /
rang dam tshig pa'i brgyal gyis oM AH hUM rak+Sha rak+Sha hUM hUM hUM phaT swAhA /
zhes lan gsum brjod las bdag dang gnas dang rnal 'byor bsrung /
mdun bskyed bsang sbyangs nas rten dang brten par bcas pa'i dkyil 'khor bskyed de gnas gsum byin brlabs kyi bar sta gon bzhin bya /
ye shes pa spyan 'dren gyi tshe dngos gzhi nyin sprel yin na /
nyi ma snga phyi'i khyad par shes dgos la /
mchod yon gyis spyan drangs /
phyi 'brang gi bgegs bskrad pa nas ye shes pa bstim pa'i bar lha sta gon bzhin du byas la bum bskyed kyi skabs su bshad pa ltar gyi mchod bstod bya /
mdun bskyed kyi lha rnams kyi thugs kar zla pa'i dkyil 'khor gyi steng du so so'i sa bon gyi mthar sngags kyi phreng bas bskor ba las 'od zer kha dog dkar po 'phros pas bdag dang dmigs yul gyis gtso byas sems can thams cad kyi sdig sgrib dang /
sdug bsngal thams cad sbyangs nas 'od zer rnams slar 'dus te lha rnams kyi thugs kar thim par bsams la /
lha so so la dmigs te gtso bo la gzungs ring dang /
'khor rnams la /
oM mag la shrI dzadma dza swA hA /
zhes sogs re re nas kyang brgya rtsa re bzlas la /
mthar thal mo @# / /
sbyar te /
rten dang brten par bcas pa'i dkyil 'khor pa thams cad brtan par bzhugs su gsol / /
brtan par bzhugs nas bdag dang sems can thams cad kyi sdig pa dang sgrib pa thams cad byang zhing dag par byin gyis brlab tu gsol /
zhes gsol ba gdab /
mchod bstod lha sta gon gyi skabs ltar bya /
rgyas par spro na /
na mkha'i mdangs ltar kun nas gsal ba'i sku /
zhes sogs kyis bstod /
bum bskyed /
phyi rol pa /
nye reg rnams bya /
bdag 'jug blang /
slob ma rjes su 'dzin pa la /
slob ma rnams khrus bya ba nas /
yan lag bdun pa'i bar bya /
oM tsakSh ban+d+ha wa ra ma nA ya hUM /
zhes pas gdong bcings /
AH khaM wI ra hUM /
zhes me tog gi phreng ba byin /
oM a mr-i te hUM phaT /
zhes bgegs bsangs /
rigs nges pa'i slad du /
kye dga' ba la dga' khyod su yin| zhes dri /
bde chen bdag ni skal bzang lags / /
zhes lan gdab /
rang gi snying khar zla ba'i dkyil 'khor cha shas yong su rdzogs pa nya gang ba /
de'i steng du rdo rje dkar po rtse lnga pa 'od zer 'phro pa zhig byung bar mos /
su ra ti sa ma ya stwaM hoH sid+d+hi badzra ya thA su khaM /
zhes brtan par bya /
gsang bar gdams pa ni /
spyi bor rdo rje bzhag ste /
ded khyod de bzhin gshegs pa thams cad kyi rigs su zhugs kyi /
de bzhin gshegs pa thams cad kyi gsang chen dam pa 'di /
de bzhin gshegs pa thams cad kyi dkyil 'khor du ma zhugs pa rnams kyi mdun du smra bar mi bya ste ma dang pa rnams la yang ma yin no / /
AH khaM wI ra hUM /
zhes rdo rje dang bcas nang du khrid par mos /
ye shes dbab pa'i don du maN+Dal phul la de bzhin gshegs pa thams cad kyis byin gyis rlobs shig /
rdo rje mi 'khrug pa bdag la dbab tu gsol /
zhes gsol ba btab nas /
khyed rang skad cig gis mi 'khrugs pa sku mdog sngon po zhal gcig phyag gnyis g.yas sa gzhon g.yon mnyam gzhag gi steng na rdo rje 'dzin pa| dar gyi na bza' dang rin po che'i rgyan gyis brgyan pa /
zhabs rdo rje skyil krung gis bzhugs pa'i skur gsal ba'i thugs kar zla ba'i dkyil 'khor gyi steng du hUM sngon po /
slob dpon gyi thugs ka nas 'od zer 'phros pas /
mdun bskyed kyi lha rnams kyi thugs kar phob /
thugs rgyud bskul te thugs ka nas 'od zer pho nya lta bu bsam gyis mi khyab pa 'phros pas /
phyogs bcu'i sangs rgyas dang byang chub sems dpa' thams cad kyi thugs kar phog pas de rnams kyi thugs rgyud bskul te /
thugs ka nas thugs gnyis su med pa'i ye shes kyi ngo bo hUM yig sngon po bsam gyi mi khyab pa byung ste /
khyed rang @# / /
gi thugs ka'i hUM yig la gnyis du med par thim /
de bzhin du mdun bskyed slob dpon dang bcas pa'i thugs ka nas de 'dra ba du ma byung ste khyed rang gi thugs kar thim pas rgyud byin gyis brlags par mos /
gzungs ring gi mthar /
oM badzra a we sha ya a AH tiShTHa badzra /
zhes rdo rje dang bcas brtan par bya /
spyi bor dam rgya dang kaM ka na tshir gsum gyis byin gyis brlabs /
gsol ba gdab pa ni /
rdo dril 'dzin pas /
yang dag dkyil 'khor 'di ru ni zhes sogs lan gsum brjod /
nam mkha'i kha dog dri /
oM pra tIts+tsha badzra hoH /
zhes me tog gtor /
oM pra ti gr-i h+na stwaM /
i maM satwa ma hA ba la / /
zhes me tog bcing /
rdo rje sems dpa' deng khyod kyi /
zhes sogs nas he badzra pa shya'i bar gyi mig ras bsal /
dkyil 'khor dbang po 'di la ltos /
da ni dang pa rab tu skyed /
khyod ni sangs rgyas rigs su skyes / /
sngags dang phyag rgyas byin gyis brlabs / /
'gro ba'i phun tshogs dngos grub kyang / /
thams cad khyod la mngon du 'gyur / /
dngos grub phyir ni dam tshig srungs /
gsang sngags ngag la'ang brtson par gyis /
lha bo bstan /
dngos gzhi'i don du maN+Dal phul /
byang chub rdo rje sogs kyi gsol ba gdab /
dkyil 'khor gyi shar phyogs su dbang stegs kyi dkyil 'khor gyi dbus su rin po che'i khri sna tshogs padma dang zla ba'i dkyil 'khor gyi steng du khyed rang bcom ldan 'das rdo rje mi 'khrug pa zhes sogs kyis bdag bskyed kyi skabs bzhin bskyed /
de'i steng du bla bre /
g.yas su bdugs /
g.yon du rgyal mtshan /
mtha' skor kun tu rung la sogs pa'o mchod pa'i yo byad bsam gyis mi khyab pas bskor bar bsam /
slob dpon gyi thugs ka'i hUM las 'od zer 'phros pas dbang gi lha rdo rje mi 'khrug pa lha dgu'i dkyil 'khor la sangs rgyas dang byang chub sems dpa' thams cad kyis bskor ba bdun gyi nam mkhar /
oM badzra sa mA dzaH zhes spyan drangs te /
de bzhin gshegs pa thams cad kyis 'di la mngon par dbang bskur ba stsal du gsol /
zhes gsol ba btab pas /
ji ltar bltams pa sogs dang /
kaM ka ni'i rjes su oM badzra a b+hi Shiny+tsa mi /
zhes gsung zhing dbang bskur bas tshe rlabs thog ma med pa nas bsags pa'i sdig sgrib bag chags dang bcas pa thams cad dag nas bdag nyid rdo rje mi 'khrug pa'i skur gyur pa brtan par mos /
dam tshig gi phyag rgya spyi bor bzhag ste /
oM sarba ta thA ga tot+b+ha wa ye swAhA /
zhes cod pan gyi dbang bskur nas /
de la /
badzra puSh+pe AH hUM /
zhes sogs kyi mchod /
mthar rten ni /
'di ni khrus mchog sogs dang /
@# / /
oM maM ga la shrI dzadma dza swAhA /
de bzhin du| ji ltar bltams pa sogs dang /
padmaH 'di ni sbyin ba'i rang bzhin chu / /
ser sna'i dri ma sbyor mdzad pa / /
gtong ba dri yis legs bgos chu / /
khrus legs mdzad la phyag 'tshal lo / /
tsha tra ba /
phar phyin lnga po la yang tshigs bcad so so'i mjug tu rim ya ltar /
shaM kha /
tsa kra /
d+ha dza /
ka la sha /
nya tsha /
rdo rje slob ma rnams kyi sarba pA khaM b+h+yaH shan+tiM ku ru swAhA /
de bzhin tu sbyar te /
sarba big+h+nA nan /
sarba ro gar /
sarba duSh+Ta nang /
sarba ga he / /
sarba dzwa re /
sad+Sha bud+hi /
sarba u da dra bra /
sarba a kA la a mr-i dya /
sarba dur swa ba ni /
sarba dur mi te /
sarba tsit+ta ku le b+h+yaH shin+ta ku ru swAhA /
zhes pas bkrus /
byab pa ni chu kha nang du cung zad bzung /
rdo rje dang bcas pas sgros bya ba'i cing gzungs kyi mthar rdo rje slob ma rnams kyi sarba pA ba b+h+yaH a pa nA ya swAhA /
de bzhin du gzhan rnams la'ang sbyar te mthar kha'i chu snod du pho /
bsrung ba na /
rdo rje slob ma rnams kyi sarba pa pAM b+h+yaH rak+Sha rak+Sha /
zhes sogs sbyar la /
gnas bdun du rdo rje rgya gram du bzhag go /
shes par bya ba'i slad du bkra shis kyi rdzas rnams la bum chu gtor te bsang sbyangs ! stong pa'i ngang las ma las byung ba'i bkra shis kyi rdzas brgyad rdo rje slob ma rnams kyi tshe dang bsod nams dang dpal 'byor rgyas par byed pa'i nus pa dang ldan par gyur /
oM maM ga la aSh+Tu b+h+yaH hUM phaT /
zhes pas byin gyis brlabs /
rim pa bzhin du gyin la /
sngon bcom ldan 'das shAkya thub pa la gzugs kyi lha mo 'od 'chang mas me long phyag tu phul ba zhes sogs tshogs lhug pa dang /
me long ye shes rgya mtsho chen po yi zhes sogs tshigs bcad rnams dkyus ltar brjod /
rdo rje slob ma rnams spang bya mi mthun pa'i phyogs thams cad las rnam par rgyal nas shin tu bkra shis par gyur cig /
gtso bos sogs dang gtang rag deng nas sogs byas rjes chog mchod bstod 'dod don zhu ba bzod gsol rnams bya /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam kha'i mtha' dang zhes pa nas bzung ste /
brtan par bzhugs nas bdag dang sems can thams cad la mchog dang thun mong gi dngos grub ma lus stsal du gsol /
oM su pra tiShTHa badzra ye swAhA /
zhes me tog gtor /
smon lam ni /
gdod nas ngag bstong gsal nam mkha'i dbyings /
mi 'khrug dkyil 'khor 'ja' tshon ltar bkrab /
mchod bstod sgom dang bzlas pa la sogs pa'i / /
grangs med dge ba'i tshogs kun bsags pa'i @# / /
mthus| ! tshe rabs kun tu dal 'byor rten thob nas / /
yang dag dge ba'i bshes kyis rjes bzung ste / /
skyes bu che 'bring chung gsum lam gyi gnang / /
'khrul med brtson pas nyams su len par shog thun mong lam gyis rgyud sbyangs sngon song nas / /
rnam dag dbang gis ......dri ma kun bkrus te / /
ye shes mchog gi sa don legs thebs nas / /
rang gi rgyud ni yongs su smin par shog /
dam tshib sngom pa mig gi 'bram bu ltar / /
legs par bsrungs shing mtshan bcas mtshan med kyi / /
rnal 'byor sgoms pas tshe 'dir bcom ldan 'das / /
mi 'khrug rgyal po'i go 'phang thob par shog /
gal te rten 'dir mngon tu ma gyur na / /
tshe 'di snying ba 'gags par gyur ba'i dus / /
shar phyogs mngon par dga' ba'i zhing khams der /
skyas nas theg mchog chos la spyod par shog /
mdor na bdag dang dmigs pa'i yul la sogs / /
nam mkha'i mtha' dang ma nyams ba'i sems can kun / /
bcom ldan mi 'khrugs rgyal pos rjes bzung ste / /
dngos grub rnam gnyis lhun gyi 'grub par shog /
smon lam rgyas par spro 'dod na /
thams cad mkhyan pa bsod nams rgya mtsho dpal bzang pos mdzad pa'i rang bzhin rnam dag ma bya'o / /
shes brjod ni / /
rnam dag lha yi lam la bcom ldan 'das / /
lha mo brgyad sogs grangs med 'khor tshogs kyi / /
snyan pa'i glu dang rol mo'i sgra dbyangs grogs / /
bkra shis me tog phyogs kyi khor lo 'gengs / /
'jigs rung khro bos bdud sde'i dpung tshogs bskrad / /
sna tshogs sgag mos kun bzang mchod sprin spro / /
phul byung ngag pa rag 'byams bkra shis kyi / /
phyogs dus kun tu dge legs rgya mtsho stsol sangs rgyas 'jam dpal dz+nyA na gar+b+ha dang / /
dzanyA na shwat+na bud+d+ha'i mtshan can zung / /
ku sA li pa dmarmA kI rte'i zhabs / /
ma ti sha sogs dngos dang brgyud pa yi / /
bka' drin mnyam med bla ma'i tshogs rnams kyi /
gsang gsum mi zad rgyan gyi 'khor lo'i mdzod / /
rmad byung mkhyen brtse nus pa'i bkra shis shog /
'dab stong lte bar chu shel dbang po'i steng / /
in+d+ra nI la'i lhun po nyin byed kyis / /
lan brgyar 'khyud pa'i mtshan dpe'i gar mkhan mchog| |bcom ldan mi 'khrug lha yi bkra shis shob / /
phyogs mtshams brgyad kyi padma'i gdan steng du / /
lang tsho dar bab mdzes sdug lha mo'i tshogs / /
bkra shis rtags kyis mdzes pa'i phyag mtshan can / /
dkyil 'khor lha tshogs rnams kyis bkra shis shog /
gzhan yang bkra shis kyi tshigs su gcad pa ci rigs pa bya'o / /
de rang 'brel bar gshin po rjes su 'dzin na /
zhag sbrel dang nyin gcig gi khyad par shes @# / /
bar byas la /
sbyang chas rnams bshams /
rten ma mr-i tas bsangs /
shu n+ya tam sbyangs /
stong pa'i ngang las nri las tshe las 'das pa che ge mo rang gi phung po dang khams dang skye mched thams cad yongs su rdzogs pa gson po'i rnam pa ji lta ba bzhin tu gyur par bsam /
rang gi thugs ki'i hUM dang tshe 'das kyi snying kha'i sgri las dod zer 'phros pas /
tshe 'das kyi rnam shes gang na gnas pa nas bkug par bsam zhing lha'i brgyal brtan bos 'jig rten gsum rgyal gyi phyag rgya bcas te rje btsun rtsa bar nga brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi x chos kyi x /
dge 'dun gyi x /
gsang sngags rigs sngags kyi rgyal bo khro bo khro mo rnams kyi x /
bcom ldan 'das rdo rje mi 'phrug pa'i dkyil 'khor gyi lha tshogs rnams kyi bka' bden pa dang /
bden pa chen po'i byin gyis brlabs kyi tshe las 'das pa che ge mo zhes bgyi ba khams gsum skye gnas bzhi rigs drug gang na gnas kyang skad cig la 'dir mchis par gyur cig / /
oM Tak+ki hUM dzaH zhes lan gsum dang /
oM sho d+ha ne shod+ha ne sarba bA paM a pa nA ya hUM /
rnam shes a thung gi rnam bar bkug ste rten la stim /
gtor ma rten la bskor zhing /
oM sarba big+h+nan sogs lan gsum /
ting lo rang chang bu lan gsum rak+kor zhing /
rdo rje bsor su m+b+ha ni lan gsum brjod /
tshe las 'das pa che ge mo'i gson gyi dus na tshe gnas pa dang /
gshin gyi dus na sdig ba sbyong ba la bar du bcod bar byed ba'i gdon bgegs legs par 'dren pa thams cad gtor ma la brngan /
ting lo lam sgron /
chang bu la lam brgyags kyi tshul du khyer la sa'i phyogs 'dir ma gnas par bzhan du song zhig gong lngar rje btsun rtsa ba dang sogs nas bden pa chen po'i byin gyis brlabs kyi /
tshe las 'das pa che ge mo gson gyi dus na tshe gnas pa dang /
gshin gyi dus na sdig pa sbyong ba la gnod cing 'tshe bar byed pa'i gdon bgegs log bar 'dren pa'i rigs gang yin pa de dag la rgyud sde dang mthun pa'i spyang ba rnam par dag ba byas zin bas /
des chim bar gyis la sa'i phyogs 'dir ma gnas par gzhan du song zhig /
gang dag mi 'gro ba de dag /
de bzhin gshegs pa thams cad kyi thugs gnyis su med pa'i ye shes las byung ba'i rdo rje 'bar zhing rab tu 'bar ba 'dis .... mgo bo tshal pa brgyar 'gus bar 'gyur tar /
gu gul yung kar rol mo dang bcas bya'o / /
de ltar zhi ba dang /
zhi drag byed ma dang / /
drag po'i sbyang ba rnams kyi skabs /
khro bo spyan 'dren sogs spro na /
gnan las 'byung ba ltar bya'o / /
tshe 'das kyi sdig sgrib thams @# / /
cad ka yig nag po'i rnam bas sna sgo nas 'thon te /
sdig ba r+wa can gyi rnam bas til la thim par bsams la /
oM sarba pA paM da ha na badzra ya swAhA /
zhes brjod pas mer bsreg cing chur dor /
rten la kaM ka ni bzla zhing bye ma'am yungs kar gyis brabs la /
mthar che ge mo'i sdig pa dang sgrib pa thams cad byang zhing dag par gyur cig /
ces brjod / /
dkyil 'khor la me long stan ta /
ji ltar bltams pa sogs dang /
'di ni khrus mchog sogs dang /
de bzhin gshegs pa sogs sngags dang bcas pas bkru /
de dag sku la sogs /
sngags dang bcas pas sku phyis la /
chu de bum par blug ste rten dngos sam me long la gzugs brnyan char du bcug la /
'di ni sbyin pa'i sogs drug dang /
gzungs kyi mthar che ge mo'i sarba pA paM b+h+yaH shIn+taM ku ru swAhA /
zhes sogs kyi bkru /
tshe 'das kyis byed par bsams la /
bdun rnam dag dang /
gtso bo rgyal ba sogs lan gsum re brjod /
rang dang chos 'brel med na dkyil 'khor gyi gtso bos mdzad par bsams la /
byang chub snying bor mchis kyi bar /
zhes sogs kyi skyabs sems 'bogs /
dbang bskur bar spro na /
gong gi bdun rnam dag bzhag la /
mtha' rten rnams dor nas 'jug ba dang dngos gzhi'i dbang tsam bskur tshe 'das lhar gyur pa la chu gnyis sngon 'gro'i nyer spyod kyis mchod /
gzung 'dzin rdo rje brtan pa'i sa /
me long ye shes ngo bo nyid / /
bdud 'dul chen po'i phyag rgya can / /
phyag 'tshal mi bskyod rdo rje la /
zhes pas bstod /
zas gtang byed na /
kha dog dbyibs legs sogs kyis dbul /
byang bu bsreg pa ni /
stong nyid ye shes 'bar ba'i mes / /
tshe 'das sgrib pa'i bud shing dang / /
'khor ba'i sdug bsngal ma lus pa / /
ye shes snang bar 'bar gyur cig / /
ces dang /
kaM ka ni brjod cing bsreg go /
lam sbyang bstan pa ni /
dril bu bsil zhing me tog gtor la /
dkon mchog rin chen dpal zhing du / /
dkon mchog rin chen las byung ba / /
dkon chog rin chen 'od zer gyi / /
rin chen phred pa rnam dag pa / /
tshogs kyi laM dang sbyor ba'i lam / /
mthong ba'i lam dang sgom pa'i lam / /
bla na med pa'i khyab par lam / /
byang chub bar chad med pa'i lam / /
rnam par grol ba'i lam dag la /
brten nas sdig pa kun sbyangs nas / /
'phags pa'i lam der 'gro bar shog / /
oM rat+ne rat+ne ma hA rat+ne rat+na saM b+ha we /
rat+na ki rat+ne /
rat+na mA la bi shud+he shod+ha ya sarba pA paM hUM phaT /
ces brjod cing /
tshe 'das kyi rnam shes a dkar po dri ma med pa'i rnam pa can de shar phyogs mngon par dga' ba'i zhing na bzhugs pa'i bcom ldan 'das rdo rje mi 'khrugs pa'i thugs kar 'thim @# / /
par bsam la rol mo bya /
padma 'dam gyis ma gos ltar / /
srid gsum dri mas ma gos pa / /
srid pa'i padmo las byung ba'i / /
mngon dga'i zhing du skye bar shog /
oM padme padme padma ut+b+ha wa ma hA a b+hi nan+taM gats+tsha n+tu swAhA /
zhes brjod cing rol mo bya'o / /
'di nas nying mtshams sbyar ma thag /
dag pa'i zhing khams mngon dga' du /
padma'i snying po dam pa la / /
brdzus te skye ba len par shog /
ces dang gzhan yang smon lam gang shes bya / /
lta ba'i rgyas btab / /
rjes kyi chog rnams gong bzhin byas te /
phyogs kun tu me tog sil ma gtor / /
bkra shis kyi glu dang rol mo'i sgra rgya cher bya'o / /
! smras pa /
shin tu rtogs dka'i gsang chen rgyud sde'i don / /
gong 'og lam gyi bgrod tshul khyad par sogs / /
ma phyed bya ba'i rgyud dang bla na med /
phan tshun bsres pa'i chig cho gas ngal ba'i gnas / /
'khrul ba'i smig sgyu rnyog bral chu klung du / /
mngon par zhen pa'i skom chad gdung ba yis / /
mnar ba'i 'gro rnams rmad byung legs bshad kyi / /
gang+gA'i chu rgyun 'di ko da 'thungs shig /
ma tshang 'gal dang ma 'brel bzlos pa sogs / /
nyes mang 'phel dang 'gribs pa mi mnga' ba'i / /
sngon med chu shel dbang po'i dkyil 'khor 'di / /
byed po dbyangs can dga' ba'i bshes gnyen yin / /
de skad lha bcas 'go ba ma lus ba'i / /
gnyen gcig rdo rje 'chang dpal 'khon ston rje'i / /
zla med bka' drin mchog gi legs skyangs pa'i / /
za hor ban+des 'bras spungs chos sder sbyar / /
de lta'i rnam dkar dag tshogs gru rdzings kyis / /
phan bde'i nor gyis dbul ba'i lus can kun / /
mtshan bcas mtshan med rnal 'byor chu gter che / /
brgal te rnam 'dren nor bu thob gyur cig /
! ces jo bo chen po dpal mar me mdzad kyi bka' srol las nye bar 'ongs ba'i bcom ldan 'das rdo rje mi 'khrug pa lha dgu'i dkyil 'khor gyi cho ga ngan song tsha gdung kun sel ga bur gsar pa'i chu rgyun zhes bya ba 'di yang /
nor 'dzin gyi khyon kun la dbang bsgyur ba lugs gnyis la blta ba'i rnam dbyod kyi rtsal dang ldan pa rang gi gam du nye bar bcar ba'i phyag mdzod sa skyong bsod nams rab brtan gyis bskul ba la brtan nas /
dze tA ra'i rgya gzhung dang /
'dzam gling bstan pa'i mnga' bdag khams gsum chos kyi rgyal po tsong kha pa'i gsung rabs rdo rje 'chang chen po'i lam gyi rim pa gnyis kyi dgongs pa gtso bor byas /
phyogs 'di la tshad mar gyur pa'i mkhas pa @# / /
rnams kyi legs bshad la brten nas ngag 'don gyi go rims mtha' dag khrims chag su bsgrigs /
dmigs pa dang mtshams sbyor gyi rim pa rnams rgyas par bkod na yi ge mangs pas 'jigs nas khungs thub kyi yig cha gzhan dang mthong rgyud kyi phyag len la kha 'phangs te /
rgyal ba rdo rje 'chang khon ston chos kyi rgyal po dang dpal 'byor lhun grub sogs yongs 'dzin chos bzhin du spyod pa du ma'i bka' drin las gsang sngags gsar rnying gi rgyud sde'i don ma 'dres par khong du chud pa'i a waM d+hu tI pa /
za hor gyi btsun pa| ngag dbang blo bzang rgya mtsho 'jigs med go cha thub bstan lang tsho'i sdes nyin 'byed dbang po nya khyim du spyod pa'i phyog phyi ma'i bzang po dang po'i chos la dga' ldan pho brang me tog mngon par ba tha ba'i lding khang du sbyar ba'i yi ge pa ni sud+hI A yu dA r+g+hi'o / /
mang+gA laM / /
