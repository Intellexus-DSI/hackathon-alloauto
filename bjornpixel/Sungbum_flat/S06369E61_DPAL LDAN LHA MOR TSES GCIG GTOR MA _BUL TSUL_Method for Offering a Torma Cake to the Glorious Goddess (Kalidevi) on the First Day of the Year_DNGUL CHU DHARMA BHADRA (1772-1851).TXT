! dpal ldan lha mor tshes gcig gtor ma 'bul tshul bzhugs / /
@# / /
na mo badzra b+hai ra wA ya /
bla ma mchog dang skye 'gro'i 'chi bdag gshed / /
dbyer med bcom ldan 'das ma'i zhabs btud nas / /
de nyid dgyes byed mchod pa'i sprin gyi 'phreng / /
rab 'byams lha lam mdzes rgyan mdor bsdus brjod / /
de yang gnam lo rgyal po gsar pa'i dga' ba dang po'i tshes kyi thog ma'i lag ris mthong tsam la / /
'dod khams dbang phyug ma la mchod gtor 'bul ba'i tshul ni /
gnas khang gi yang thog lta bur sgrub pa po rnams kha byang shar la phyogs par 'khod pa'i mdun du /
dpal ldan lha mo'i sku rten sogs phyi nang gsang ba'i rten rdzas spyan gzigs rnams tshar du dang ra ba'i mdun du /
khrag gi mchod yin /
dbang po'i me tog /
gsur chen gyi dud pa /
zhun chen gyi sgron me /
khrag zhag gi dri chab /
sha rus kyi zhal zas /
rkang gling dang thod rnga la sogs pa'i rol mo /
'bru nag rjen btags las grub pa'i zlum po shos bu bzhis bskor ba'i phebs gtor dam rdzas rgyan gyi gtor mar grags pa /
gru gsum mdun gyi g.yas g.yon du phur gzugs gnyis kyis brgyan pa'i 'bul gtor sha khrag dmar gyi gtor mar grags pa /
phye @# / /
gtsang dang mngar gsum sogs las sbrus pa'i tshogs rdzas dbyibs mi mo'i nu ma skod par bcad pa'i rtse lta bu'i 'dzam bu ti pa'i zhal zas /
nang mchod /
rak+ta| gser skyems rnams phyag len mthong brgyud ltar bkod pa mdzes par bshams la /
skyabs sems sngon du btang ste /
yi dam gyi bdag bskyed rgyas bsdus gang rung gsal btab nas /
de'i gzhung ltar nang mchod dang /
rten rdzas sogs hrIH Sh+T+rIs bsangs /
swa b+hA was sbyangs /
stong ba'i ngang las rang rang gi ming yig dang po thig les brgyan pa zhu ba las byung ba'i dpal ldan lha mo 'khor dang bcas pa mnyes par byed pa'i dam rdzas spyan gzigs mchod pa'i bye brag bsam gyis mi khyab pa zhig /
dpal ldan lha mo 'khor dang bcas pa'i spyan lam du 'byung zhing rgyas par gyur cig /
oM sarba bid pU ra pU ra /
sU ra sU ra /
A warta ya A warta ya hoH badzra s+pha ra Na khaM /
zhes nam mkha' mdzod kyi sngags rgya lan gsum dang / /
spro na sngags drug dang phyag rgya drug gis kyang byin gyis brlabs /
oM badzra ar+g+haM nas spar+sha AH hUM gi bar gyis mchod rdzas dang /
nang mchod ltar gtor ma rnams byin gyis brlab /
de nas /
b+h+yauH rab 'byams rgyal ba kun gyi 'phrin las la /
zhes pa nas /
thogs pa med par myur du gshegs su gsol /
zhes pa'i bar dang /
rgyun du lha mo khyod bsten no /
zhes pa nas /
bdag ni brda yi phyag bgyid do /
zhes pa'i bar dzaHhUM baM hoH 'jog pa ma gtogs gzhung bzhin btang la spyan drangs /
de nas /
b+h+yauH bdag gis dngos bshams yid kyis sprul pa las / /
legs par byung ba'i mchod yon mtha' yas pa / /
dmag zor rgyal mo 'khor dang bcas la 'bul / /
bzhes nas sangs rgyas bstan pa rgyas par mdzod /
oM kA li de wI sa pa ri wA ra ar+g+haM pra tI ts+tsha hUM swAhA /
zhes sogs kyis chu gnyis nyer spyod rol mo 'dod yon rnams dang /
phra mo sbom po las byung ba'i /
zhes sogs kyis nang mchod dang /
chu dang ma 'dres dwangs ma'i khrag /
ces sogs kyis rak+ta dang /
sha khrag la sogs bdud rtsi lnga dang bcas /
zhes sogs kyis gtor ma dang /
oM ka li de wi sa pa ri wa ra la ar+g+haM sogs dang 'bru gsum btags la chu gnyis nyer spyod rol mo nang mchod rnams phul nas /
b+h+yauH dpal ldan lha mo dpag par dka' ba khyod /
ces pa nas /
thams cad bdag gis byang chub phyir bsngo'o /
zhes pa'i bar gyis yan lag bdun pa bya /
de nas rten rdzas rnams 'bul ba ni /
rgyas par spro na /
b+h+yauH sprin gyi X dre'u /
rdzu 'phrul X rta /
rab brjid X zhol pho /
'o ma'i X zhol mo /
'jam pa'i X lug /
'jigs rung @# / /
go khrab /
gang zhig X mtshon cha /
dam nyams X phyag mtshan /
thod skam X dur chas /
ri ltar X gtor ma /
rdo rje'i X nang rten /
nyi zla X gsang rten /
dus gsum X bla med kyi rten rnams 'bul la /
bsdus tsam byed na /
b+h+yauH sprin gyi shugs 'chang dre'u rkyang ser 'di / /
srin po'i thod sga pags pas rab g.yogs shing / /
gong rmed srab mthur gdug pa'i sprul gyis brgyan / /
stong gsum yud kyis bskor ba'i bzhon pa 'di / /
dpal ldan dam gzor rgyal mo'i rten du 'bul / /
'khor tshogs dam can rgya mtsho'i rten du 'bul / /
rten las ma 'da' 'bem las ma g.yo bar / /
sangs rgyas bstan pa phyogs bcur rgyas pa dang /
rnal 'byor bcol ba'i 'phrin las bsgrub par mdzod / /
ces dang /
rdzu 'phrul shugs ldan rlung ltar mgyogs pa'i bang / /
lam lam 'gros kyis stong gsum yud kyis bskor / /
sna tshogs dar dang rin chen sga srab mdzes / /
'dzin ma'i rgyan gyur rta nag tshogs 'di dag /
dpal ldan XXXXX rab brjid in+d+ra nI la'i ri bo bzhin / /
drag po'i ngar sgra bsgrags pas ri rab kyang / /
ling ling 'dir byed rno ba'i r+wa rtse can / /
stobs kyis dgra 'joms g.yag rog zhol chen 'di / /
dpal ldan X XXXX 'o ma'i rgyun 'dzin 'dod pa kun 'jo zhing / /
char sprin lta bur mdzes pa'i rnga zhol can / /
rnam bkra dar kyi cod pan mang pos brgyan / /
nor 'dzin mdzes byed zhol mo'i tshogs 'di dag /
dpal ldan XXXXX 'jam pa'i spu tshogs char sprin gtabs pa bzhin / /
sha rgyas zla tshes ltar dkar mdongs kyis brgyan / /
bai DUr+ya yi r+wa bzhi 'khyil ba can / /
mdzes pa'i rgyan ldan lug nag tshogs 'di dag /
dpal ldan XXXXX ri ltar spungs pa'i sha khrag gtor tshogs ni / /
sngags dang tid 'dzin phyag rgya'i tshogs rnams kyis / /
ro brgya ldan pa'i bdud rtsir byin rlabs shing / /
dar nag cod pan du mas brgyan pa 'di / /
dpal ldan XXXXXrdo rje'i thog dang mtshungs pa'i mda' bo che / /
bya rog sgros brgyan dar nag mgul par bcings / /
dpal ldan lha mo'i sku dang sngags kyis brgyan / /
dam nyams snying la bsnun pa'i mtshon cha 'di / /
dpal ldan XXXXX nyi zla ri rab gling bzhi gling phran brgyad / /
sku gsung thugs dang phyi nang gsang ba'i rten / /
'dod yon lnga dang rin chen bdun la sogs / /
dngos bshams yid kyis sprul ba'i mchod sprin 'di / /
dpal ldan XXXXX dus gsum rgyal ba'i yum gcig dbyangs can ma / /
gdug pa 'dul phyir drag mo'i skur bstan kyang / /
sa bcu'i dbang phyug mkhyen brtse'i gter chen du / /
yid ches gsol 'debs bla med rten mchog 'di / /
dpal ldan XXXXX zhes dre'u /
rta| zhol pa @# / /
mo| lug nag /
gtor ma /
nang rten /
gsang rten /
bla na med pa'i rten rnams 'bul /
de rjes /
b+h+yauH bzhan yang dpal ldan lha mo la /
zhes pa nas /
'bad med lhun gyis grub par mdzod /
ces pa'i bar gyis chas 'bul /
de nas /
skabs 'dir gong ltar /
sha khrag la sogs bdud rtsi lnga dang bcas /
zhes pa nas /
gtor ma'i bcud thams cad drangs te gsol bar gyur /
ces pa'i bar brjod la /
oM kA li de wI zhes sogs tshar nyer lnga las ma nyung bas 'bul srol 'di gtso 'khor thams cad la dgongs par mngon pas bsdu na 'di khas chog la /
spro na| oM shrI de wI sa dpal lha dang| oM badzra sa ma yas tshe ring mched lnga dang /
oM a kA ros brtan ma bcu gnyis sogs 'khor spyi la'ang lan bdun res gtor ma phul la /
gong ltar phyi nang gi mchod pas mchod /
b+h+yauH sha chen tshogs ni ri ltar spungs /
zhes pa nas /
bshad sgrub longs spyod 'phel bar mdzod /
ces pa'i bar gyis gtor rdzongs byas te gzhi bdag gtor ma phyag len bzhin phul /
de nas /
b+h+yauH lha la dbang bsgyur lha mo dpal 'bar ma /
zhes pa nas /
chos dang bkra shis 'phel bar mdzad du gsol /
zhes pa'i bar dang /
b+h+yauH dpal gyi gzugs la 'dod khams gtso mo khyod /
ces pa nas /
lte bar nyi shar gtsug na zla rgyas ma /
zhes pa'i bar gzhung ltar la /
de nas /
'dod dgu'i mchog sbyin dbyings phyug dpal 'bar ma / /
lha mo re ma ti la bstod par bgyi / /
rnal 'byor bcol ba'i 'phrin las sgrub par mdzod /
ces pas bstod /
de nas thams cad langs te /
b+h+yauH chos dbyings dbang phyug ma gcig bdud kyi yum /
zhes pa nas /
bya khyi lce spyang la sogs 'khor dang bcas /
zhes pa'i bar gzhung ltar la /
de nas /
tshe ring mched lnga bstan ma bcu gnyis dang / /
yul lha gzhi bdag gnyan po 'khor dang bcas / /
dgra bo'i srog la dbang byed bshan po'i tshogs / /
'dir gshigs rgyan gyi gtor ma 'di bzhes shig /
ces pa 'di nas gtor ma byang shar gyi mtshams su gshegs te phud kyis mchod nas lhag ma dngos grub tu zhu ba yin /
sha khrag dmar gyi gtor ma 'di bzhes shig /
'dzam bu ti pa'i zhal zas X sman rag phud kyi mchod pa X dza gad dpa' bo'i sman phud X gtsang ma phud kyi gser skyems X sngar bcol legs pa'i gtang rag gnyan por gtong /
da 'chol legs pa'i gsol 'debs gnyan por bzhes / /
'khor rnams skyong zhing rkyen rnams bzlog pa dang / /
sdang ba'i dgra dang gnod pa'i bge gsol sogs / /
bdud dang bar du gcod pa rnam mang po / /
thams cad rdul phran @# / /
bzhin du brlag pa dang / /
bstan pa rgyas pa'i las 'di khyod kyis sgrubs / /
srid zhi'i dpal 'byor ma lus 'byung ba'i gzhi / /
thub pa'i bstan pa yun ring gnas pa dang / /
de 'dzin byed pa'i skyes bu dam pa rnams / /
dpal 'byor gyis skyongs yun ring zhabs brtan mdzod /
ces gshegs gtor spyi 'gro ltar byas te /
slar gdan la 'khod nas /
b+h+yauH rdo rje 'chang sogs rtsa brgyud bla ma dang /
zhes pa nas /
rab 'byams 'phrin las sgrub la ma g.yel zhig /
ces ba'i bar gyis mnga' gsol dang /
b+h+yauH dran pa tsam gyis dngos grub mchog stsol ba'i /
zhes pa nas /
bsam pa 'grub pa'i bkra shis shog /
ces pa'i bar gyis bkra shis brjod de me tog gi char dbab bo / /
rgyal yum dbyings phyug dbyangs can ma / /
ma rungs bdud rigs bye ba'i dgrar / /
sgyu ma'i srin mo ltar ston cing| |sna tshogs 'dod dgu'i 'o rgyun gyis / /
rnal 'byor bu bzhin skyong mdzad ma / /
de nyid dgyes pa bskyed pa yi / /
chog bsgrigs dam pa'i phyag len bzhin / /
bkod 'dis dge legs 'bar gyur cig /
ces pa 'di yang dbu mdzad sngags ram pa dge 'dun 'jam dbyangs sogs kyis yang yang nan gyis bskul ngor /
gshin rje'i gshed kyi rnal 'byor pa blo bzang chos kyi rgyal mtshan gyis /
bla ma dam pa rnams kyi phyag bzhes bzhin bris pa'o / /
slar yang dge slong d+harma b+ha dras cung zad gsal du btang ba yin no / /

