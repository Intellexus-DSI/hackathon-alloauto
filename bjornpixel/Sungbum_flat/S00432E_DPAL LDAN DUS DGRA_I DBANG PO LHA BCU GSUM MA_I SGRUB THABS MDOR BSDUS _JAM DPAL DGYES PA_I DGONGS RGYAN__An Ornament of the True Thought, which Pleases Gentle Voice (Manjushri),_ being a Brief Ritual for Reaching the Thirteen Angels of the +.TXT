@# / /
dpal ldan dus dgra'i dbang po lha bcu gsum ma'i sgrub thabs mdor bsdus 'jam dpal dgyes pa'i dgongs rgyan zhes bya ba bzhugs so / /
@## / /
na mo gu ru badzra b+hai ra wA ya /
rgyal kun mkhyen rab gcig bsdus 'jam dpal dbyangs / /
gtum drag khro bo'i skur bstan gshin rje gshed / /
ngur smrig 'dzin pa'i gar bsgyur tsong kha pa / /
rnam gsum dbyer med zhabs rdul spyi bor bsten / /
yongs rdzogs bstan pa'i mnga' bdag mEe tri'i mtshan / /
bstan pa'i dbang phyug khyab bdag 'khor lo'i mgon / /
sems dpa' chen po bo d+hi rat+na'i zhabs / /
zla med skyabs mchog rnams la snying nas 'dud / /
dpal ldan dus dgra'i dbang po bsgrub pa'i thabs / /
tshul bzhin sgom pa'i man ngag zla bral ba / /
za ma tog gi @## / /
gnad don mdor dril te / /
spel lo chos bdag srung mas gnang ba stsol / /
'dir dpal 'jigs mdzad rdo rje lha bcu gsum ma'i zab lam rim pa dang po'i rnal 'byor la brtson par 'dod pas byams pa dang snying rje byang chub kyi sems la sogs pa lam thun mong bas rgyud sbyangs pa sngon du btang ste /
khyad par 'di'i dkyil 'khor du bcug nas snod rung gi dbang bzhi rnam par dag pa thob cing /
dbang dus su khas blang ba'i dam tshig dang sdom pa res 'jog med par tshul bzhin du bsrung ba'i gang zag gis /
yid mthun mtshan nyid dang ldan pa'i gnas su byi dor legs par byas la /
'byor na /
lhan thabs 'ga' zhig las bris sku bkram par gsung la /
de ni dkyil thang min gyi sku thang yin cing /
de yang rang cag las dang po bas lha'i rnam pa'i don spyi yid la 'char ba'i dmigs rten dang phyag mchod kyi yul du bya ba'i ched yin pas /
rdo rje 'jigs byed kyi bris 'bur gyi sku sogs pa kram /
gtsang spra dang ldan pas mchod gtor sogs mthong brgyud phyag len ltar legs par bshams /
rang gi mdun du stegs kyi khar dril bu zhal tshur gzigs /
de'i g.yas su rdo rje dang g.yon du cang te'u /
rdo rje'i g.yas su nang mchod kyi ka pA la dpral ba rang la bstan pa /
de dag gi rgyab ngos su bdag bskyed kyi mchod pa chu gnyis nyer spyod lnga /
rang gi g.yas nas 'go brtsams /
de'i pha rol tu stegs dma' ba zhig la phyogs skyong gi mchod pa rang gi g.yon nas mgo brtsams pa dang /
gtor ma rnams bshams /
der chang chu rim bzhin bran /
rang nyid stan bde ba la kha lhor phyogs pa'am phyogs par mos la dkyil dkrung sogs tshul dang mthun pa'i spyod lam gyis 'dug /
bdud rtsi ril bu'am med na nang mchod lce thog tu bzhag ste kha dag par bya /
de nas /
lhag pa'i lha mchog yi dam gyi lha 'di lta bu'i rnal 'byor zab mo nyams su blangs te mkha' mnyam sems can thams cad la phan pa rgya chen po bdag gis sgrub par bya'o snyam pa'i kun slong khyad par can dang lhag par med mi rung gi rtsa ba dad pa dang ldan pa the tshom med pa ting nge 'dzin brtan pa dmigs pa gsal ba ste dngos grub 'grub pa'i rgyu bzhi dang ldan pas skyabs 'gro sems bskyed sogs rang gi rgyud khu la nges legs par byas /
de nas legs tshogs kun gyi rtsa ba bla ma la rag las pa'i phyir rtsa brgyud kyi bla ma rnams mtho  @# / /
g.yas pa'i dkur bzung pa'am gsor zhing /
oM badzra d+harmA ra Ni ta /
pra ra Ni ta /
saM pra ra Ni ta /
sarba bud+d+ha k+She Ta pra tsa le ni /
pra dz+nyA ba ra mi ta /
nA da swa b+hA we /
badzra sa twa hr-i da ya /
san+to Sha ni hUM hUM hUM ho ho ho swA hA /
zhes brjod de dril bu'i lce dbus kyi phyogs brgyad du bskyod pas dkrol te de dag gi nges don sems bar bya zhing rdor dril byin gyis rlabs /
nang mchod kyi snod la kheb yod na bsal te byin gyis rlabs pa ni| oM hrIH Sh+TIH sa bsangs /
oM swa b+hA wa shud+d+ha sarba d+harma swa b+ha wa shud+d+ho nya haM /
stong pa nyid du gyur /
ces pas stong par sbyangs /
stong pa'i ngang las yaM las rlung dkyil gyi steng du raM las me'i dkyil 'khor /
de'i steng du AH las mi mgo'i sgyed bu gsum gyi steng du /
AH las byung ba'i thod pa dkar po de'i nang du bruM aM dzri khaM hUM las byung ba'i sha lnga la /
gau ku da ha na'i yi ges mtshan pa /
laM maM baM taM baM las byung ba'i bdud rtsi lnga la /
bi ra shu ma mU'i yi ges mtshan pa /
de dag gi steng du oM AH hUM gsum steng nas steng du brtsegs par gyur /
rang gi thugs ka'i hUM las 'od zer 'phros rlung la phog pas rlung g.yos me sbar te /
thod pa'i rdzas rnams zhu zhing khol bar gyur /
yi ge gsum las 'od zer rim pa bzhin du 'phros pas /
rdo rje gsum bkug nas yi ge gsum la rim gyis thim pa rnams thod par lhung nas zhu bas /
hUM gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por spar zhing spel bar gyur /
bar mos la /
oM AH hUM /
lan gsum gyis nang mchod byin gyis rlabs /
sngon 'gro mchod pa la g.yon pa'i mtheb srin gyis nang mchod gtor zhing /
hrIH Sh+TIH sa bsangs /
swa b+ha was sbyangs /
stong pa'i ngang las AH las byung ba'i thod pa'i nang du hUM las byung ba'i mchod rdzas rnams rang bzhin stong pa /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM nas shap+ta AH hUM /
zhes pas phyogs skyong mchod pa dang /
phyogs skyong gi gtor ma la chang chu nang mchod kyis bran la nang mchod ltar byin gyis rlabs /
de nas /
rang gi thugs ka'i hUM sngon po'i 'od zer lcags kyu'i rnam pa can gyis phyogs skyong bco lnga 'khor dang bcas pa bkug nas phyogs mtshams rnams su 'khod pa skad cig gis 'od gsal du bcug pa las dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs pa'i mgron rnams kyi ljags hUM las skyes ba'i rdo rje rtse gcig pa dkar po 'od kyi spu gu can rnams su gyur /
bar bsam la /
rdo rje thal mo kha phye ba'i phyag rgya byas te mdun du rdo rje 'jigs byed kyi lha tshogs skad cig gis bsam la /
rtsa sngags brjod de gtor  @# / /
phun sum tshogs pa'i yan lag tu gyur par mngon /
de dag ni sngon 'gro'i rim pa'o / /
cho ga dngos gzhi la 'jug pa ni /
rang nyid 'jigs byed zhal gcig phyag gnyis bar gsal ba'i thugs kar sna tshogs padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas /
de na bzhugs pa'i sangs rgyas dang byang chub sems dpa' dang khro bo dang /
rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar spyan drangs /
bar bsgom la /
'od zer rang gi snying gar thim par mos /
gang gi drin gyis bde chen gnas / /
skad cig gis ni thob 'gyur pa / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
zhes bla ma dang lha la phyag bya /
rang gi snying ga'i sa bon gyi 'od zer las byung ba'i tsa rtsi ka dkar mo /
phag mo sngon mo /
dbyangs can ma dmar mo /
gau ri ljang gu phyag na mchod rdzas sna tshogs pa thogs pa rnams kyis mchod par mos la /
oM hrIH Sh+TIH ha zhes pas mchod yon /
oM hUM hUM phaT kyis zhabs bsil /
oM wi kri tA na na du Sh+TaM sa twa da ma ka gaH gaH gaH yis dri /
oM ku ma rA rU pi ni dzaH dza hUM phaT kyis me tog /
oM hrIH ha he phaT kyis bdug spos /
oM tIp+ta lo tsan wi gri tA na na ma hA A T+Ta T+Ta ha sa na di ni tIp+ta ya swA hA sa mar me /
oM badzra nai wi tye AH hUM swA hA sa lha bshos /
oM badzra shap+ta AH hUM gis rol mo ste de rnams lus la spros pa'i lha mo rnams snying gar bsdu'o / /
sdig pa rnams ni bshags par bya / /
skyes shing byung ba rnams ni bsal / /
mi byed par yang spyan sngar brjod / /
de bzhin bsod nams rjes yi rang / /
bdag gis bde 'gror yongs su bsngo / /
dkon mchog gsum la skyabs su 'gro /
sems can thams cad bdag gis dgrol / /
byang chub gnas la dgod par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gis lus ni 'bul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi / /
zhes sdig bshags /
yi rangs /
bsngo ba /
skyabs 'gro /
sems bskyed /
lus 'bul /
lam la brten pa ste yan lag bdun pa 'bul /
spro na /
sangs rgyas byang chub sems dpa' kun / /
bdag la dgongs par mdzad du gsol / /
bdag ming 'di zhes bgyi ba yis / /
dus 'di nas ni bzung nas ni / /
byang chub snying por mchis kyi bar / /
rigs lnga spyi dang bye brag gi /
dam tshig sdom pa ma lus bzung / /
ma bsgral ba @# / /
phun sum tshogs pa'i yan lag tu gyur par mngon /
de dag ni sngon 'gro'i rim pa'o / /
cho ga dngos gzhi la 'jug pa ni /
rang nyid 'jigs byed zhal gcig phyag gnyis bar gsal ba'i thugs kar sna tshogs padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas /
de na bzhugs pa'i sangs rgyas dang byang chub sems dpa' dang khro bo dang /
rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar spyan drangs /
bar bsgom la /
'od zer rang gi snying gar thim par mos /
gang gi drin gyis bde chen gnas / /
skad cig gi sa ni thob 'gyur pa / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
zhes bla ma dang lha la phyag bya /
rang gi snying ga'i sa bon gyi 'od zer las byung ba'i tsa rtsi ka dkar mo /
phag mo sngon mo /
dbyangs can ma dmar mo /
gau ri ljang gu phyag na mchod rdzas sna tshogs pa thogs pa rnams kyis mchod par mos la /
oM hrIH Sh+T+rIH ha zhes pas mchod yon /
oM hUM hUM phaT kyis zhabs bsil /
oM wi kri tA na na du Sh+TaM satwa da ma ka gaH gaH gaH yis dri /
oM ku ma rA rU bi ni dzaH dza hUM phaT kyis me tog /
oM hrIH ha he phaT kyis bdug spos /
oM tI p+ta lo tsa na wi gri tA na na mahA A T+Ta T+Ta ha sa na di ni dI p+ta ya swA hA sa mar me /
oM badzra nai wi tye AH hUM swAhA sa lha bshos /
oM badzra shap+ta AH hUM gis rol mo ste de rnams lul la spros pa'i lha mo rnams snying gar bsdu'o / /
sdig pa rnams ni bshags par bya / /
skyes shing byung ba rnams ni bsal / /
mi byed par yang spyan sngar brjod / /
de bzhin bsod nams rjes yi rang / /
bdag gis bde 'gror yongs su bsngo / /
dkon mchog gsum la skyabs su 'gro / /
sems can thams cad bdag gis dgrol / /
byang chub gnas la dgod par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gis lus ni 'bul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi / /
zhes sdig bshags /
yi rangs /
bsngo ba /
skyabs 'gro /
sems bskyed /
lus 'bul /
lam la brten pa ste yan lag bdun pa 'bul /
spro na /
sangs rgyas byang chub sems dpa' kun / /
bdag la dgongs bar mdzad du gsol / /
bdag ming 'di zhes bgyi ba yis / /
dus 'di nas ni bzung nas ni / /
byang chub snying por mchis kyi bar / /
rigs lnga spyi dang bye brag gi /
dam tshig sdom pa ma lus bzung / /
ma bsgral ba @# / /
rnams bdag gis bsgral / /
ma grol ba rnams bdag gis dgrol / /
dbugs ma phyin pa dbugs dbyung zhing / /
sems can mya ngan 'das la 'god / /
ces pas sngags kyi dam tshig dang sdom pa sngar bzung ba rnams brtan par bya /
sems can thams cad bde ba ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas par bya'o / /
snyam du bsam nas tshang med bzhi bsgom ste /
'di yan chad kyis mthun rkyen bsod nams kyi tshogs bsags pa'o / /
'chi ba chos skur 'khyer ba'i lam 'khyer bsgom pa ni /
rang gzhan phyi nang gi chos thams cad bden pas grub pa rdul tsam yang mi dmigs pa'i nges don sems pa'i sgo nas kun rdzob kyi snang ba je phra je phrar tha mal gyi 'chi rim dang mthun par rim gyis bsdus te /
oM swa b+hA wa shud+d+ha sarba d+harmaH swa b+hA wa shu d+d+honyahaM /
zhes chos thams cad kyi chos nyid dang rang sems ngo bo dbyer med kyi stong pa'i nga rgyal 'dzin cing /
oM shu na+ya ta dz+nyA na badzra swa b+hA wa At+ma ko nya haM /
chos thams cad rang bzhin med pa'i stong pa nyid dang /
rgyal ba'i thugs chos kyi sku ngo bo dbyer ma mchis pa de nga'o snyam du chos sku'i nga rgyal 'jog /
rang dang tshogs zhing gi lha dang de dag las gzhan pa'i chos thams cad brten nas btag pa yin pa'i phyir /
rtag chad la sogs pa'i mtha' bzhi dang bral ba /
bdag med pa'i rang bzhin stong pa nyid du gyur /
zhes lta ba sgom ste ye shes kyi tshogs bsags shing 'byung 'gyur ba'i tha mal gyi 'chi ba sbyongs par byed pas na 'chi ba chos skur 'khyer ba'i lam 'khyer /
rang sems rnam par mi rtog pa'i ye shes la gnas bzhin pa'i ngang nas rang sems kyi cha shas raM yaM la sogs pa'i sa bon las 'byung bzhi'i dkyil 'khor dang /
bsrung 'khor /
gzhal yas khang sogs rim gyis bskyed par bya ba ni /
stong pa'i ngang las yaM las rlung /
raM las me /
baM las chu /
laM las sa'i dkyil 'khor rnams rim par brtsegs pa'i steng du hUM las sna tshogs rdo rje lte ba la hUM gis mtshan pa /
de las 'od zer 'og tu 'phros pas rdo rje'i sa gzhi /
logs su 'phros pas rdo rje'i r+wa ba /
steng du 'phros bas rdo rje'i gur /
gur gyi 'og r+wa ba'i steng du rdo rje'i bla re ste /
thams cad kyang rdo rje 'bar ba'i rang bzhin bar mtshams med par du ma bu gcig tu gyur ba'i phyi rol tu /
bskal ba 'jig pa'i me lta bu kha dog sna lnga'i me dbung phyogs bcur 'phros bar gyur /
r+wa ba'i dbus su b+h+ruM las bka'i 'khor lo ser po rab tu 'bar ba g.yas skor du 'khor ba rtsibs bcu lte ba dang bcas pa /
lte ba'i nang dang rtsibs la cung zad ma reg pa'i gnas rnams su @# / /
bad zla nyi ma'i gdan gsum gsum /
gdan dbus ma'i steng du hUM yig yongs su gyur ba las /
rang nyid gnod mdzes rgyal bo sku mdog mthing ga mi bskyod pa'i cod pan can /
mthing dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang lcags kyu g.yon gnyis padma dang zhags pa 'dzin pa /
zhabs g.yas bskums shing g.yon brkyangs ba'i stabs kyis bzhugs pa /
yab yum snyoms par zhugs pa'i thugs ka'i hUM gi 'od zer gyis bkug pa'i khro bo bcu zhal du bcug nas zhu ba rdo rje'i lam nas yum gyi padmar zhugs pa'i thig le bcu las hUM ring po bcu dang de las khro bo bcur gyur ba'i gshin rje gshed sngon po /
gzhan gyi mi thub pa dkar po /
rta mgrin dmar po /
bdud rtsi 'khyil ba sngon po /
'dod rgyal mthing ga /
dbyug sngon can sngon po /
stobs po che sngon po /
mi g.yo ba mthing ga /
gtsug tor 'khor bsgyur ljang ser /
rdo rje sa 'og mthing ga ste khro bo thams cad kyang zhal gsum phyag drug pa rang 'dra'i yum la 'khyud pa /
de rnams hUM bcus yum gyi padma las 'phros te phyogs mtshams steng 'og gi rtsibs bcu'i gdan so so la g.yon rkyang gis 'khod /
bcu gcig po thams cad kyang khro bo'i rgyan dang nyams thams cad yongs su rdzogs pa sbrul ba phyogs bcur 'phro pas gdug pa can thams cad tshar gcod par gyur /
zhes brjod nas bsrung bzlog sogs byed par spro na skabs 'dir bya /
ces 'gal rkyen sel ba'i phyir du thun mong dang thun mong ma yin pa'i bsrung 'khor bsgom /
rang nyid gnod mdzes su gnas pa yongs su gyur pa las rdo rje sems dpa' sku mdog dkar po zhal gsum phyag drug pa yongs su gyur ba las /
chos 'byung dkar po gru gsum pa gyen du 'greng ba 'og tu phra zhing stod yangs pa /
'og zur nas paM las byung ba'i sna tshogs padma'i lte bar /
hUM las byung ba'i sna tshogs rdo rje lte ba'i dbus su b+h+ruM las 'khor lo b+h+ruM gyis mtshan pa yongs su gyur pa las /
rnam snang dkar po zhal gsum phyag drug pa de yongs su gyur pa las /
gzhal yas khang gru bzhi sgo bzhi rgyan rta babs dang bcas pa mtshan nyid thams cad yongs su rdzogs par gyur ba'i phyi rol du dur khrod chen po brgyad kyis bskor ba /
zhes chos 'byung dang de'i nang du rten gzhal yas khang bskyed /
gzhal yas khang gi nang gi re mig dgu ba'i dbus su yaM las rlung gi dkyil 'khor nag la cung zad dmar ba'i mdog can gyi steng dang /
nang gi phyogs gzhan gsum dang /
sgo bzhir sna tshogs padma dang nyi ma'i gdan /
nang gi shar dang grwa bzhi dang phyi'i grwa bzhir sna tshogs padma dang zla ba'i gdan zung re re /
zhes gdan gsal 'debs /
gdan dbus @# / /
ma'i steng du a yig dang po las byung ba'i zla ba'i dkyil 'khor zhes zla ba las mngon par byang chub ba dang /
de nas bar do dang chos mthun par rgyu rdo rje 'dzin pa 'jam dpal gzhon nur gyur ba'i skur bskyed bar bya'o snyam pa'i 'phen pa dang bcas te /
de'i dbus su chu las chu bur gyi tshul du d+hIH ser po las byung ba'i ral gri dbus su d+hIH sa mtshan pa /
de las 'od 'phros pas bde bar gshegs pa thams cad spyan drangs te /
thim pa yongs su gyur ba las /
rang nyid rgyu rdo rje 'dzin pa 'jam dpal gzhon nur gyur ba sku mdog ser po yid tsam khros pa phyag g.yas ral gri 'phyar zhing /
g.yon gyis glegs ba na thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe byad brgyad bcus brgyan pa /
ral ba'i zur phud lnga dang ldan zhing /
rgyan thams cad kyis brgyan pa /
zhes chog gsum gyis rgyu rdo rje sems dpa' 'jam dpal du bskyed de bar do longs skur 'khyer ba'i lam 'khyer bsgom / /
gzhi tha mal gyi skye ba sbyongs byed mngal skyes khams drug ldan dang /
chos mthun par skye ba sprul skur 'khyer ba'i lam 'khyer ni /
de'i thugs kar AH las byung ba'i nyi ma'i dkyil 'khor /
de'i 'od kyis phyogs bcu na bzhugs pa'i rnam snang la sogs pa'i sangs rgyas dang /
rdo rje rnon po la sogs pa'i byang chub sems dpa' dang /
rdo rje lcags kyu la sogs pa'i khro bo dang /
sems ma rdo rje ma la sogs pa'i rig pa rnams spyan drangs te /
'jam dpal dang bcas pa nyi ma la zhugs pa las 'od zer gyis dpag tshad stong phrag brgyar khyab pa'i nyi ma'i dkyil 'khor du gyur /
zhes pa ni nyi ma las byang chub pa dang /
de'i steng du hUM yig mthing ga 'od zer lnga dang ldan pa las 'od zer 'phros pas sangs rgyas dang byang chub sems dpa' dang khro bo dang rig pa'i tshogs rnams spyan drangs /
zhes sa bon las byang chub pa dang /
hUM la zhugs pa las khro bo'i rdo rje kha dog nag po /
rtse dgu ba r+wa shin tu gdengs pa 'od zer lnga dang ldan pa lte ba la hUM yig gis mtshan pa /
de las rdo rje phra mo'i gzugs spros bas sangs rgyas dang byang chub sems dpa' dang khro bo dang rig pa'i tshogs rnams spros te /
nam mkha'i khams thams cad til gyis gang ba bzhin du gang ba /
nyi ma la gnas pas sems can rnams smin bar byas nas rdo rje 'jigs byed thob par byas pa dang lhan cig tu 'dus te rdo rje la thim par gyur /
zhes phyag mtshan las byang chub pa /
sku yongs su rdzogs pa byang chub pa rang nyid sems dpa' gsum brtsegs can du bsgom pa ni /
zla ba nyi ma rdo rje hUM dang bcas pa yongs su gyur pa las /
rang nyid 'bras bu rdo rje 'dzin pa dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa g.yas bskums shing @# / /
g.yon brkyangs pa'i stabs kyis bzhugs pa /
zhes mngon byad lnga'i sgo nas 'bras bu rdo rje 'dzin pa bskyed nas skye ba sprul sku'i lam 'khyer sgom /
khams gsum po za bar nus pa ha ha zhes sgrog cing ljags 'dril ba /
mche ba rnam par gtsigs pa khro gnyer can /
khro gnyer gyi 'gram du smin ma dang spyan 'jig pa'i dus ltar 'bar ba /
skra kham ser gyen du brjos pa /
'jig rten dang 'jig rten las 'das pa'i lha la sdig mdzub byed pa /
'jigs pa rnams kyang 'jigs par mdzad pa /
pheM ka ra'i sgra chen po 'brug ltar sgrog pa /
mi'i khrag dang zhag dang rkang dang tshil bu za ba /
'jigs su rung ba'i thod pa skam po lngas thod byas shing /
mgo po rlon pa lnga bcu'i thod pa'i phreng bas brgyan pa /
sprul nag po'i mchod phyir thogs dang mi rus kyi 'khor lo dang /
rna cha la sogs pa'i rus pa'i rgyan rnams kyis brgyan pa /
gsus pa che ba /
gcer bu'i gzugs can /
smin ma dang rdzi ma dang sma ra dang ba spu rnams dus mtha'i me ltar 'bar zhing /
rtsa zhal nag po ma he'i gdong can /
shin tu khros pa r+wa rnon po can /
de'i steng ma r+wa gnyis kyi dbus kyi zhal dmar po rab tu 'jigs pa zhal nas khrag 'dzag pa /
de'i steng du 'jam dpal gyi zhal ser po yid tsam khros pa /
gzhon nu'i rgyan gyis brgyan pa /
spyi bor ral ba lnga dang ldan pa /
r+wa'i rtsa ba'i g.yas zhal dang po sngon po /
de'i g.yas zhal dmar po /
g.yon zhal ser po /
r+wa'i rtsa ba'i g.yon gyi zhal dang po dkar po /
de'i g.yas zhal dud kha /
g.yon zhal nag po /
zhal rnams shin tu khros pa /
zhal dgu po thams cad kyang spyan gsum gsum dang ldan pa /
phyag g.yas g.yon gyi dang po gnyis kyis glang po che'i pags pa rlon pa mgo g.yas dang spu phyir bstan te lag pa dang rkang ba'i pags pa g.yon pa nas brkyangs te 'dzin pa /
lhag ma g.yas kyi dang po na gri gug /
gnyis pa na b+hi d+hi bA la /
gsum pa na gtun shing /
bzhi pa na chu gri /
lnga pa na ka na ya /
drug pa na dgra sta /
bdun pa na mdung /
brgyad pa na mda' /
dgu pa na lcags khyu /
bdu pa na dbyug to /
bcu gcig pa na kha TwAM ga /
bcu gnyis pa na 'khor lo /
bcu gsum pa na rdo rje rtse lnga pa /
bcu bzhi pa na rdo rje thob /
bco lnga pa na ral gri /
bcu drug pa na cang te'u bsnams shing /
lhag ma g.yon gyi dang po na khrag gis bkang ba'i thod pa /
gnyis pa na tshangs pa'i mgo po /
gsum pa na phub /
bzhi pa na rkang pa /
lnga ba na zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsug pa /
bcu gnyis pa na me thab /
bcu gsum pa na thod tshal /
bcu bzhi pa na sdig mdzub / /
bco lnga pa na 'phan rtse gsum pa /
bcu drug pa @# / /
na rlung ras bsnams pa /
zhabs g.yas kyi dang pos mi /
gnyis pas ma he /
gsum pas glang /
bzhi bas bong bu /
lnga bas rnga mong /
drug pas khyi /
bdun pas lug /
brgyad pas wa dang /
g.yon gyi dang bos bya rgod /
gnyis pas 'ug pa /
gsum pas bya rog /
bzhi bas ne tso /
lnga bas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang dbang po dang khyab 'jug dang drag po dang /
gzhon nu gdong drug dang log 'dren dang zla ba dang nyi ma rnams kha sbub tu byas te /
zhabs 'og tu mnan nas me dbung rab tu 'bar ba'i klong dkyil na bzhugs pa /
zhes gtso bo'i zhal phyag sogs rim gyis gsal gdab /
rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa mtshan so gnyis dang dpe byad brgyad bcus brgyan pa /
ral ba'i zur phud lnga dang ldan zhing /
rgyan thams cad kyis brgyan pa| zhes rang dam tshig pa'i shin tu phra ba'i rlung ye shes sems dpa'i ngo bo dang /
de'i thugs kar AH las byung ba'i nyi ma'i dkyil 'khor gyi dbus su /
ting nge 'dzin sems dpa' hUM yig mthing ga 'od zer lnga 'phro ba /
zhes shin tu phra ba'i sems ting nge 'dzin sems dpa' ste sems dpa' gsum rtsegs su bsgom mo /
de'i pang na yum rdo rje ro langs ma sngon mo zhal gcig phyag gnyis kyi g.yas rdo rje gri gug 'phyar zhing /
g.yon thod pa gdug pa'i khrag gis gang ba 'dzin pas yab la 'khyud pa /
thod skam lngas dbu brgyan cing skam po lnga bcu'i do shal can /
phyag rgya lngas brgyan pa /
zhabs g.yas brkyangs shing g.yon pas yab la 'khyud pa /
zhes yum bskyed pa ste /
'di yan chad dang po sbyor ba'i ting nge 'dzin no /
yab kyi gsang gnas mi dmigs pa'i ngang las hUM las byung ba'i rdo rje sngon po rtse lnga ba /
oM las byung ba'i nor bu bu ga phaT kyis bkag pa /
yum gyi gsang gnas mi dmigs pa'i ngang las hUM las byung ba'i padma dmar po 'dab ma brgyad pa /
AH las byung ba'i ze'u 'bru bu ga phaT kyis bkag pa /
zhes rig ma 'du byas te mkha' gsang byin gyis rlabs la /
phan tshun rjes su chags pas snyom par zhugs pa'i dga' ba brtsams te /
oM sarba ta thA ga ta a nu rA ga Na badzra swa b+hA wa a t+ma konya haM /
zhes brjod la de bzhin gshegs pa thams cad kyi rjes su chags pa'i rdo rje'i rang bzhin nga'o snyam du rjes chags kyi nga rgyal bya'o / /
rang gi thugs ka'i hUM yig gi 'od zer gyi lcags kyus mkha' khyab kyi sangs rgyas thams cad bkug nas rang gi zhal du bcug /
thugs kar 'od du zhu ba rdo rje'i lam nas yum gyi padmar zhugs pa'i thil le cha gcig /
b+h+ruM dang de yongs su gyur pa las /
gzhal yas @# / /
las| mi'i thod pa bdud rtsis bkang ba bzhir gyur /
zhes 'khor rnams bskyed /
oM hrIH Sh+TIH wi kri tA na na hUM phaT /
gtso bo yab yum bskul /
dpag tu med par gyur /
yum gyi ba spu'i sgo nas phyir 'phros /
phyog bcur gshegs /
sems can rnams kyi zhe sdang sbyangs /
chos kyi dbyings kyi ye shes la bkod /
gcig tu 'dus /
rang dang yum la thim par gyur /
oM dzin dzig /
oM rat+na d+h+ri ka /
oM a ro li ka /
oM pra dz+nyA d+h+ri ka /
gshin rje gshed bzhi yab yum bskul /
dpag tu med par gyur /
yum gyi ba sbu'i sgo nas phyir 'phros /
phyogs bcur gshegs /
rim pa bzhin sems can rnams kyi /
gti mug la sogs pa'i nyon mongs rnams sbyangs /
ye shes bzhi la bkod /
gcig tu 'dus /
phyogs bzhi'i gdan la 'khod /
oM mud ga ra d+h+ri ka /
oM da N+Ta d+h+ri ka /
oM padma d+h+ri ka /
oM khang+ga d+h+ri ka /
sgo ba bzhi yab yum bskul /
dpag tu med par gyur /
yum gyi ba spu'i sgo nas phyir 'phros /
phyogs bcur gshegs /
rim pa bzhin sems can rnams kyi phung po'i bdud la sogs pa'i bdud rnams bcom /
stobs bzhi la bkod /
gcig tu 'dus /
sgo bzhi'i dbus kyi gdan la 'khod /
oM mo ha ra ti /
oM dwe Sha ra ti /
oM ra ka ra ti /
oM badzra ra ti /
yum bzhi yab yum bskul /
dpag tu med med par gyur /
yum gyi ba spu'i sgo nas phyir 'phros /
phyogs bcur gshegs /
sems can rnams kyi 'byung bzhi'i khams rnams sbyangs /
tshad med bzhi la bkod /
gcig tu 'dus /
nang gi grwa bzhi'i gdan la 'khod /
oM AH hUM /
thod pa bzhi bskul /
dpag tu med par gyur /
yum gyi ba spu'i sgo nas phyir 'phros /
phyogs bcur gshegs /
yul drug gi dri ma sbyangs /
slar 'dus phyi'i grwa bzhir 'khod /
oM AH hUM /
gzhal yas khang bskul /
dpag tu med par gyur /
yum gyi ba spu'i sgo nas phyir 'phros /
phyogs bcur gshegs /
sems can rnams kyi snod kyi skyon spyangs /
bde ba la gnas pa rnams brtan par byas /
gcig tu 'dus /
dam tshig gi gzhal yas khang la thim par gyur /
bar bsam ste spro bsdu bya /
gtso 'khor thams cad kyi mig gnyis su sa snying gi rang bzhin k+Shi dkar po /
rna bar phyag rdor gyi rang bzhin dzriM nag po /
snar rnam snang gi rang bzhin khaM ser po /
lcer spyan ras gzigs kyi rang bzhin raM dmar po /
dpral par sgrib sel gyi rang bzhin kaM ljang gu /
lte bar kun bzang gi rang bzhin saM dkar po /
spyi bor sku rdo rje'i rang bzhin oM dkar po /
mgrin par gsung rdo rje'i rang bzhin AH dmar po /
thugs kar thugs rdo rje'i rang bzhin hUM sngon pos mtshan par gyur /
rang gi thugs ka'i hUM las @# / /
khang gru bzhi sgo bzhi ba la sogs pa mtshan nyid thams cad yongs su rdzogs pa'i gdan dang bcas par gyur /
thil le cha gcig gang na de rnams kyi steng du cha bcu bdun du gyur /
de rnams yongs su gyur pa las /
dbus su hUM las rdo rje hUM gis mtshan pa /
nang gi shar du k+She las 'khor lo k+Shes mtshan pa /
lhor ma las rin po che mas mtshan pa /
nub tu me las padma mes mtshan pa /
byang du da las ral gri das mtshan pa /
shar sgor ya las tho pa yas mtshan pa /
lhor sgor tsa las dbyug pa tsas mtshan pa /
nub sgor ni las padma ni sa mtshan pa /
byang sgor ra las ral gri ras mtshan pa /
nang gi shar lhor dza las 'khor lo dzas mtshan pa /
lho nub tu sa las rdo rje sas mtshan pa /
nub byang du do las padma dos mtshan pa /
byang shar du ru las ral gri rus mtshan pa /
phyi'i grwa bzhir Na yo ni ra'i yi ge bzhi rnams 'od zer 'phro zhing 'du ba phyag mtshan sa bon gyis mtshan pa rnams yongs su gyur pa las /
dpal rdo rje 'jigs byed lha bcu gsum gyi skur yongs su rdzogs par gyur ba ni /
dbus kyi gdan la dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa g.yas bskums shing g.yon brkyangs pa'i stabs kyis me dpung rab tu 'bar ba'i klong dkyil na bzhugs pa /
de'i pang na yum rdo rje ro langs ma sngon mo zhal gcig phyag gnyis kyis gri gug dang thod pa 'dzin pa /
zhabs g.yas brkyangs shing g.yon pas yab la 'khyud pa /
zhes yum gyi mngal du dkyil 'khor rgyal mchog gi rten gzhal yas khang gdan bcas dang brten pa gtso bo yab yum bskyed /
nang gi shar du gti mug gshin rje gshed dkar po /
lhor ser sna gshin rje gshed ser po /
nub tu 'dod chags gshin rje gshed dmar po /
byang du phrag dog gshin rje gshed ljang khu /
shar sgor tho ba gshin rje gshed sngon po| lho sgor dbyug pa gshin rje gshed dkar po /
nub sgor padma gshin rje gshed dmar po /
byang sgor ral gri gshin rje gshed ljang khu ste /
yab brgyad po thams cad kyang zhal gsum phyag drug pa rang 'dra'i yum la 'khyud pa thod skam lnga'i dbu rgyan dang mgo rlon lnga bcu'i do shal can /
zhal re re la spyan gsum gsum dang ldan zhing mche ba bzhi bzhi gtsigs nas ljags 'dril zhing 'od zer rab tu 'phro ba /
klu chen po brgyad kyis brgyan pa'o / /
nang gi shar lhor tsa rtsi ka dkar mo /
lho nub tu phag mo sngon mo /
nub byang du dbyangs can ma dmar mo /
byang shar du gau ri ljang gu ste yum bzhi ka'ang zhal gsum phyag drug pa rang dang 'dra ba'i yab la 'khyud pa| thod skam lnga'i dbu rgyan dang skam po lnga bcu'i do shal can /
phyag rgya lngas brgyan pa /
zhabs g.yas bskum zhing g.yon brkyang ba'i stabs kyis bzhugs pa /
phyi'i grwa bzhir Na yo ni ra'i yi ge bzhi yongs su gyur ba @# / /
'od zer 'phros pas rdo rje gsum gyi lha tshogs spyan drangs /
oM hrIH Sh+TIH ha nas shap+ta AH hUM /
zhes pa'i bar gyis mchod /
'od zer gyis bkug ste /
rdo rje gsum gyi lha tshogs rnams lha rnams kyi gnas gsum gyi rdo rje gsum la thim par gyur /
oM sarba ta thA ga ta ka ya wa ka tsi t+ta badzra swa b+hA wa A rma konya haM /
zhes skye mched sku gsung thugs byin gyis rlabs /
lcags kyu'i phyag rgya snying ga'i thad du bzhag la /
oM hrIH hA b+ho mahA krod+ha A gats+tsha A gats+tsha a smA da pu dza bra tI gri h+Na n+tu bra sA da meH d+hi mAna ku ru swAhA /
rang gi thugs ka'i hUM las 'od zer 'phros pas /
rang bzhin gyi gnas nas dpal rdo rje 'jigs byed lha bcu gsum gyi ye shes pa'i dkyil 'khor rten dang brten par bces pa mdun gyi nam mkhar spyan drangs /
se gol gtog /
las sngags brjod la /
khro bo spros te phyi 'brang gi bgegs srung /
hrIH Sh+TIH haH zhes sogs kyis mchod /
dzaH hUM baM hoH zhes ye shes pa dgu ga gzhug bcing mnyes bya /
oM hrIH hA b+ho zhes sogs phyag rgya dang bcas te /
slar yang rang gi thugs ka'i hUM las 'od zer 'phros dbang gi lha rnams spyan drangs /
dbang lhas dbang bskur /
rigs bdag so sos dbu brgyan cing dbang lha rnams rang nyid la thim par gyur /
zhes dbang bskur rgyas gdab bya ste /
de ni dkyil 'khor rgyal mchog gi ting nge 'dzin no / /
las rgyal mchog gi ting nge 'dzin no /
bdag bskyed mchod pa sngar ltar byin rlabs byas la /
rang gi snying ga nas mchod lha spros te de dag gis mchod par bsam la /
oM hrIH Sh+TIH haH zhes sogs sam /
oM ya mAn+ta ka sa pA ri wA ra a r+g+haM pra tI ts+tsha swAhA /
zhes sogs kyis mchod de /
de ni phyi mchod do / /
de nas lag pa g.yas pas nang mchod kyi ka pA la'i dpral ba rang la bstan te bzung la /
g.yon pa'i mtheb srin sbyar bas g.yas skor du lan gsum dkrug pas dbus nas bdud rtsi'i snying po byung bar mos la /
mtheb srin gyis smin mtshams yan la gtor zhing /
oM mchod do /
dus gsum sangs rgyas thams cad kyi ngo bo drin can rtsa ba'i bla ma rin po che'i zhal du oM AH hUM /
brgyud pa'i bla ma gong ma rnams kyi zhal du X gis bla ma rnams dang /
snying kha'i thad nas 'thor zhing /
gtso bo yab yum dang 'khor rnams kyi snying po so so'i mthar 'bru gsum btags nas 'bul lam yang na /
oM ya mAn+ta ka sa bA ri wA ra X zhes pas yi dam 'khor bcas dang /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi X zhes yi dam dkyil 'khor gyi lha tshogs gzhan rnams dang /
lte ba'i thad nas 'thor la /
chos kyi rgyal po 'khor dang bcas pa rnams kyi X gzhan yang sngon sangs rgyas mthong ba /
dam pa'i chos thos pa /
'phags pa'i dge 'dun la bsten pa /
bstan pa dang 'khor rnam bzhi skyong bar zhal gyis bzhes pa /
bla ma gong ma rnams kyis bsten zhing bsgrubs pa'i srung ma dam tshig can rnams kyi X gis chos skyong rnams dang /
pus mo'i thad nas @# / /
skyabs spyin gyi phyag rgyas /
gzhi bdag klu dang rigs drug sems can thams cad lhar gyur pa rnams kyi X zhes dpa' bo dpa' mo phyogs skyong sogs la 'bul /
phyogs bcu'i sangs rgyas thams cad spyan drangs te rang gi lus la zhugs par gyur /
par bsam zhing /
ljags hUM las rdo rje rtse gcig pa 'od kyi bus gu can du gyur pas nang mchod kyi bcud drangs nas longs spyad par gyur /
bar mos te bdud rtsi lce thog tu bzhag nas myong la /
oM hrIH Sh+TIH wi X oM AH hUM /
mgron thams cad ye shes kyi bdud rtsis mnyes shing tshim par gyur /
bar bsam zhing khyad par snying ga'i ting nge 'dzin sems dpa' mchod pa'i mnyes par bsam pa ste /
de ni nang gi mchod pa'o / /
yab kyi gsang gnas mi dmigs pa'i ngang nas hUM las byung ba'i rdo rje dang /
yum gyi gsang gnas a las byung ba'i padmar gyur /
oM sarba ta thA ga ta a nu rA ga Na badzra swa b+hA wa A t+ma ko nya haM /
yab yum snyoms par zhugs pa'i lhan skyes kyi dga' ba rgyas /
dkyil 'khor ba'i lha thams cad kyis kyang dga' ba nyams su myong ste /
bde stong gi ting nge 'dzin la rol bas /
gsang ba dang de kho na nyid kyi mchod pas dgyes par gyur /
bar bsam ste /
de ni gsang ba dang de kho na nyid kyi mchod pa'o / /
mchod pa de rnams kyi skabs su mchod pa'i 'khor gsum bden stong sgyu ma lta bur blta bar bya'o / /
de nas 'khor rnams kyis gtso bo la brag cha'i dbyangs bzhin du bstod par mos la /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir / /
thugs rje thabs kyis khro rgyal skur bstan pa / /
'jigs byed gshin rje gshed la phyag 'tshal lo / /
zhes brjod /
de nas gtso bos 'khor rnams la bstod par mos la /
gshin rje gshed po rab 'jigs pa / /
gti mug rdo rje'i ngo bo khyod| |ston pa sangs rgyas kun rang bzhin / /
rdo rje sku la phyag 'tshal bstod / /
gshin rje gshed po rab 'jigs pa / /
phra ma rdo rje'i rang bzhin khyod / /
rdo rje thugs dang rab mtshungs pa / /
rin chen rdo rje phyag 'tshal bstod / /
'dod chags rdo rje'i ngo bo khyod / /
gshin rje gshed po rab 'jigs pa / /
rdo rje gsung dang rab mtshungs pa / /
rdo rje gsung la phyag 'tshal bstod / /
phrag dog rdo rje'i ngo bo khyod / /
gshin rje gshed po las kun pa / /
rdo rje sku dang rab mtshungs pa / /
phyag na ra la gri phyag 'tshal bstod / /
ces bstod /
slar yang 'khor rnams kyis gtso bo la /
sangs rgyan kun gyi dngos po khyod / /
sangs rgyas thams @# / /
cad gcig bsdus pa / /
sangs rgyas kun mchog gtso bo'i gtso / /
dkyil 'khor gtso la phyag 'tshal bstod / /
ces bstod par mos /
de tshe dpyad 'jog gi bsgom gnyis kyis gsal snang bsgrub cing /
rang rdo rje 'jigs byed du nga rgyal 'jog pa ni rgya che ba dang /
sgom pa po bsgom bya sgom rnams rang bzhin med bzhin tu snang ba sgyu mAm rmi lam ltar du bsam pa ni /
zab rgyas gnyis ka la bslab pa ste bskyed rim rags pa dang /
steng 'og gi sna rtser zla ba la thig le 'am rdo rje sngon po yungs 'bru tsam la sems 'dzin cing /
de brtan pa na de gang rung mang po spro zhing slar bsdud pa ni bskyed rim phra mo la bslab tshul lo / /
de ltar bsgom pas skyo na /
zhal dgu ni gsung rab yan lag dgu /
r+wa gnyis ni bden pa gnyis /
phyag so bzhi dang sku gsung thugs te so bdun ni byang phyogs so bdun /
zhabs bcu drug ni stong nyid bcu drug /
yum dang sbyor ba ni bde ba chen po rgyas pa /
mi la sogs pa ni dngos grub brgyad dang /
bya rgod la sogs pa ni dbang phyug brgyad dag pa yin la /
gcer bu ni sgrib g.yogs med pa dang /
skra gyen du brdzes pa ni mya ngan las 'das pa'i go 'phang ston pa'o / /
de dag gi don mdor bsdus na /
gtan la dbab pa'i gzhi gsung rab yan lag dgu'i brjod bya kun rdzob sgyu ma dang /
don dam nam mkha' lta bu /
khong du tshud pa'i lam byang phyogs so bdun yin la /
lam de'i gtso bo don dam rtogs pa la ni stong nyid bcu drug gi rtogs pa yod de /
de yang thabs bde ba chen po dang dbyer med par zhugs pa'o / /
lam des bgrod pa'i 'bras bu dngos grub thun mong dang /
thun mong ma yin pa gnyis kyi gtso bo ni /
sgrib pa zad pa'i myang 'das so /
zhes rdo rje 'jigs byed kyi rnam par shar ba'i skus de ltar mtshon pa go bar byed pa'o / /
zhes dag pa dran par bya /
de nas dung chen la sogs pa'i phreng ba /
hrIH Sh+TIH sa bsangs /
swa b+hA was sbyangs /
'phreng ba stong pa nyid du gyur /
stong pa'i ngang las phreng rdog rnams bad nyi'i steng du me las padma mes mtshan pa yongs su gyur ba las 'dod chags gshin rje gshed du gyur ba zhu ba las bgrang phreng khrag 'dzag pa'i mi mgo'i phreng ba'i rnam par gyur /
bar bsam ste bgrang phreng byin gyis rlabs la /
de snying khar bzung ste g.yas pa'i mthe bong lcags kyus lha 'gug pa'i bsam pas 'dren pa'i tshe mi mgo'i rnam pa can re re ri smin mtshams su rdo rje 'jigs byed kyi rten brten pa'i dkyil 'khor re re yod pa las rang 'dra gnyis pa re chad nas lha gang dang gang gi sngags bzlas pa'i tshe de dang de'i snying ga'i sa bon la thim par bsam mo / /
zhi bzlas byed na /
rang gi snying kha'i nyi gdan zhub las 'khor lo ser po rtsibs drug pa dang /
ting nge 'dzin sems dpa' hUM yig zhu ba las d+hIH yig dmar ser du gyur /
rtsibs drug lam @# / /
reg par /
mdun nas g.yas skor du /
oM a ra pa tsa na dang /
'tshams rnams su d+hIH drug gis mtshan pa'i 'khor lo g.yas dang yig 'bru ga yon du 'khor ba'i 'od zer gyis rang gzhan sems can thams cad kyi mi shes pa'i mun pa thams cad bsal /
shes bya kun la blo gros kyi snang ba thob par gyur /
bar bsam la /
oM a ra pa tsa na d+hIH zhes pa ci nus bzla par bya ste 'di ni zhi ba'i bzlas pa'o / /
khro bo'i bzlas pa bya tshul ni /
slar yang 'khor lo nyi gdan dang /
dbus kyi d+hIH hUM yig mthing ga 'od zer lnga 'phro bar gyur pa'i mthar phyi nas rim bzhin rtsa sngags dang snying po nye snying kha dog sngon po can rnams g.yas skor du 'khod /
sngags bzla ba'i tshe hUM yig la rang sems zhugs pa bzhin du bzla zhing /
hUM yig sngags 'phreng rnams 'od zer 'bar bar bsgom pa gtso bo dang /
skabs 'gar rtsa sngags bzla ba'i tshe /
sngags 'phreng phyi ma las 'od zer me 'od lta bu 'phros pa'i sne la /
'jigs byed dpag tu med pa spros te rtsa zhal gyi sna bug g.yas nas thon /
dam chos sgrub pa'i bar gcod gdon bgegs thams cad tshar bcad /
sna bug g.yon nas zhugs /
hUM yig la thim par mos /
'khor rnams kyi rang rang gi thugs kar nyi zla'i gdan la rang rang gi phyag mtshan la rang rang gi sa bon gyis mtshan pa'i mthar rang rang gi sngags g.yas skor du 'greng ste 'od zer dmar po 'bar ba'i rnam pa can du 'khod pa las 'od 'phros te sems can thams cad kyi don byas slar yang snying khar thim pa dang /
zhal dgu dang 'khor gyi lha rnams kyi zhal nas kyang sngags kyi sgra sgrogs par gyur /
bar bsam la /
oM ya mar dzA /
sa do me ya /
ya me do ru na ya da ya ya da yo ni ra ya k+She ya /
ya k+She yats+tsha ni rA ma ya /
hUM hUM phaT phaT swA hA /
zhes pa ni rtsa sngags sam 'phreng gshin rje rgyal po de chos bdag la gang gshin rje mo chos dgra /
mi 'byung bar gang zhig /
mtshan ma'i /
skye gnas /
zad par byed pa /
gnod sbyin mo /
zad par /
'khrul bar bgyis /
mchog sbyin /
gsod byed /
bskul byed /
gzhi tshugs /
sngags so / /
oM hrIH Sh+TIH wi kri tA na na hUM phaT /
ces pa ni las sngags so / /
oM ya mAn+ta ka hUM phaT /
ces pa ni snying po'o /
oM badzra be t+tA li A ga ts+tsha A gats+tsha hUM dza swA hA /
yum gyi sngags so /
oM dzi ni dzi ka hUM phaT /
oM rat+na d+h+ri ka hUM phaT /
oM A ro li ka hUM phaT /
oM pradz+nyA d+h+ri ka hUM phaT /
oM mung+ga ra d+h+ri ka hUM phaT /
oM daN+Ta d+h+ri ka hUM phaT /
oM padma d+h+ri ka hUM phaT /
oM khang+ga d+h+ri ka hUM phaT /
oM mo ha ra ti hUM phaT /
oM dwe Sha re ti hUM phaT /
oM rA ga ra ti hUM phaT /
oM badzra ra ti hUM phaT /
ces pa rnams 'khor sngags so /
sngags de dag @# / /
bzla ba'i tshe shin tu myur bu la /
shin tu gsal mi gsal /
ring thung 'go bzlog pa dang /
gtam gyis bar chod pa /
sems g.yengs pa /
yig 'bru chad lhag /
the tshom la sogs pa'i skyon rnams spang ba gal che'o / /
bzlas pas skyon mthar /
gshin rje gshed kyi yig brgyas lhag chad kha bskangs /
oM ya mAn+ta ka sa pa ri wA ra ar+g+haM /
sogs dang /
'bru gsum btags pa'i nang mchod kyang 'bul /
gzugs mchog mchog tuX 'jigs byed 'khor bcas phyag 'tshal bstod do / /
ces bstod do / /
de nas thun gsham du gtor ma 'bul ba ni /
gtor mgron la 'bul rgyu'i mchod pa rang gi g.yon nas 'go brtsams te bshams la byin gyis rlabs /
gtor ma rnams kyang nang mchod ltar byin gyis rlabs nas /
mdun du skad cig gis dpal rdo rje 'jigs byed lha bcu gsum gyi dkyil 'khor gsal la yongs su rdzogs par gyur /
rang gi thugs ka'i hUM las 'od zer 'phros /
ye shes kyi 'khor lo spyan drangs /
dzaH hUM baM hoH gnyis su med par gyur /
rang gi thugs ka'i hUM sngon po'i 'od zer lcags kyu'i rnam pa can gyis phyogs skyong bco lnga 'khor dang bcas pa bkugs te skad cig gis 'od gsal du bcug pa las dpal rdo rje 'jigs byed zhal gcig phyag gnyis kyis gri gug dang thod pa 'dzin pa yum dang bcas pa'i skur bzhengs pa'i /
'jig rten dang 'jig rten las 'das pa'i mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur bas gtor ma'i bcud thams cad drangs te gsol bar gyur /
oM hrIH Sh+TIH wa kri tA na na hUM phaT /
badzra b+hai ra wa ya ad+hi pa d+hi badzra be d+hA li iM ma ba liM ta kha kha khA hi khA hi hUM phaT swA hA /
zhes lan bdun gyis gtso bo yab yum dang 'khor rnams kyi sngags mthar /
ba liM bra ti ts+tsha /
zhes btags pa gsum gyis 'khor rnams la 'bul /
phyi nang gi mchod pas mchod cing bstod pas bstod /
gong du bshad pa'i phyogs skyong gi gtor ma yang sngar bzhin 'bul /
las gshin la /
rang gi thugs ka'i hUM nag po'i 'od zer lcags kyu'i rnam pa can gyis /
lho phyogs rim pa bdun gyi sa 'og nas gshin rje'i grong khyer sgo med lcags mkhar bcu drug gi nang nas chos rgyal yab yum 'khor dang bcas pa spyan drangs /
bar bsam la /
ljags 'od zer gyi spu gus gtor ma'i bcud thams cad drangs te gsol bar gyur /
oM kA la rU ba sa pa ri wA ra sarba bi g+h+nan sha trUM mA ra ya i dam ba liM ta kha kha khA hi khA hi hUM phaT /
ces pa lan gsum gyis yab yum 'khor bcas kyi gtor ma dang /
oM kA la rU pa sa pa ri wA ra ar+g+haM /
pu Sh+pe sogs kyis mchod /
'bru gsum sbyar nas nang mchod kyang 'bul /
'jam dpal bka' nyan mas bstod /
'chi bdag mas bstod ba skul byas te 'phrin las bcol la /
@# / /
gshin rje gshed kyi yig brgya brjod /
ma rnyed yongs su zhes sogs kyis bzod gsol /
oM AH hUM muH 'jig rten las 'das pa'i mgron gyi ye shes pa gshegs /
dam tshig pa bdag nyid la thim /
mgron gzhan rnams rang gnas su gshegs par gyur /
ces gtor mgron gshegs gsol bya /
rnam dag bsam pas zhes sogs kyis 'dod don la gsol ba gdab /
sgom pa'i dkyil 'khor dur khrod bsrung 'khor dang bcas pa gzhal yas khang la thim /
gzhal yas khang 'khor rnams la thim /
'khor rnams dang yum rang la thim /
rang dam tshig sems dpa' ye shes sems dpa' la thim /
ye shes sems dpa' ting nge 'dzin sems dpa' la thim /
ting nge 'dzin sems dpa' zhabs kyu u ni ha la /
ha ni ha'i mgo bo la /
mgo bo zla tshes la /
zla tshes ni thig le la /
thig le ni nA da la thim /
nA da yang mi dmigs pa stong par gyur /
stong pa'i ngang las rang nyid skad cig gis dpal rdo rje 'jigs byed zhal gcig phyag gnyis pa'i skur bzhengs pa'i spyi bor oM /
mgrin par AH thugs kar hUM gis mtshan par gyur /
bar bsam la /
smon lam ni /
r+wa sgreng khri chen gyi gsung gi rgyal kun mkhyen rab ma bton na phun sum tshogs shing /
de tsam mi spro na /
de ltar 'jam dpal gshin rje gshed po yi / /
bskyed rim mchod bstod bzlas sogs tshul bzhin du / /
bsgrubs pa'i dge bas sngon 'gro thun mong lam / /
ma nor yongs su rdzogs pas rgyud smin shog /
rdo rje slob dpon mchog gi ded dpon las / /
rnam dag dbang bzhi rab mnos dam tshig dang / /
sdom pa'i bcas mtshams tshul bzhin legs bsrung nas / /
smin grol gdams pas bdag rgyud gang bar shog /
srid pa'i gnas skabs yang dag sku gsum du / /
sbyong byed rim pa dang po'i rnal 'byor che / /
zab gsal gnyis med lha sngags bsam gtan gyis / /
rab 'byams las kun thogs med 'grub par shog /
bla med myur lam mthar thug rdzogs pa'i rim / /
rnal 'byor bzhi yi snying bor bsdus pa'i don / /
'khrul med nyams su bstar la rdo rje 'chang / /
'jigs mdzad sku gsum go 'phang myur thob shog /
ces smon lam dang /
shis brjod ni /
rab yangs kun gsal khyon 'gengs dkyil 'khor lha / /
bde gshegs sras bcas shis pa brjod pa'i dbyangs / /
snyan par sgro gcing me tog char 'bebs pas / /
sa gsum 'gro la shis pas skyong gyur cig /
gshin rje mthar byed rgyud rgyal lam bzang la / /
brten nas grub pa mchog brnyes byin rlabs gter / /
rtsa ba rgyud pa'i bla ma ma lus pa'i / /
dge mtshan phun sum tshogs @# / /
pa'i bkra shis shog /
ston pa phun tshogs khyab bdag gshin rje gshed / /
gsang chen mthar thug lung dang rtogs pa'i chos / /
dkyil 'khor 'khor tshogs dge 'dun dkon mchog gi /
dge mtshanX stong gsum khyon mtshungs rin chen gzhal med khang / /
nyi zla'i 'od 'phro rgyan gyis brgyan pa las / /
dge mtshan phun tshogs ji snyed mchis pa des / /
snod bcud dpal g.yang bde legs khyab gyur cig /
ces brjod cing me tog gi char dbab po / /
brel dus de tsam kyang ma lcogs na /
'dis mtshon rang gzhan dus gsum dge ba'i mthus / /
skyes pa'i phreng bar dam pas rjes bzung ste / /
thun mong lam sbyangs rim gnyis mthar phyin nas / /
'jigs mdzad rdo rje'i go 'phang myur thob shog /
rtsa brgyud bla ma rnams kyi bkra shis shog /
yi dam lha tshogs rnams kyiX skyabs mchog rin chen gsum gyiX mkha' 'gro chos skyong rnams kyi bkra shis shog /
ces pa gang rung gis mtha' brgyan par bya ste /
de dag ni thun gyi rnal 'byor ro / /
thun 'tshams su yi dam lha'i nga rgyal dang ma bral ba'i ngang nas brtan g.yo'i snod bcud gang snang kun yi dam lha'i rten dang brten par blta ba dang /
sgra bsgrags tshad gsung /
dran rtog thugs kyi rnal 'byor blta ba sogs rang gi sgo gsum gyi bya spyod kun kyang yi dam lha'i sku gsum 'ba' zhig gi ngo bor u tshugs yan chad kyis blta bar mos pa ni spyod lam gyi rnal 'byor dang /
bza' btung gtor ma ltar byin rlabs byas te snying kha'i ting nge 'dzin sems dpa' bla ma dang lha thams cad 'dus pa'i bdag nyid du mos te de la tshogs 'khor ram /
nang gi sbyin sreg gi tshul du longs spyod pa ni zas kyi rnal 'byor dang /
nyal ba'i tshe snod bcud nas nA da'i bar bsdus nas thabs shes dang ldan par gnyid du yur ba nyal ba'i rnal 'byor dang /
ldang ba'i tshe lha mo tsa rtsi ka sogs kyis snyan pa'i dbyangs dang rol mo'i sgras bskul te 'od gsal las bzhengs par bskul bas sad par mos te ldang ba ni ldang ba'i rnal 'byor dang /
khrus kyi tshe chu dbang gi skabs ltar khrus chu byin gyis rlabs te dbang lhas dbang bskur ba'i bsam pas khrus byed pa khrus kyi rnal 'byor ro / /
de ltar zhag re la thun bzhi'i rnal 'byor ram gsum la sogs pa'i sgo nas tha mal snang zhen sogs kyi dri mas ma bgos par gong du bshad ma thag pa'i cho ga ma mtha' 'di lta bu re tshul bzhin nyams su blang na'ang dal ba'i rten la snying po blang bar 'gyur zhing /
gnas skabs gdon bgegs par chad kyis mi tshugs par chos 'go thon pa dang /
ched gnyer ma byas kyang shes rab 'phel ba dang /
mchog thun gyi dngos grub bde blag tu 'grub pa dang /
mdor na mthar thug 'bras bu sku bzhi'i go 'phang ring min myur du thob par gdon mi za ba nyid du nges pas na /
bdag legs su 'dod pa dag gis snying nas lhag pa'i lha mchog khyad chos lnga'i sgo nas khyad par du 'phags pa'i yi dam 'jigs mdzad rdo rje 'di lta bu srog gi @# / /
phyir yang mi spang bar chu bo'i rgyun gyi rjes 'gro'i rnal 'byor zab mo'i ngang nas rang gzhan kun gyi phan bde legs tshogs bla na med pa spel pa'i rgyur skyes bu'i rtsal ci yod kyi sgo nas 'bad par rigs so / /
'dir smras pa /
thub pa'i gsang mdzod myur lam snying po'i snying / /
'jigs mdzad khro bo'i rnal 'byor zab mo'i lam / /
tshig nyung don gyi cha rdzogs nor phreng 'di / /
dpyod ldan sgeg mo'i mgrin pa'i rgyan du 'os / /
gsang chen rgyud rgyal bdud rtsi'i ka la sha /
sngon byon mkhas grub dgongs don ku sha'i chun / /
mtshan ldan gdams pa'i gnad kyis brgyan pa las / /
gser dngul rma bya'i mdongs kyis ci la mdzes / /
snyigs ma'i rang mtshan mngon pa'i dus 'di na / /
dam pa'i legs bshad bdud rtsi yal bor nas / /
smyon thabs gdol thabs pa tshwa'i khron pa dag /
bdud rtsir rlom nas ci dgar sten 'di skyo / /
de phyir rab rmongs bdag 'dra'i blun pa yis / /
legs bshad rtsom pa'i lce dang mi ldan kyang / /
dpyod ldan gang gis rna ba 'dzer bar brten / /
mkhas pa'i gsung rgyun bdud rtsi'i thig 'phreng spel / /
dge 'dis bdag gzhan tshe rabs thams cad du / /
bla ma gshin rje gshed kyis rjes bzung ste / /
rim gnyis lam gyi rnal 'byor mthar phyin nas / /
sku gsum nor bu'i gling du phyin gyur cig /
ces dpal rdo rje 'jigs byed lha bcu gsum gyi sgrub thabs tshig nyung don tshang ba zhig dgos zhes mi phyed pa'i dad stobs dang ldan zhing rnam dkar dge la brtson pa a ba ka ja sag gung gi phyogs pA yan cha g+han hu ral gyi tE tu bla ma bzod pa ku thI nas yang yang rnab 'dzer ba'i ngo ma bzlog par /
\u0f38ngos la legs bshad rtsom pa'i skyes sbyangs kyi stobs dang bral bas tshul 'di lta bu bgyid bar che shin tu dka' zhing /
khyad par deng dus rje yab sras sogs mkhas grub tshad ma'i skyes bu'i gsung dri ma med pa rnams ras su bor te bdag lta bu'i 'chal gtam kho na yi dam du byed pa la yid skyo zhing dgos pa cung zad tsam me ba'i khar rang gzhan kun 'phong ba'i las ngan bsags tshab che ba las gzhan dmigs med kyi ngang du lus bas \u0f38nye char khyab bdag dam pa rnams kyi bka'i gnang bas mtshams sbyar te /
dam pa gong ma rnams kyi gsung la gzhi byas /
tshig sna ba sdus dgos rnams kyang tshig phrad phran bu bsdus te rang bzos ma slad par byas khul gyi phyogs bsgrigs byed pa po /
\u0f38dge sbyong gi sha tshugs can chos med sbrang 'khyams pa blo bzang byang chub bstan pa'i sgron mes chos sde chen po sku 'bum byams pa gling gi rang gshag e waM dga' 'khyil du rab tshes rnam 'phyangs khyi lo'i hor zlA mkha' 'gro'i dus chen yar ngo'i tshes bcu'i gza' skar 'phrod sbyor phun sum tshogs pa'i nyin sug bris su bgyis pa 'dis kyang 'gro kun bla ma 'jam dpal zhi khros rjes su 'dzin pa'i rgyur gyur cig / / / / /
