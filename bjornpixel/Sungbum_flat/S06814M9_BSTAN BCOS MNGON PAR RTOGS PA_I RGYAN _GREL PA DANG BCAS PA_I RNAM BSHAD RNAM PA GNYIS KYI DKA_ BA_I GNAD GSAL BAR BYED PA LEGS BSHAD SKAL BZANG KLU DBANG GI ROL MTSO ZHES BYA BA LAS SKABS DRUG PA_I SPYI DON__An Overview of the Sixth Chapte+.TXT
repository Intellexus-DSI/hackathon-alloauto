@# / /
bstan bcos mngon par rtogs pa'i rgyan 'grel pa dang bcas pa'i rnam bshad rnam pa gnyis kyi dka' ba'i gnad gsal bar byed pa legs bshad skal bzang klu dbang gi rol mtsho zhes bya ba las skabs drug pa'i spyi don bzhugs so / /
@## / /
gnyis pa brtan pa rgyu 'bras kyi yan lag rgyas par bshad pa la /
brtan pa'i rgyu mthar gyis sbyor gyi yan lag rgyas par bshad pa /
brtan pa'i 'bras bu skad cig sbyor gyi yan lag rgyas par bshad pa dang gnyis las| dang po la /
'brel bkod pas mtshams sbyar ba /
mthar gyis sbyor mtshon byed kyi chos rgyas par bshad pa /
skabs bsdu ba dang gsum las /
dang po ni /
lus rnam gzhag tu /
rtse mor phyin dang mthar gyis pa / /
zhes 'chad na /
rtse sbyor gyi 'og tu mthar gyis sbyor 'chad pa'i rgyu mtshan gang zhe na /
de'i rgyu mtshan yod de /
rtse sbyor thob pas mkhyen gsum gyi rnam pa go rim nges can du bsgom dgos so / /
zhes shes par bya ba'i ched yin pa'i phyir /
de ltar bsgoms pa chos can /
dgos pa yod de /
mkhyen gsum gyi rnam pa la brtan pa thob par bya ba'i ched du yin pa'i phyir /
zhes mtshams sbyor ba la /
rtse mo'i mngon par rtogs pa thob pa so so ba dang bsdus pa nyid du rtogs pa'i don rnams go rim bzhin du blags nas brtan par bya ba'i phyir rnam par sgom par byed pas mthar gyis pa'i mngon par rtogs pa /
zhes gsungs /
gnyis pa la /
mdo las gsungs tshul dang /
bstan bcos kyis 'grel tshul gnyis las /
dang po ni /
log zhugs bcu drug pa'i mdor /
chos thams cad dngos po med pa'i ngo bo nyid du rtogs nas 'tshang rgya bar gsungs pa las 'phros nas /
de skad ces bka' stsal pa dang /
tshe dang ldan pa rab 'byor gyis bcom ldan 'das la 'di skad ces gsol @# / /
to| /
bcom ldan 'das gal te de ltar byang chen chos thams cad dngos po ma mchis pa'i ngo bo nyid la bsam gtan bzhi dang mngon par shes pa lngas bla med rdzogs byang du mngon par 'tshang rgya na /
bcom ldan 'das de ji ltar dngos po ma mchis pa'i ngo bo nyid la byang chen mthar gyis spyod pa dang /
mthar gyis slob pa dang /
mthar gyis nan tan tu bgyi ba /
gang gis bla med rdzogs byang du mngon par 'tshang rgya bar 'gyur ba'i mthar gyis spyod pa dang /
mthar gyis slob pa dang /
mthar gyis nan tan du bgyi ba mchis par 'gyur /
bcom ldan 'das kyis bka' stsal pa /
rab 'byor 'di ltar byang chen thog mar sangs rgyas bcom ldan 'das rnams dang /
zhes pa nas /
sher phyin dang phar phyin drug la spyod do / /
zhes pa'i bar gyis mthar gyis sbyor mdor bstan nas /
de rgyas par 'chad pa la /
rab 'byor gzhan yang byang chen /
zhes sogs gsungs /
gnyis pa la /
rtsa 'grel gnyis las /
dang po ni /
mdo de'i don 'chad pa la /
sbyin pa shes rab bar dag dang /
zhes sogs gsungs /
gnyis pa ni /
de nyid tshig don gyi sgo nas 'chad pa la /
pha rol tu phyin pa bzhi ni /
zhes sogs gsungs /
mdo rtsa 'grel 'di rnams kyi don bsdu na /
lam gyi mthar gyis pa dang /
lam khyad par du byed pa'i mthar gyis pa dang /
lam dag byed kyi mthar gyis pa dang gsum las /
dang po la /
sbyin sogs phar phyin drug gi mthar gyis sbyor drug yod pa rim bzhin ston pa la /
rab 'byor gzhan yang byang chen sems dang po bskyed pa nas nye bar bzung ste sbyin pa'i phar phyin la spyod pa'i tshe bdag kyang sbyin pa gtong /
zhes sogs dang /
rab 'byor gzhan yang byang chen sems dang po bskyed pa nas nye bar bzung ste bdag kyang tshul khrims kyi phar phyin la spyod do / /
zhes sogs dang| rab 'byor gzhan yang byang chen sems dang po bskyed pa nas nye bar bzung ste bdag kyang bzod pa'i phar phyin la spyod do / /
zhes sogs dang /
rab 'byor gzhan yang byang chen sems dang po bskyed pa nas nye bar bzung ste bdag kyang dge ba'i chos rnams la brtson 'grus rtsom mo / /
zhes sogs dang /
rab 'byor gzhan yang byang chen sems dang po bskyed pa nas nye bar bzung ste bdag kyang tshad med pa dang bsam gtan dang gzugs med pa'i snyoms par 'jug pa la mnyam par 'jog go /
zhes sogs dang /
rab 'byor gzhan yang byang chen sems dang po bskyed pa nas nye bar bzung ste bdag nyid kyang sher phyin la spyod cing sbyin pa yongs su gtong ngo / /
zhes sogs gsungs /
de'i don 'chad pa la| sbyin pa shes rab bar dag dang / /
zhes dang /
pha rol tu phyin pa bzhin ni shes rab kyi pha rol tu phyin pa'i nang du 'du ba'i phyir /
sbyin pa'i pha rol tu phyin pa la sogs pa 'khor gsum rnam par dag pas rab tu phye ba drug rnam pa thams cad du yongs su rdzogs pas sa bcu yang dag par sgrub par byed pa dang /
zhes gsungs /
gnyis pa la yang sangs rgyas rjes su dran pa /
chos rjes su dran pa /
dge 'dun rjes su dran pa /
tshul khrims rjes su dran pa /
gtong ba rjes su dran pa /
lha rjes su dran pa'i mthar gyis sbyor drug tu yod pa rim pa bzhin du ston pa la /
rab 'byor gzhan yang byang chen mthar gyis pa'i bya ba dang /
mthar gyis pa'i slob pa dang /
mthar gyis pa'i sgrub pa la bslabs te sems dang po bskyed @# / /
pa nas nye bar bzung ste rnam mkhyen dang ldan pa'i bya bas chos thams cad dngos po med pa'i ngo bo nyid du lhag par mos pas sangs rgyas rjes su dran pa sgom mo / /
zhes sogs dang /
rab 'byor ji ltar byang chen chos rjes su dran pa sgom pa yin zhe na /
rab 'byor 'di la byang chen sher phyin la spyod pa'i tshe chos rjes su dran pa sgom pa na /
dge ba'i chos yid la mi byed mi dge ba'i chos yid la mi byed lung du ma bstan pa'i chos yid la mi byed| ces sogs dang /
rab 'byor ji ltar byang chen dge 'dun rjes su dran pa sgom pa yin zhe na /
rab 'byor 'di la byang chen sher phyin la spyod pa'i tshe dge 'dun rjes su dran pa bsgoms te /
bcom ldan 'das kyi nyan thos kyi dge 'dun tshul khrims dang ting nge 'dzin dang shes rab dang rnam par grol ba dang rnam par grol ba'i ye shes mthong ba'i phun sum tshogs pa'i skyes bu zung bzhi gang zag ya brgyad po de dag dngos po med pa'i ngo bo nyid du yid la byed do / /
zhes sogs dang /
rab 'byor ji ltar byang chen tshul khrims rjes su dran pa sgom pa yin zhe na /
rab 'byor 'di la byang chen sher phyin la spyod pa'i tshe tshul khrims rjes su dran pa sgom pa na tshul khrims ma nyams pa skyon med pa /
zhes sogs dang| rab 'byor ji ltar byang chen sher phyin la spyod pa'i tshe gtong pa rjes su dran pa 'gyur te /
rab 'byor 'di la byang chen sher phyin la spyod pa'i tshe gtong pa rjes su dran pa sgom pa ni dngos po med pa'i ngo bo nyid kyi tshul gyis gtong ba rjes su dran par bya ste /
zhes sogs dang /
rab 'byor ji ltar byang chen lha rjes su dran pa sgom pa yin zhe na /
rab 'byor 'di la byang chen sher phyin la spyod pa'i tshe lha rjes su dran pa sgom pa na rgyal chen bzhi'i ris kyi lhar skyes pa dang /
zhes sogs gsungs /
de'i don 'chad pa la /
sangs rgyas la sogs dran dang chos / /
zhes dang /
dran pa nye bar bzhag pa la sogs pa dang /
byang chub kyi yan lag gi rnam pa dang /
'phags pa'i lam yan lag brgyad pa ste /
don dam par dran pa med pa'i mtshan nyid kyi sangs rgyas rjes su dran pa rnam pa gsum po go rim bzhin du nges par 'byed pa'i cha dang mthung pa dang mthong ba dang sgom pa'i lam rjod par byed pa dang de bzhin du dge ba dang mi dge ba dang lung du ma bstan pa'i chos rjes su dran pa dang /
snga ma bzhin du byang chub sems dpa' 'phags pa phyir mi ldog pa'i dge 'dun rjes su dran pa dang /
de bzhin du tshul khrims dang gtong ba dang lha rjes su dran pa dang /
zhes gsungs /
gsum pa ston pa la /
rab 'byor gzhan yang byang chen sher phyin la spyod pa mthar gyis pa'i bya ba yongs su rdzogs par 'dod pa dang mthar gyis pa'i slob pa dang mthar gyis pa'i sgrub pa yongs su rdzogs par bya bar 'dod pas sems dang po bskyed pa nas nye bar bzung ste rnam mkhyen dang ldan pa'i yid la bya bas dngos po med pa'i ngo bo nyid kyi tshul gyis nang stong pa nyid la bslab par bya'o| /
zhes pa nas /
bdud kyi ris kyi lha rnams kyis tshugs par dka' ba yin no / /
zhes gsungs /
de'i don 'chad par /
dngos med ngo bo nyid kyis ni / /
mthar gyis pa yi bya bar bzhed / /
ces dang /
gzugs la sogs pa'i chos thams cad dngos po med pa'i ngo bo nyid du khong du chud pas rtogs pa gang yin pa de ni 'dir mthar gyis pa'i bya bar bzhed pa yin no / /
zhes gsungs /
mthar gyis sbyor sgom tshul yod de /
bya rdzogs kyi skad cig ma'i thung mtha' gcig la mkhyen gsum gyi rnam pa brgya bdun cu rtsa gsum go rim nges can du sgom pa la brten pa thob don du de rnams dkyus gcig la sgom pa de de'i don yin pa'i phyir /
de ltar sgom pa yang chos bcu gsum gyis zin pa'i sgo nas tshogs lam gyi skabs su sgom pa mthar gyis spyod pa dang /
sbyor lam gyi skabs su sgom pa mthar gyis slob pa @# / /
mthong sgom gyi skabs su sgom pa mthar gyis nan tan du bgyi ba yin te /
nyi snang las /
de la sems bskyed par shes par bya ba'i don du ni spyod pa smos so / /
nges par 'byed pa'i cha dang mthun pa shes par bya ba'i don du ni slob pa smos so /
mthong ba'i lam dang sgom pa'i lam shes par bya ba'i don du ni nan tan tu bya ba smos te /
mngon par rtogs pa'i go rim shes par bya ba'i don du ni gsum char smos pa yin no / /
zhes gsungs pa'i phyir /
so so ba dang bsdus pa nyi / /
ces pa'i don la /
slob dpon chen pos shes bya ji snyed pa la so so ba dang ji lta ba la bsdus pa zhes bshad /
rtog gi snang bar dang po lugs 'byung dang gnyis pa lugs ldog la bshad /
rnam bshad gnyis dang /
'bum phrag gsum pa rnams skabs dang po gsum gyi gnas skabs su mkhyen gsum gyi rnam pa bstan pa la so so ba dang /
skabs bzhi par de bstan pa la bsdus pa zhes pa'i don du bshad do / /
de na mkhyen gsum gyi rnam pa sgom pa la brten pa thob don du mkhyen gsum gyi rnam pa sgom par byed pa'i shes rab kyis zin pa'i sems dpa'i rnal 'byor gang zhig /
rgyun mtha' nga logs tshul chad kyis bsdus pa /
mthar gyis sbyor gyi mtshan nyid /
dbye na phar phyin drug gi mthar gyis sbyor ba drug /
rjes dran drug gi mthar gyis sbyor ba drug /
dngos med ngo bo nyid kyi mthar gyis sbyor ba dang bcu gsum du yod /
sbyin pa nyams len gyi bya bas zin pa'i mkhyen gsum gyi rnam pa la brtan pa thob don du mkhyen gsum gyi rnam pa rim gyis sgom pa'i shes rab kyis zin pa'i sems dpa'i rnal 'byor gang zhig /
rgyun mtha'i snga logs tshun chad kyis bsdus pa /
sbyin pa'i mthar gyis sbyor gyi mtshan nyid /
des phar phyin lhag ma lnga la rigs 'gre'o / /
sangs rgyas rjes dran gyi nyams gyi len bya bas zin pa'i /
zhes sogs /
sangs rgyas rjes dran gyi mthar gyis sbyor gyi mtshan nyid /
des chos /
dge 'dun /
tshul khrims /
gtong ba /
lha rjes dran rnams la rigs 'gre'o / /
sa mtshams theg chen gyi tshogs lam nas rgyun mtha'i snga logs kyi bar du yod /
kha cig /
mkhyen gsum gyi rnam pa go rim nges can du sgom pa'i sems dpa'i rnal 'byor /
mthar gyis sbyor ba'i mtshan nyid zer ba /
mi 'thad de /
de go rim 'chol bar sgom pa'i de yod pa'i phyir /
kha cig /
de ltar sgom pa'i shes rab kyis zin pa'i zhes sogs zer ba mi 'thad de /
theg chen gyi tshogs lam de mthar gyis sbyor yin pa'i phyir /
kha cig /
mkhyen gsum gyi rnam pa sgom pa'i sems dpa'i rnal 'byor /
de'i mtshan nyid zer ba mi 'thad de /
theg chen gyi mthong lam bar chad med lam dang /
mkhyen gsum gyi rnam pa sgom pa'i rgyun mtha'i ye shes kyis ma nges pa'i phyir /
kha cig /
mthar gyis sbyor ba'i chos bcu gsum rim can du sgom pa de mthar gyis sbyor sgom pa'i don yin zer ba mi 'thad de /
'grel pa dang 'gal ba'i phyir te /
rgyan gyi don drug tu bsdus pa'i skabs su mthar gyi sbyor bas mkhyen gsum gyi rnam pa rim can du sgom pa de de'i sgom tshul du bshad pa'i phyir te /
des na rtogs pa'i dngos po nges par bya ba'i phyir so so ba dang mtha' dag tu rnam par sgom pa'i don gzhung srong bar byed pa'i mthar gyis pa'i mngon par rtogs pa ni rnam pa thams cad mkhyen pa nyid gsum gyi go rim gyi gnas skabs yin no / /
zhes gsungs pa'i phyir /
gzhung don ni| mthar gyis sbyor chos can /
du mar yod de /
bcu gsum du yod pa'i phyir /
gsum pa skabs bsu pa ni /
shes rab kyi pha rol tu phyin pa'i man ngag gi bstan bcos mngon par rtogs pa'i rgyan 'grel pa dang bcas pa'i rnam bshad rnam pa gnyis kyi dka' ba'i gnad gsal bar byed pa legs bshad skal bzang klu dbang gi rol mtsho zhes bya ba las skabs drug pa'i dka' ba'i gnad legs par bshad ba'o / / / /
smras pa /
bslab pa la ni rim gyis 'jug pa yi / /
le'u'i mdo li sbas don mthar gyis @# / /
pa| mtshon byed chos rnams gsal byed mthar gyis pa'i / /
skabs kyi rtsa 'grel don rnams ji bzhin du / /
legs par bshad pa rjes btsun mkhyen pa'i gter / /
gsung gi gnad rnams yongs 'dzin dam pa yi / /
gsung las byung ba ji bzhin yi ger bkod / /
dge bas bdag gzhan sangs rgyas myur thob shog /
sher phyin spas don rin chen gsal ba'i gter / /
mdo rgyan 'grel gsum sbyar ba'i legs bshad che / /
klu dbang rol mtsho rgyas byed sbyor brtson dges / /
rmad byung bshad sgrub dga' ston rgyas gyur cig / / /
dge legs 'phel / / /
