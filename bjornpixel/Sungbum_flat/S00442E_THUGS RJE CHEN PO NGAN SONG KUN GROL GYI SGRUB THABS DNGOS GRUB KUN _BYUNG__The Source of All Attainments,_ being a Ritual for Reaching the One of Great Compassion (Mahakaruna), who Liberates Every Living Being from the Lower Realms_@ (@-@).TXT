@# / /
thugs rje chen po ngan song kun sgrol gyi sgrub thabs dngos grub kun 'byung zhes bya ba bzhugs so / /
@## / /
na mo A r+ya lo ke shwara ya /
rnam 'dren kun gyi thugs rje gcig bsdus pa / /
'phags mchog phyag na padma'i skur bstan nas / /
'gro kun ngan 'gro'i 'jigs las skyobs mdzad pa'i / /
bla ma thugs rje chen po'i zhabs la 'dud / /
mgon po khyed kyi thugs rje bskul ba'i slang| |gzungs mchog nor bu 'dzin pa'i bzlas brjod dang / /
rigs drug gnas sbyong ji ltar bya ba'i tshul / /
lhan gcig dam pa'i gsung bzhin 'dir 'god bya / /
de la 'dir gang du bsgom pa'i gnas su byi dor legs par byas /
sku gsung thugs kyi rten bkram /
mchod tshogs 'byor khos dang bstun nas rgya cher bshams /
skyabs sems @## / /
tshad med bzhi ngang rgyud dang 'dres nges su byas nas /
'di ltar /
swa b+ha was stong bar sbyangs /
chos kun mi dmigs stong pa'i ngang nyid las| |pad dkar zla dang rang sems hrIH dkar po / /
yongs gyur nges don bla ma spyan ras gzigs / /
sems nyid ngal gso dkar po g.yas mchog sbyin / /
mtheb mdzub shel 'phreng dkar po sgil zhing 'dzin / /
g.yon pa gdan la brten nas pad dkar gyi / /
yu ba nas bzung 'dab 'phreng snyan thang rgyas / /
dbu skra thor tshugs gyon cing phyed thur grol / /
rin chen rgyan dang dar gyi smad dkris dang / /
ri dwags pags pa'i ga sha la sogs mdzes / /
rgyal po rol ba'i stabs kyis zla ba yi / /
rgyab yol la brten zhi zhing 'dzum par bzhugs / /
g.yas su sgrol ma ljang sngon zhi nyams can / /
mchog sbyin 'jigs sel phyag rgyas ut+pal mtshan / /
dar gyi na bza' rin chen rgyan gyis spras| |g.yon dur la gcig nag mo gri thod 'dzin / /
dar dang rus pa'i rgyan can khro mo'i tshul / /
gnyis ka'ang 'od kyi gur khyim 'bar ba'i dbus / /
zhabs gnyis rol ba'i stabs kyis bzhugs par gyur| |gtso 'khor gsum ga'i gnas gsum yig 'bru las / /
'od 'phros rang bzhin gnas nas ye shes pa / /
rgyal ba sras bcas bskor ba sa ma dzaH ar+g+haM sogs kyis mchod /
dzaH hUM baM hoH dam ye dbyer med gyur / /
slar yang thugs ka'i hUM las 'od 'phros bas / /
dbang lha spyan drangs mchod cing gsol btab pas / /
dbang lhas dbang bskur sgo gsum dri ma dag /
chu lhag yar lud gtso 'khor 'od dpag med / /
'khor gnyis don yod grub pas dbu brgyan gyur / /
mchod pa bya rgyud ltar byin gyis rlabs la /
oM Ar+ya lo ke shwa ra sa ba ri wA ra ar+g+haM sogs chu gnyis nyer spyod rol mo dang bcas pas mchod /
'khor ba'i 'dam gyis ma gos pa / /
padma'i snying po spyan ras gzigs / /
lus btud gus pas phyag 'tshal lo / /
brtse ba'i rjes su bzung du gsol / /
ces pas bstod /
bdag nyid pad dkar 'dab drug lto ba ru / /
zla dkyil @# / /
sa bon yig drug bskor ba las / /
'od 'phros mchod tshogs spros pas rgyal kun mnyes / /
de kun byin rlabs bkug ster nga la thim / /
slar yang 'od 'phros rigs drug sems can la / /
phog pas sgrib sbyangs spyan ras gzigs su gyur / /
rang nyid sngags bzlas sems can lhar gsal ba / /
de kun yig drug 'ur 'ur sgrogs par mos / /
oM ma Ni zhes ce nus su bzla /
yum gyi bsnyen pa ni /
rang rang thugs kar zla gdan sa bon mthar / /
sngags phreng bskor ba de las 'od 'phros pas / /
sgrol mas 'jigs pa brgyad las skyob pa dang / /
ral gcig ma yi zag med bde ster mos / /
oM Ar+ya tA re taM swAhA /
oM e ka tsa ti hUM swA hA /
zhes bzla /
grangs bsnyen gtso bo la bye ba gsum /
'khor gnyis la khri phrag re bzla bar gsung ngo / /
rigs drug gnas sbyong sprel bar 'dod na /
r+wa sgreng rdo rje 'chang gi gsung ltar 'don /
thun mthar mchod bstod mdor bsdus bya /
de nas /
snod bcud 'od zhu gtso 'khor gsum la thim / /
'khor gnyis rang la rang yang stod smad nas / /
'od zhu sa bon hrIH dang ra rta la / /
de yang khog pa gi gur rim gyis thim / /
de nas je phrar song nas mi dmigs gyur / /
stong pa'i ngang las rang nyid skad cig gis / /
thugs rje chen po'i skur bzhengs khyer so gsum / /
nam yang mi 'bral dge tshogs byang chub tu / /
bsngo ba smon lam rnam dag 'tshams spyar bya / /
ces pa 'di ni mdo sngags gzhung lugs la / /
sbyang ba mi dman dang brtson shes rab can / /
bstan pa'i gsal byed 'khor lo chos rje yis / /
'dod mos ji bzhin chos med snyoms las pa / /
byang chub bstan pa'i sgron mes sug las su / /
bgyis pa'i dge ba'i nges don spyan ras gzigs / /
myur du zhal mjal gsung gi bdud rtsi la / /
spyod pa'i skal bzang mchog tu bdag gyur cig /
rgyal bar gyur cig / / /
dge'o / /
