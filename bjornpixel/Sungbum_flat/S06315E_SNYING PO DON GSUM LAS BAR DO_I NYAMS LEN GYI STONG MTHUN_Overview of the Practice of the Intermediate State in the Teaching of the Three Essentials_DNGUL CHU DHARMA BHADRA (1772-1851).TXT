@# / /
snying po don gsum las bar do'i nyams len kyi stong mthun bzhugs / /
@# / /
nyams len ha cang bsdus drags pas go dka' bar snang bas 'di 'chad pa la gnyis /
bar do'i tshod 'dzin rmi lam bshad pa dang /
bar do'i nyams len dngos bshad pa'o / /
dang po la gnyis /
rmi lam ngos zin pa'i thabs bshad pa dang /
ngos zin nas phyi nang gsang bsgyur bya tshul bshad pa'o / /
dang po ni /
nyen bar snang ba thams cad rmi lam gyi /
zhes sogs tshig rkang gsum ste /
rmi lam zin pa'i thabs ni /
nyin mo'i snang ba thams cad rmi lam yin snyam du dran shes bsten pa dang /
nyal khar bla ma lha tshogs la rmi lam gsal ba dang zin pa dang bsgyur nus par byin gyis brlab tu gsol zhes gsol ba 'debs pa dang /
rmi lam shar ba rnams ngos zin nas bsgyur bar bya'o @## / /
na mo gu ru mny+dzu g+ho ShA ya /
bla ma mchog dang phyag na pad dkar 'chang / /
dbyer med zhabs la btud nas de nyid kyis / /
rjes bzung grub dbang mi tra'i gdams pa mchog /
cha shas tsam zhig mdor bsdus tshig gis bshad / /
de yang rje btsun spyan ras gzigs kyis grub chen mi tra dzo ki la gnang ba'i snying po don gsum du grags pa'i gdams pa 'di nyid la 'khrid kyi gzhung mtha' yas pa zhig yod pa'i nang nas bdag gi dpal ldan bla ma dam pa rje btsun bde chen pa chen pos mdzad pa'i 'khrid yig byang chub nye lam 'di nyid spyir rgyas bsdus 'tshams shing tshigs bcad du yod pas dag tu 'don bde ba bcas khyad par du 'phags mod na'ang /
bar do'i snyam du 'phen pa gtong ba dang /
rang nyid kha sarba' Nir gsal ba'i mgrin par padma dmar po 'dab ma bzhi pa'i lte bar oM yig dmar po 'od zer 'phro ba zhig la sems bzung nas gnyid du 'gro bar byed pa rnams so / /
gnyis pa ngos zin nas phyi nang gsang bsgyur bya tshul bshad pa ni /
rmi lam zin nas yul snang dag pa'i zhing /
zhes sogs tshigs bcad gcig te /
de yang tshig rkang dang pos phyi snod kyi 'jig rten dag pa'i zhing du bsgyur tshul dang /
gnyis pas nang bcud kyi sems can yi dam gyi lhar bsgyur tshul dang /
gsum pa dang bzhi pas dag ma dag gi snod bcud thams cad snang la rang bzhin med par bsgoms te gsang bar bsgyur tshul nams bstan to / /
de ltar rmi lam 'phyug med du zin nas bsgyur nus na bar do yang ngos zin nas bsgyur nges par nus pas /
gnyis pa bar do'i nyams len dngos bshad pa la gsum /
bar do ngos zin pa'i thabs bshad pa /
ngos zin nas phyi nang gsang bsgyur bya tshul bshad pa /
skye srid du nyid mtshams sbyor tshul bshad pa'o / /
dang po ni /
gzhung 'dir sngar rmi lam gyi skabs su bshad pa dang 'dra ba la dgongs nas gsal bar ma bshad kyang /
rtsa tshig las /
'di nyid bar dor shes byas nas /
zhes gsungs pa ltar /
tshe 'di'i snang ba thams cad bar do yi / /
'khrul snang yin snyam rgyun chags@# / /
dran pa bsten / /
'chi khar bar do zin pa'i thabs la 'bad / /
ces bsgyur rgyu yin la /
de yang bar do ngos zin pa'i thabs ni /
tshe 'di'i snang ba thams cad bar do yin snyam du dran shes bsten pa dang /
'chi khar bla ma lha tshogs la bar do zin pa dang /
phyi nang gsang bsgyur nus pa dang /
bsam bzhin du nyid mtshams sbyor nus par byin kyis brlab tu gsol /
zhes gsol ba 'debs pa dang /
tshul de ltar du nges par bya'o snyam du 'phen pa dag po yang yang gtong ba rnams / /
gnyis pa ngos zin nas phyi nang gsang bsgyur bya tshul bshad pa ni /
rtsa tshig las /
phyi nang gsang ba bsgyur byas te /
zhes gsungs pa ltar /
bar do zin nas yul snang dag pa'i zhing /
zhes sogs tshigs bcad gcig gi don sngar rmi lam gyi skabs su bshad pa ltar la tshig phrad bsgyur ba yin no / /
gsum pa skye srid du nying mtshams sbyor tshul bshad pa ni /
rtsa tshig las /
stong nyid snying rje'i rnal 'byor gyis / /
mkhas pas nyid mtshams sbyar ba bya / /
zhes gsungs pa ltar te /
de yang nam zhig bar do'i snang ba shar ba'i tshe /
zhes sogs tshig rkang gnyis kyis dga' ldan sogs dag zhing du 'pho tshul bstan pa ni phal cher 'chi kha'i nyams len gyi skabs su rgyas par bshad pa ltar yin la /
yang na 'dzam gling mi yi srid 'dzin na /
zhes sogs tshig rkang drug gi don ni /
sngags spyod pa'i rten khyad par can 'dzam bu gling pa'i mi mngal skyes khams drug ldan du skye ba len par 'dod na /
rigs rus stobs 'byor dang ldan pa'i pha ma btsal te /
de gnyis nyal po byed pa ste 'khrig pa spyod pa'i dus su las dbang gis rang nyid phor skye na ma la chags shing pha la sdang ba dang /
mor skye na pha la chags shing ma la sdang ba 'byung la de 'dra'i tha mal gyi snang zhen dang chags sdang gis rkyen byas nas nying mtshams sbyar na rten dman pa zhig las mi 'byung bas /
des na chags yul rang bzhin gyis ma grub pa'i stong nyid dang /
sdang yul sdug bsngal dang sdug bsngal gyi rgyu dang bral 'dod kyi snying rje bsgoms la chags sdang bkag nas /
de gnyis ka la tha mal gyi snang zhen sbyangs nas /
pha yi dam thugs rje chen po rgyal ba rgya mtsho dang ma mkha' 'gro ma gsang ba ye shes su bsgoms nas /
bdag gis yum 'di'i mngal du nying mtshams sbyar nas dal 'byor gyi rten bzang po bzung ste /
rten de la sngar bsgoms pa'i lam gyi 'phro rnams nyams su blang bar bya'o snyam pa'o / /
smras pa /
tshul 'di lugs gnyis 'jal ba'i 'dren byed dkyus / /
kun gsal pha mthar rnyeg pa'i dgung blon des / /
bskul tshe mthon po'i ri ra gnas ban gzugs kyis / /
smin drug zla ba'i gral tshes bzang por bris / / / /

