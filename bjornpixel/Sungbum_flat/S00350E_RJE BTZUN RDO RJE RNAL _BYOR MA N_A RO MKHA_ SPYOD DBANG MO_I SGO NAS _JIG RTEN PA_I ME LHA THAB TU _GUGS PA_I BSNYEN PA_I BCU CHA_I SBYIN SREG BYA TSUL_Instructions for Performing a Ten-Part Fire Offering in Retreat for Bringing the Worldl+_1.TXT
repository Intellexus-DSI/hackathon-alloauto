@# / /
rje btsun rdo rje rnal 'byor ma nA ro mkha' spyod dbang mo'i sgo nas 'jig rten pa'i me lha thab tu 'gugs pa'i bsnyen pa'i bcu cha'i sbyin sreg bya tshul drang srong dgyes pa'i mchod sbyin zhes bya ba bzhugs so /
@## / /
gser sbyangs 'od chags 'dzum pa'i zhugs kyi dbus / /
drang srong chen po dgyes pa'i mchod sbyin gyis / /
rab 'byams mngon 'dod 'phrin las yid bzhin nor / /
'gugs pa'i 'phul gyi man ngag 'dir zhugs kyi / /
'dir 'jig rten pa'i me lha thab tu 'gugs pa'i bsnyen pa song ba'i rnal 'byor bas de'i bcu cha'i sbyin sreg bya ba la /
dbang las thams cad pa'i thabs ji ltar 'du bya ba dang /
sreg rdzas /
mchod rdzas /
bud shing yam shing /
sgrub pa po'i gos stan /
yo byad ji ltar bya ba rnams bsnyen yig gzhung du ji ltar gsal ba ltar la /
mchod rdzas dang /
sreg rdzas bsham tshul sgrub pa po kha nub tu phyogs pa'i g.yas su nyer spyod lnga dang /
de'i nang rol du sreg rdzas /
mtha' logs su me lha la 'bul rgyu'i gnyong ma /
so rtsi /
gos zung dmar po sogs bsham /
sgrub pa po'i g.yon du chu bzhi'i snod bzed zhal dang bcas pa /
rdor dril sogs tshogs par byas te /
grub na mchod pa'i snod dang gdan sogs tshang ma dmar po bya /
de nas sgrub pa po stan dmar po padma lcags kyus mtshan pa dri bzang @# / /
gi chus gsher ba'i steng du padma'i skyil krung gis 'khod /
dar dmar pos thod bcing /
seng ldeng dang sin+d+hU ra'i chus dpral bar thig le byas la smra ba bcad /
rje btsun ma'i bdag bskyed bzlas pa gtor 'bul dang bcas pa song rjes /
khaN+Da ro hi brgya rtsas bsang chu dang /
de la dzaH btags pa bdun gyis chu bzhi sgrub /
gzhi bdag gtor ma bsngo /
rdo rje ni thabs dang /
dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
snyam du bsams la /
oM sarba ta thA ga ta sid+d+hi badzra sa ma ya tiShTHa eSha stwAM /
d+hA ra yA mi hi hi hi hi hi hUM hUM hUM phaT swA hA /
zhes brjod de lag pa g.yas pa'i mthe bong dang ming med kyis rdo rje thugs kar bzung /
oM badzra g+haN+Da hUM /
zhes brjod de /
lag pa g.yon pa'i mthe bong dang ming med kyi dril bu g.yon pa'i dgur kha gyen du brtan te bzung /
rdo je sems dpa' la sogs pa rnams mnyes par bya'o / /
snyam du bsams la /
hUM /
sems can rmongs dang bral ba yi / /
rdo rje gsor ba mdzes pa yis / /
rnam thar chos kyi bya ba ste / /
spro dang bcas pas rdo rje bzung /
hUM hUM hUM ho ho ho /
zhes brjod cing rdo rje gsor bar bya'o / /
de nas rdo rje g.yas pa'i dkur bzung ba'am gsor la /
oM badzra d+harmA ra Ni ta pra Ni ta /
m saM pra ra Ni ta /
sarba bud+d+ha k+She tra pra tsa li ni /
pra dz+nyA pA ra mit nA da swa b+hA we badzra s+t+'+wa drid ya /
san+to Sha ni hUM hUM hUM ho ho ho swA hA /
zhes brjod de rdor dril byin gyis brlab /
de nas las sngags bzla zhing bsang chu dang nang mchod kyis g.yas skor du thab dang rdzas thams cad dang dgang blugs dang rang la'ang bsang gtor lan gsum gsum bya /
me lha'i mchod rdzas bsang sbyangs /
stong pa'i ngang las kaM las thod pa'i snod rnams kyi nang du hUM las byung ba'i mchod yon /
zhabs bsil /
zhal bsil /
bsang gtor /
me tog /
bdug Hspos /
mar me /
dri| zhal zas /
ro mo rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AH hUM oM pAdyaM AH hUM /
oM Any+tsa mA cAM AH hUM /
oM prok+ShA NAM AH hUM /
oM badzra puSh+pe AH hUM /
shap+ta AH hUM /
rdzas sbyong ba'i phyag rgya dang bcas /
oM swAhA /
oM shrI swA hA /
oM dzri swI hA /
oM ku ru ku ru swAhA /
rdzas rnams kyi mtshan nyid ngang mi ldan pa'i nyes skyon thams cad sbyangs shing dag nas nang gi bdud rtsi lnga'i ngo bor gyur bar bsam /
oM AH hUM /
oM khaN+Da hi brjod pas lce sde sbar la /
khaN+Da ro his bsang chu dang nang mchod kyis lan gsum gsum bsangs la thab kyi nang du bcug ste /
oM badzra dzwa la dzwa la hUM dang /
hUM zhes brjod la rlung g.yab kyis me sbar /
oM khaN+Da ro hi hUM hUM phaT /
ces las sngags lan bdun bzlas te mar khu blugs gzer bdun gyis me gso /
ku sha rnams /
oM badzra s+t+'+wa AH zhes lan bdun dang /
oM ku sha 'di ni gtsang zhing dge tshangs pa'i lha rnams dag byed yin /
@# / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod /
slar yang /
oM badzra satwA AH lan lnga brjod de ku sha'i chun po chung ba bzhi rang gi g.yon ngos nas thab kyi kha khyer la phyag len bzhin dgram /
thab khung du rtse mo nub tu bstan pa'i ku sha ba lang gi rna ba lta bus g.yog /
thal mo sbyar te /
bcom ldan 'das rdo rje sems dpa' /
bgegs thams cad zhi ba dang bkra shis par mdzad du gsol /
zhes gsol ba gdab de nas thab bskyed pa ni /
khaN+Da ro hi'i bsang chus thab bsang /
swa b+hA was sbyangs /
stong pa'i ngang las baM yig dmar po zhu ba las byung ba'i ye shes kyi thab kha dog dmar zhing dbyibs zlum pa mur na kha khyer dang bcas pa /
mu ran la gser dang bcas ba'i ze'u 'bru dang /
kha khyer la padma'i 'dab ma'i rnam pa can la phyogs mtshams su rdo rjes bskor zhing /
grwa bzhir zla phyed rdo rjes mtshan pa dwangs shing thogs pa med par gyur /
thab kyi nang du rdo rje'i 'phreng bas bskor ba'i bad 'dab la gnas pa'i 'dab ma'i tshad kyi de bzhin gshegs pa bzhi'i mtshan ma'i nang du padma dmar po 'dab ma brgyad pas mtshan pa dwangs shing thogs pa med pa'i nang du /
raM las skyes pa'i mi gru gsum 'bar ba'i dbus su sna tshogs padma'i lte bar raM las bgrang phreng raM gyis mtshan pa /
de yongs su gyur pa las me lha sku mdog dmar por skyes la zhon pa /
zhal gcig phyag bzhi pa /
g.yas kyi dang pos mchog sbyin /
gnyis pas bgrang phreng /
g.yon gyi dang pos dbyug gu rtse gsum pa /
gnyis pas bdud rtsis gang ba'i ril ba spyi bslugs 'dzin pa ral pa'i thor tshugs dang /
tshangs pa'i skud pas mdzes par byas pa /
khri snyan sa la'i pags pa'i stod g.yogs dang /
dar dmar po'i sham thabs can /
sku las mdangs dang 'od zer dmar po 'phro ba'i thugs kar me gru gsum par gyis mtshan par gyur /
dam tshog pa'i thugs ka'i sa bon gyi 'od zer las spros pa'i khro bo 'dod rgyal gyis shar lho nas sgoms pa dang 'dra ba'i me lha drang srong gi 'khor gyis bskor ba spyan drangs /
lag pa g.yas mi 'jigs pa'i phyag rgyas ma the bong g.yo ba cing /
oM tshur spyon tshur spyon 'byung po ni / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag bsnyen par mdzod / /
oM e hye hi /
m+ha' b+hU ta de wa raM Sh+ri dwi dzas ta ma /
gr-i hI twA A cu ti a ha ma a smin sa nI hi to b+ha ba /
agne ye e hye hi /
dzaH hUM baM hoH zhes brjod pa'am /
bsdu na /
oM agne ye e hye hi zhes pas spyan drangs thab kyi la khyer gyi ku sha'i gdan la bzhugs par gyur /
khaN+Da ro hi'i bsang chus bgegs bskrad /
'og nas 'byung pa ltar chu bzhi 'bul /
tsaH hUM paM hoH dam tshig pa dang gnyis su med par gyur /
oM AH hrIH pra wAr sad ka raM pok+ShA NAM pra tIts+tsha swAhA /
zhes pas bsang gtor dang /
de bzhin du prok+ShA gyi gnas su /
A ny+tsa mA NAM dang /
ar+g+haM /
pAdyaM /
zhes pa bcug ste /
zhal bsil /
mchod yon /
zhabs bsil rnams so so'i phyag rgya dang bcas te dbul /
oM agna ya A dI bya /
A dI bya /
A bi sha /
A bi sha /
mahA shrI ye /
ha bya bA hA nA ye oM badzra puSh+pa pratIts+tsha hUm swAhA /
zhes pas me tog dang /
puSh+pe'i gnas su /
d+hUM pe /
A lo ke /
gad+nye /
nai widyA /
shap+ta bcug pas nyer spyod rol mo dang bcas pa 'bul /
sngags de nyid la btags pa'i oM AH hUM gis nang mchod 'bul /
'jig rten dbang phyug tshangs dbang mgon gyi sras /
me lha'i rgyal po Tak+kis dbang bskur pa / /
shes rab mchog @# / /
giS nyon mongs thams cad bsreg /
'dzin byed me lha nyid la rnam par 'dud / /
ces bstod /
rgyas par spran /
tshangs pa 'jig rten mgon gyi sras / /
zhes pa nas /
de bas bstod de phyag kyang 'tshal /
zhes pa'i bar gzhan nas 'byung ba ltar bstod /
me lha'i dam tshig gi phyag rgya dang bcas /
oM badzra a na la mahA b+ha'u ta dzwa la dzwa lA ya /
sarba b+ha smi ku ru /
sarba du Sh+raM hUM phaT /
dri Sh+ya dzaH hUM baM hoH sa ma ya haM /
zhe slan gsum gyis dam tshig bsgrag /
de nas me lha'i ljags rdo rje'i rnam pa can dmar po la raM yig dang /
dgang blugs kyi kha la hUM yig 'od zer 'bar ba dang bcas pas mtshan par gyur par bsams la /
lag pa gnyis padma'i khu tshur gyis dgang blugs mar gyis bkang ba bzung la bus mo'i nang nas phyir mi 'da' par g.yasu bskor te /
me lha'i zhal cung thad gdangs par bsams la /
na mo badzra bA Ni sye /
oM agne /
deb tA ya| d+hU pa tA ye /
dzwa li ni /
mat+na sid+d+hi ma me de hi swAhA /
zhes lan bdun gyis byon skyems 'bul /
sde la tshig ni /
bdag cag dpon slob 'khor dang bcas pa rnams kyi ji ltar 'dod pa'i don thams cad wa shaM ku ru hoH zhes pa'am /
yang na /
bdag cag dpon slob 'khor dang bcas pa rnams la phyag rgya chen po mchog gi dngos grub thams cad wa shaM ku tu hoH rgyal ba sras bcas nyan thos rang rgyal / /
lha dang mi dang lha min kun gyi / /
mthu dang nus pa yon tan gzi brjid / /
ma lus dbang du byed par gyur cig / /
tshe rabs kun tu lhag pa'i lha mchog /
khyod kyis 'bral med rjes su bzung ste / /
gnas skabs mthar thug 'dod pa'i don kun / /
ma lus yid bzhin 'grub par mdzod cig /
wa shaM ku ru hoH zhes brjod de 'phrin las bcol /
yam shing rnams byang chub kyi shing gi rang bzhin gyi bdud rtsir gyur mar mos a sbyor byas pa'i mtheb srin gyis rtse mo lha la bstan teng zung la cung zad bskor zhing /
na mo badzra pA Ni sye /
oM agne /
deb tA ya /
dzwa li ni /
ma natra sad+d+ham me de ha swAhA /
zhes ye b+hI lI na ljags kyis 'gag sngar gyi spel mig kyang thog mthar phyin dngos shig deb rin du rdzas gzhan rnams kyang sngags 'di gcig byas 'bul zhing /
khyad par ba'i rdzas mngar gsum gyis spags pa'i 'bras yos dmar po la grangs gsog par bya'o /
me lha drang srong gi tshogs gyis bskor ba bdag la dgong su gsol /
khyed rnams la dbang gi sbyin srag phul ba la brten nas zhi rgyas dbang drag sogs las rab 'byams kyi dngos grub thogs med myur du 'grub pa'i stong grogs mdzad du gsol /
rang dang mo lha'i thugs ka nas 'od zer dmar po lcags kyu lta bu phyogs bcur 'phros pas phyogs bcu'i me lha thams cad 'od dmar po'i nang dug ngums te rang la chags shing 'dun pa'i sems kyis gnas pa la /
rang yi dam du gsal ba dang me lha'i thugs ka nas lha mo rig byed ma dmar mo mda' gzhu 'gengs pa mang du spros te me lha rnams kyi thugs kar ut+pa la /
dmar po'i mda' bsnun pas rang dbang med par dbang du 'dus nas ji ltar bsgos pa'i las rab 'byams bsgrub par zhal gyis bzhes par gyur /
de nas mar khu dgang gzar bdun nam nyer gcig gong gi sngags kyis 'bul /
de nas /
oM agna ye /
A dI bya /
A dI bya /
A bi sha /
A bi sha /
mahA shrI ye /
ha bya ka bya bA hA nA ye puSh+pe nas| shap+ta AH hUM /
gi bar gyis nyer spyod dang /
sngags de la 'brug gsum btags pas nang mchod 'bul /
oM A| hrIH pra wA ra sad ka raM prok+ShA NAM pra tIts+tsha hUM swAhA /
oM AH hrIH pra wA ra sad ka raM Any+tsa mA NaM pra tIts+tsha hUM swAhA /
oM badzra taM bu la ye swAhAs so rtsi dang /
oM @# / /
badzra was sya swAhA gos zung 'bul /
de nas zhal bsil dang bsang gtor 'bul /
gtor mnang mchod ltar byin gyis brlabs la /
me lha'i sngags la akA ro btags pa lan gsum gyis 'dul nyer spyod lngas mchod me ste bsreg bya za ba'i lha /
zhes sogs kyis bstod /
mtshang sbyin gtor ma 'di snoms la / /
zhes sogs kyis 'phrin las bcol la /
mchod yon phul /
bzod par gsol te /
'dod pa'i dngos grub zhi /
oM badzra sa twA AH zhes brjod de /
rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur spyon zhing / /
bdag gi dngos grub thams cad sgrubs / /
zhes bskul la /
oM muH zhes brjod cing /
ye shes pa rang bzhin gyi gnasu gshegs /
dam tshig pa me 'bar ba'i rnam pa can du gyur /
'di ni 'don cha'i go rim tsam bsgrigs pa yin gyi /
'dir mi gsal ba'i chog phyag len rgyas par dngos grub rgya mtsho dang sbyin sreg gi khrid yig zhal shes yig chung /
mthong brgyud phyag len man ngag slob dpon mkhas pa la brten nas legs par khong du chud par bya ba las dpe thog bro brdung tsam gyi hol rgyugs kyis sbyin sreg byas na phan yon las nyes mang bar 'gyur ro / /
de ltar me lha'i bsnyen pa'i bcu cha'i sbyin sreg gi ngag 'don khrigs chags su bkod pa 'di yang /
a rol blo bzang lung rigs rgya mtsho'i gsung nyid gzhir bzung /
man ngag gi gnad gzhan du mas brgyan te dge bsnyen rdo rje rab brtan dang /
se ra byes tsha ba dge slong thub bstan dngos grub bcas nas ji ltar bskul ba bzhin 7pha bong kha'i sprul ming bde chen snying pos bsgrigs pa'i yi ge ba ni chab mdo ba ngag dpon lhas bgyis pa dge legs 'phel / / / /
7sa byi lor zhu dag 'dzugs bcos zhus skabs kyi ma dpe phyi mor bgyis te gsar bskrun mdzad pa'o / / / /
