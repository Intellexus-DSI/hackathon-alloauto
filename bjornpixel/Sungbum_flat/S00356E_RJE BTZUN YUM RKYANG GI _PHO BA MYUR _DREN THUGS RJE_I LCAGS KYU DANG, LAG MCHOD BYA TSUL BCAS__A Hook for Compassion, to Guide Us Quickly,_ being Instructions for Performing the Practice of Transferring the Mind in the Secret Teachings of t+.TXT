@# / /
rje btsun yum rkyang gi 'pho ba myur 'dren thugs rje'i lcags kyu dang /
lag mchod bya tshul bcas bzhugs so / /
@## / /
na mo gu ru badzra yo gi nI ye /
'dir rje btsun rdo rje rnal 'byor ma nA ro mkha' spyod dbang mo'i sgo na dag pa mkha' spyod kyi zhing du thogs pa med bar bgrod pa'i gdams pa zab mo /
rtsa rgyud du rje btsun yum la brten nas mkha' spyod du bgrod pa'i gdams pa zab mo gser chos thun mong ma yin pa gsungs pa'i nang tshan /
rje btsun yum rkyang la brten pa'i 'pho ba nyams su len tshul la gnyis /
'dun pas sbyang ba dang /
las la sbyar ba'o / /
dang po ni /
dbang khrid man ngag sogs legs par thob pa sngon du btang /
gnas kyi bkod pas bden rang kha nub tu phyogs pa la /
mdun du rje btsun ma'i bris 'bur gyi snang brnyan dgram /
mchod tshogs bzang po bsham /
stan bde ba la lus gnad legs par bcas te kun slong bcos /
skyabs 'gro sems bskyed sngon du btang nas rlung ro bsal /
stong ra bsgom /
rang rje btsun mar gsal ba'i lus kyi g.yas g.yon gnyis nas brtsis pa'i dbus drang por /
rgyab mdun gnyis nas brtsis pa'i cung zad rgyab bte bar dbu ma dmar po mda' smyug tsam lte 'og nas rje sbom du song ba'i yar sne spa lcag tsam tshangs bug la zug ba bu ga thal le yod pa /
mar sne sprul mjug ltar bu ga med pa'i nang du chos 'byung kha gyen du phyogs pa'i nang du rang sems baM yig sran ma tsam @## / /
gsal gdab /
rang gi spyi bor bla ma dang gnyis su med pa'i rje btsun rdo rje rnal 'byor ma /
rang gi phrag pa gnyis su bla ma rnal 'byor ma'i zhabs g.yas g.yon bzhag pa /
tshangs bug dang bla ma'i b+ha ga gnyis kha da chad du yod pa /
bla ma'i mtha' skor du 'ja' 'od kyi gur phub pa'i nang du dpa' bo dang mkha' 'gro'i tshogs sprin 'khrigs pa bzhin bzhugs pa gsal btab la /
rang nyid rdo rje rnal 'byor mar gsal ba'i / /
lus dbus a wa d+hU tI sba lcag tsam / /
yar sne spyi bor bug pa thal gyis zug /
mar sne lte 'og sbrul mjug ltar khengs pa'i / /
steng du chos 'byung gyen du phyogs pa'i nang / /
rang sems ba~X yig dmar po sran ma tsam / /
'phar zhing 'phur la khad pa'i rnam par gyur / /
rang gi spyi bor rtsa ba'i bla ma dang / /
dbyer med rje btsun rdo rje rnal 'byor ma / /
rgyan dang cha lugs yongs su rdzogs pa'i sku / /
zhabs gnyis rang gi g.yas g.yon phrag par bzhag / /
b+ha ga tshangs bug khad chad bzhugs pa / /
mtha' skor dpa' bo mkha' 'gro'i tshogs dang bcas / /
'ja' 'od gur khang 'khrigs pa'i klong dkyil na / /
mngon sum nyid du bzhugs pa mkha' spyod kyi / /
zhing dang ngo bo gnyis su med par gyur / /
thugs ka'i 'od kyis rang bzhin gnas mchog nas / /
bla ma yi dam skyabs gsum ma lus pa / /
spyan drangs thim pas bla ma de nyid ni / /
skyabs gnas thams cad 'dus pa'i ngo bor gyur / /
bar bsams la /
mtshams 'dir mchod ba byi rlabs bya /
oM badzra yo gi nI sa pa ri wA ra ar+g+haM pra tI ts+tsha hUM swA hA /
de bzhin du sbyar te /
pAdyaM /
puSh+pe /
d+hUpe /
A lo ke /
gan+d+he /
nai widyA /
shap+ta pra tI ts+tsha hUM swA hA /
sa phyi mchod dang /
oM gsum ma la 'bru gsum btags pas nang mchod dbul /
dpal ldan rdo rje mkha' 'gro ma / /
mkha' 'gro ma yi 'khor los sgyur / /
ye shes lnga dang sku gsum nyid / /
'gro ba skyob la phyag 'tshal lo / /
ji snyed rdo rje mkha'i 'gro ma / /
kun tu rtog pa'i 'ching gcod cing / /
'jig rten bya bar rab 'jug ma| |de snyed rnams la phyag 'tshal bstod / /
ces bstod /
de nas ngan song gi rgyu sdig ltung dang /
dge ba yin yang ga zhing du bgrod pa la bar du gcod byed rnams spyod byed kyi dmigs pa bdud rtsi 'beb sbyang dang bcas oM gsum ma ci nus bzla /
de nas bla ma rje btsun ma'i thugs ka'i thugs bde stong gnyis su med pa'i ye shes kyi ngo bo ba yig las 'od zer phu dung brkyangs pa lta bu byung ste lte ba'i rang sems pa yig la zug pas 'od kyi sbu gu'i steng bla ma'i thugs ka'i ba yig /
'og rang sems ba~X yig gis bkag pa lta bur bsam /
lte ba'i ba yig la ba ri nas tshu rir blta ba lta bu ma yin par rang sems zhugs pa bzhin du byas te mkha' spyod kyi zhing du 'gro mkhan gyi 'du shes dang /
'od kyi sbu gul lam gyi 'du shes /
bla ma'i thugs kar 'gro sa'i 'du shes te 'du shes gsum ldan gyis dang nas /
slu med dkon mchog gsum gyi ngo bo nyid / /
@# / /
ngan song 'jigs las sgrol ba'i dpa' bo ste / /
dag pa'i zhing du 'khrid pa'i ded dpon mchog /
bla ma mkha' spyod dbang mor gsol ba 'debs / /
gnad gcod gshin rje'i 'jigs las bskyab tu gsol / /
'jigs rung bar do'i 'phrang las bsgral du gsol / /
bzod dka' ngan 'gro'i g.yang las drang du gsol / /
zhing mchog mkha' spyod gnas su 'khrid du gsol / /
khrid nas sangs rgyas sa la bzhag tu gsol / /
re sa gzhan na med do thugs rjes drongs / /
zhes gdung shugs drag pos gsol ba btabs pas bla ma'i thugs ka'i ba~X yig las 'od zer dmar po lcags khyu lta bu byung ba rang sems ba~X yig la btab /
'og rlung dang sbrags nas pa'i zhes brjod pa dang mnyam du mgrin pa'i bar na ra ra son /
de nas hikra brjod pas bla ma'i thugs ka'i bi yig la thim /
mkha' spyod du dngos su slebs nas bla ma'i thugs dang rang sems 'dres par bsams la bde stong gi nang du cung zad 'jog /
slar ka zhes brjod pa dang mnyam du rang sems lte bar phab nas /
yang sngar bzhin thun rer lan nyer gcig la sogs pa sbyangs te thun grol ba na dmigs rten snying gar drangs te bla ma 'khor bcas 'od du zhu ste snying ga'i baM yig la thim pas dbu mtsho'i bdud rtsis gang /
tshangs bug 'od kyi rdo rje rgya gram gyis legs par bkag pas 'chi med tshe'i dngos grub thob par bsam /
mkha' spyod zhal bzang blta ba'i smon lam dang /
dal 'byor gru chen ma sogs bsngo smon rgyas bsdu ci rigs dang /
shis brjod rgyas bsdus ci rigs kyis mtha' brgyan par bya'o / /
de ltar sbyangs pas 'byongs rtags byung ba na gdams ngag gi don ma brjod pa tsam las rtag tu bya ba mi rung ste /
'pho rab tshe thung zhes tshe la gnod par gsungs so / /
'pho ba 'byongs pa'i rjes su'ang tshe sgrub nan tan bya ba gnad che'o / /
gnyis pa las pa sbyar ba ni /
'chi ltas ma byung bar du 'pho ba bya mi rung pas /
'chi ltas brtag pa la mkhas par bya /
'chi ltas byung nas kyang de ma thag nas 'pho ba mi bya bar 'chi bar blu ba'i thabs la sgo sna tshogs nas 'bad /
de ltar 'bad kyang ldog mthub par 'chi ba ces pan dngos po thams cad mchod sbyin du btang ste gang la'ang chags zhesn med par byas la /
dngos gzhi'i nyams len sngar ji lta ba bzhin la slar thugs ka nas mar mi 'bebs par bla ma'i thugs dang rang sems dbyer med du 'dres par bsams la kha dbugs mchad kyi bar dmigs pa yang yang bskyar nas bya zhing /
gnad gcod kyis gdungs pa sogs kyi tshe grogs dam tshig gcong bas rna khung nas gsal 'debs bya /
de nas bla ma'i thugs dang rang sems 'dres pa bya nam mkha' la 'phur ba ltar nam mkha'i dbyings su song bas mkha' spyod bslebs par bsam pa yang yang byas pas 'chib 'od gsal las langs mthag rje btsun rdo rje rnal 'byor ma dpa' bo mkha' 'gro'i tshogs dang bcas pas 'ja' 'od kyi gur phub /
me tog ge char 'beb /
rol mo'i sgra sna tshogs dang bcas te mkha' spyod kyi zhin du 'khrid par 'gyur ro / /
spyir dag zhing gi nang nas mkha' spyod kyi zhin du skye bar dka' na'ang rje btsun yab yum gyi rnal| 'byor nyams su len pa spyi dang /
lhag par yum bka' na' ro mkha' spyod mnyid rang gi sgrub pa po dag pa mkha' spyod du myur ba myur bar 'khrid pa'i brdar spyang gsum dag pa mkha' spyod kyi zhing du gzigs pa dang /
mtshan yang mkha' spyod ma zhes yongs su grags pa 'di la brten pa ni dag pa mkha' spyod kyi zhing du bgrod pa'i thabs bzang po bla na med pa'o / /
zhes rje btsun yum rkyang la brten pa'i 'pho ba'i nyams len khrigs chags su bkod pa 'di ni /
rgya bla ma byams pa kun mkhyen dang /
rin chen rdo rje gnyis nas nan du bskul ngor /
@# / /
pha bong kha'i sprul ming pas rab rgyal lcags 'brug dbo zla'i yar gyi tshes bcu bzang por sbyar ba'i yi ge ba ni 'dan grwa blo bzang rdo rje'o / /
! / /
lag mchod bya tshul mkha' spyod dga' ston snying po bzhugs so / / /
! rgyal kun bde stong lhan skyes dbyings / /
yid 'phrog smin legs sgag mo'i gar / /
skal ldan phyi nang mkha' spyod kyi / /
dga' ston snying po khyod nyid rgyal / /
'dir rje btsun rdo rje rnal 'byor ma nA ro mkha' spyod dbang mo'i thun mtshams kyi rnal 'byor g.yon pa'i kun spyod kyi gtso bo lag mchod nyams su blang ba'i tshul 'khyer bde 'god pa la /
rang nyid skad cig gis rje btsun rdo rje rnal 'byor mar gyur /
zhes skad cig krong bskyed bya /
de nas bza' bca' byin gyis brlab pa ni /
bsangs sbyangs /
rang gi lag pa g.yas pa'i mthil du ho dkar po las byung ba'i 'khor lo dkar po rtsibs brgyad pa'i lte bar ho dkar pos mchan pa rnam snang gi rang bzhin du gyur /
rang gi lag pa g.yon pa'i mthil du ha dmar po las byung ba'i padma dmar po 'dab ma brgyad pa'i lte bar ha dmar pos mtshan pa snang mtha'i rang bzhin du gyur /
de gnyis kyi dbus su AHlas byung ba'i thod pa phyi dkar la nang dmar ba yangs shing rgya che ba'i nang du sha lnga bdud rtsi lngas gang bar gyur ba'i dbus su nyi gdan la hrIH sngon po mi bskyod pa'i ngo bor gyur /
ha ho hrIH lan gsum /
kha dog dri ro nus pa'i skyon bcom zhing bdud rtsir gyur /
hriH'i g.yas su oM dkar po /
g.yon du AHdmar po /
mdun du hUM sngon po de dag las 'od zer 'phros /
phyogs bcu na bzhugs pa'i dpa' bo dang rnal 'byor ma thams cad kyi thugs ka'i sa bon las ye shes kyi bdud rtsi bkug nas oM AHhUM gsum la thim zhing /
de gsum yang thod par thim pas byin gyis brlab par gyur /
oM AHhUM /
lan gsum /
rgya cher spel zhing byin gyis brlab par gyur /
lag pa dang kha zas byin rlabs 'di bzhin kha zas za res bzhin du ma byas na nyes pa che zhing byas na phan yon mtha' yas par gsungs so / /
lag mchod dngos gzhi la rgya cher spel zhing byin gyis brlab par gyur zhes pa'i mtshams nas lag pa g.yas pa'i srin lag gis nang mchod blangs nas 'bru gsum brjod de lag pa g.yon pa'i mthil dang /
sor mo lnga la rim bzhin mthe'u chung nas thig le byas te /
ngag 'don ni /
rang gi lag pa g.yon pa'i mthil du nyi ma la rdo rje phag mo'i ngo bo oM baM dmar po /
mthe'u chung ngu nyi ma la gshin rje ma'i ngo bo haM yoM sngon po /
srin lag tu zla ba la rmongs byed ma'i ngo bo hriM moM dkar po /
gung mor nyi ma la skyod byed ma'i ngo bo hreM hriM ser po /
mdzub mor nyi mal skrag byed ma'i ngo bo hUM hUM ljang gu /
mthe bong la nyi mar tsaN+Di ka'i ngo bo phaT phaT dud kha rnams kyis mtshan par gyur /
lag pa'i rgyab kyi bol gong la thig le byas te /
lag pa'i rgyab kyi bol gong la rje btsun rdo rje rnal 'byor ma'i lha tshogs rnams me long nang gi gzugs brnyan bzhin skad cig gis gsal bar gyur /
de nas g.yas kyi srin mdzub gung gsum gyis nang mchod byug pa dang sprags nas oM AHhUM /
oM baM /
haM yoM /
hreM moM /
hreM hriM /
hUM hUM /
phaT phaT hUM hUM phaT /
oM oM oM sarba zhes pa nas /
@# / /
swAhA oM AHhUM /
lag pa rnal 'byor ma thams cad 'dus pa'i lha'i ngo bor gyur /
zhes lha dngos kyi mos pa brtan po byad nas thag mar khu ba'i rdzas ja chang lta bug cha'i lha rnams la 'bru gsum dang rkang brgyad kyis bstad bzhin du lag pa'i mthil dang mtha'u chung nas sor mo rnam sa'i rim bzhin dbul /
yang rkang brgyad kyis bstod bzhin du rje btsun rdo rje rnal 'byor mar 'bul /
de nas slar yang gong bu'i rdzas rnams 'bru gsum dang rkang brgyad kyis bstod bzhin du sngar bzhin 'bul /
da nas g.yas pa'i mthab srin gyis nang mchod blangs la /
oM oM baM hUM hUM phaT oM AHhUM /
oM haM yoM hUM hUM phaT oM AHhUM /
oM hri miM hUM hUM phaT oM AHhUM /
oM hriM hraM hUM hUM phaT oM AHhUM /
oM hUM hUM hUM phaT oM AHhUM /
oM phaT phaT hUM hUM phaT a aHhUM /
oM oM oM sarba zhes pa nas swAhA oM AHhUM /
oM ar+g+haM nas /
oM AHbadzra d+harme hUM /
oM bcom ldan 'das ma rdo rje phag mo x oM 'phags ma x oM 'byung bo'i x oM rdo rje'i x oM gtum mo x oM bdud rnams x oM rmags byad x oM rdo rje phag ma sbyor chen 'dod dbang mal 'dung hUM hUM phaT /
ces bstod /
oM badzra hi ru ka sam ya sogs yig brgya brjod /
ma rnyed yongs su x 'dzam gling nyer bzhi'i yul gnas dba' bo dang / /
mkha' 'gro rgya mtsho'i chogs kyis dus kuHtu / /
g.yel mang mgon dang phyi nang gsang ba'i grogs / /
mdzad nas don gnyis ma lus lhun grub shog /
khyed rnams mchod cing zhes pa nas mdzad du gsol / /
des brjod /
lag pa'i rdzas rnams bzhar nas g.yon pa'i 'breb srin gyis bzung ste snying ga mgrin pa spyi bo gsum du byug dib /
hUM AHoM zhes brjod /
lag pa gnyis bad kor byed bzhin g.yon pa mgo la bzhag la /
lag pa'i lha rnams spyi bo nas zhugs /
snying gar thims pas byin gyis brlab par gyur /
oM yog shud+d+hAHsarba d+harmAHyo ga shud+d+ho nyahaM /
lag par gos pa'i rdzas rnams lus la byug pas bsrung ba'i mchog tu 'gyur /
lag mchod byas pa'i rdzas rnams cha gnyis su bas te cha gcig bza' btung gi rdzas dang bsre /
cha gcig snod gzhan zhig tu byin rten gyi tshul du bzhag na zas gas gnas mal sogs 'bad med du thob pa sogs dben sa yab sras kyis phan yon mtha' yas par gsungs so / /
rang gi thugs ka'i hUM las 'od zer 'phros /
phyogs bcu'i sangs rgyas dang byang chub sems dpa' thams cad rje btsun rdo rje rnal 'byor ma'i sku'i rnam par spyan drangs /
rang gi lus la zhugs par gyur /
oM sa ma ya shud+d+hAHsarba d+harmAHsa ma ya shud+d+ho nyahaM /
zhes brjod do / /
rang gi lce hUM las skyes pa'i rdo rje rtse gsum pa dkar po nas 'bru tsam du gyur ba'i 'od zer gyis bcud rnams drangs te gsol bas rang gi lus la gnas pa'i lha rnams zag med kyi bde ba chen po'i bdud rtsis mnyes shing chim par gyur /
zhes brjod cing bsams la zas bza' bar bya'o / /
dpal ldan 'khor lo sdom pa yi / /
snyan brgyud chu gter las blangs pa'i / /
yum bka'i lag mchod sngon med kyi / /
man ngag nor bu 'dir spyod cig /
de ltar ma rgyud thun mong ma yin pa'i dam tshig g.yon pa'i kun spyod kyi gtso bo lag mchod kyi lag len khrigs chags bde mchog yab bka'i cha lag tu legs par bzhugs @# / /
kyang yum bkar bskyed rim 'ga' shas su zung tsam zhal 'phangs las lag len khrigs chags mi snang gshis lam 'di nyams su len pa dag la shin tu ma kho phyir 'di lta bu zhig dgos zhes snga dus rigs lam smra ba'i dbang phyug rgyud smad bla ma dbu mdzad yongs kyi dge ba'i bshes gnyen thub bstan nyin phyed mchog nas bskul ma mdzad pa dang /
nye char rgyud smad sngags ram pa blo bzang rgya mtsho nas nan tan bskul ma mdzad pa bzhin dpal 'khor lo sdom pa'i lam la mos pa yid byed kyi rnal 'byor ba bde chen snying pos yab bka'i snyan brgyud man ngag lag khrid kyi rgyun bzhin gzim lha klu'i skyed mos tshal ne'u gsing me tog mngon par bkra bar spro seng gi skabs de nyid du 'phral mar bris pa'i yi ge pa ni lha drung skal bzang dbang rgyal gyis bgyis pa 'gro don 'phel bar gyur cig / / /
! rgya bla dge slong byams pa kun mkhyen dang / /
dad dam mtshungs med l+nya klu dga' tshal bas / /
yon sbyar skyabs mgon bla mas rjes bzung ste / /
phyi nang mkha' spyod go 'phang myur thob shog /
dge legs 'phel / /
