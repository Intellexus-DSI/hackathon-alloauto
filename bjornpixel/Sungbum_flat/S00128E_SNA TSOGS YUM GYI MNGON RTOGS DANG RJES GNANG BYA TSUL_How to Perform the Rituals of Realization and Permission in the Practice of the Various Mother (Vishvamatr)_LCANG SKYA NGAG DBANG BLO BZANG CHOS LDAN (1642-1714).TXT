@# / /
sna tshogs yum gyi mngon rtogs dang rjes dang bya tshul lag tu ? blang bde bar bkod pa bzhugs so / /
@# / /
bcom ldan 'das ma sna tshogs yum gyi sgrubs thabs ni /
skyabs 'gro sems bskyed tshad med bzhi sgom pa sngon du btang /
oM swa b+ha wa shud d+ha sarba d+ha rmA swA b+ha wa shud d+ho 2haM ? /
stong pa nyid du gyur /
stong pa'i ngang las ka li las nyi ma'i dkyil 'khor dang a li las zla ba'i dkyil 'khor gyi steng du waM las 'od zer 'phros bas 'phags pa mchod sems can gyi nad gdon zhi bar byas slar 'dus yongs su gyur pa las /
rang nyid lha mo sna tshogs yum sku mdog ston kha'i zla ba ltar dkar ba zhal gcig phyag gnyis ma /
g.yas mi 'jigs pa sbyin pa'i phyag rgya dang /
g.yon chu skyes dkar po bsnams pa /
zhal shin tu 'dzum pa /
rin po che'i rgyan dkar po dang /
dar la dkar po'i na bza' gsol pa /
zhabs gnyis padma'i 'dug sdar gis bzhugs pa /
de'i spyi bor oM dkar po /
mgrin par AH dmar po| thugs khar hUM sngon pos mtshan par gyur /
thugs kha'i hUM las 'od zer 'phros /
rang bzhin gyi gnas nas bsgom pa dang 'dra ba'i ye shes pa dbang lha dang bcas pa spyan drangs /
dzaH hUM baM hoH gnyis su med par gyur /
dbang gi lhas dbang bskur /
mi bskyod pas dbu brgyan par gyur /
oM bi shwa ? ma ta sa pa ri war argahaM nas sha btabI bar gyis mchod /
lha dang lha min cod pan gyis / /
zhabs kyi padmo la btud na / /
phongs pa kun las sgrol mdzad ma / /
sgrol ma yum la phyag 'tshal lo / /
zhes pas bstod /
oM phreM bi shra ma ha /
badzra ka N+Ta ka na sha ya na sha @# / /
ya ma mA sha n+tiM ku ru swA hA /
zhes ci mang bzlas pa'i mthar /
dge ba 'di yis myur du bdag /
zhes sogs brjod /
'di'i sgo nas rjes gnang byed par 'dod na /
'os ba'i phyogs su mchod stegs ji ltar 'tshams pa'i steng du /
mny+dzi'i khar maN+Dal la dri bzang gi thig le byas te 'bras kyi tshom bu bkod /
de'i mthar mchod gtor bsham /
slob dpon gyi mdun cog rtse'i steng du rdor dril sogs 'du byas nas /
slob dpon kyis bdag bskyed sngar ltar sgrub /
de nas las bum sgrub te /
mdun bskyed kyi cho ma bu bsang sbyar /
stong pa'i ngang las ka li las nyi ma'i dkyil 'khor zhes sogs /
rang nyid ces pa'i tshig 'dor ba ma gtogs rgyas 'debs kyi bar sngar bzhin brjod /
mchod pa bsang sbyangs /
byin gyis brlab nas /
oM bi shwa ma ta sa pa ri wa ra ar+g+haM sogs gyis mchod /
lha dang lha min chod pan gyis / /
zhes sogs kyis bstod /
gtor ma bsang sbyangs /
stong pa'i ngang las rin po che las grub pa'i snod yangs shing rgya che ba'i nang du gtor ma kha dog dri ro nus pa phun sum tshogs pa ye shes kyi bdud rtsi'i rgya mtsho chen por gyur /
oM AH hUM /
lan gsum gyis byin gyis brlab /
oM a ka ro sogs lan gsum gyis gtor ma 'bul /
thal mo sbyar te /
bcom ldan 'das ma bdag dang sems can thams cad la mchog dang thun mong gi dngos grub ma lus bstsal du gsol /
zhes gsol ba gdab /
slob ma rnams khrus byas /
phyag 'tshal nas gral la 'khod pa la /
bcom ldan 'das ma sna tshogs yum gyi rjes su gnang ba zab mo zhu ba'i yon du maN+Tal 'bul par zhu byas la /
maN+Tal 'phul du gzhug /
kun mkhyen ye shes phung po can / /
srid pa'i 'khor lo rnam sbyong ba / /
de ring bshad pa rin chen gter / /
gtso bos bdag la bka' drin stsol / /
zhes gsol ba 'debs kyi rjes zlos lan gsum byed du bcug dkon mchog gsum la bdag skyabs mchi /
zhes sogs /
shu lo ka gcig gis rjes zlos lan gsum byas te sems bskyed /
de nas slob ma rnams bsangs sbyangs| stong pa'i ngang las slob ma rnams kyi gnas su ka li la sa ? nyi ma dang /
zhes pa nas /
de'i spyi bor oM /
mgrin par AH thugs kar hUM gis mtshan par gyur /
zhes pa'i bar gyis slob ma lhar bskyed /
de nas /
dus gsum sangs rgyas thams cad kyi / /
sku yi rdo rje slob dpon gyis bdag la sna tshogs yum gyi ni / /
sku yi rjes gnang stsal du gsol / /
zhes sku'i rjes gnang gi don du gsol ba 'debs su bcug /
de ltar gsol ba btab pas slob dpon gyi thugs kha nas 'od zer 'phros /
mdun bskyed kyi thugs khar phogs /
de'i thugs kha nas 'od zer 'phros phyogs bcu'i sangs rgyas byang sems thams cad la phog pas de thams cad kyi sku'i cha las bcom ldan 'das ma sna tshogs yum gyi sku'i rnam pa dpag tu med pa byung nas slob ma'i lus la thim pa'i mos pa byed du gzhugs /
sngags brjod de @# / /
dzaH hUM baM hoH gnyis su med par gyur /
des bcom ldan 'das ma sna tshogs yum gyi sku'i rjes su gnang ba thob /
lus kyi sgrib pa dag /
sku rdo rje 'grub pa'i nus pa bzhag snyam pa'i mos pa byed du bcug /
dus gsum sangs rgyas thams cad kyi / /
gsung gi rdo rje slob dpon gyis / /
bdag la sna tshogs yum gyi ni / /
gsum gi rjes gnang stsal du gsol / /
zhes gsung gi rjes gnang gi don du gsol ba 'debs su bcug /
de ltar gsol ba btab /
sngags 'phreng mar me gcig las gnyi sa chad kyi tshul du chad de slob dpon gyi zhal nas thon /
slob ma'i zhal du zhugs /
thugs khar zla ba'i steng du sa bon gyi mthar mdun nas g.yas skor du 'khod pa'i mos pa mdzod byas la /
sngags kyi rjes zlos lan gsum byed du bcug /
me tog 'thor ba dang bcas /
bcom ldan 'di la stsal lags kyi / /
bcom ldan 'di la 'go bar mdzod / /
sngags kyi dngos grub stsal du gsol / /
brtul zhugs brtan par mdzad du gsol / /
bcom ldan 'das ma sna tshogs yum gyi gsang sngags dar rigs sngags dang gzungs sngags kyi byin brlab thams cad slob ma 'di rnams la 'jug par gyur cig /
des bcom ldan 'das ma sna tshogs yum gyi gsung gi rjes su gnang ba thob /
ngag gi sgrib pa dag /
gsung rdo rje 'grub pa'i nus pa bzhag snyam pa'i mos pa byed du gzhug /
dus gsum sangs rgyas thams cad kyi / /
thugs kyi rdo rje slob dpon gyis / /
bdag la sna tshogs yum gyi ni / /
thugs kyi rjes gnang stsal du gsol / /
zhes thugs kyi rjes gnang gi slad du gsol ba 'debs su bcug /
de ltar gsol ba btab pas slob dpon gyi thugs kha nas 'od zer 'phros /
mdun bskyed kyi thugs khar phog /
de'i thugs kha nas 'od zer 'phros phyogs bcu'i sangs rgyas byang sems thams cad la phog pas de thams cad kyi byin brlabs nus mthu thams cad bcom ldan 'das ma sna tshogs yum gyi sa bon phri yig dang /
phyag mtshan padma la sogs pa'i rnam par bkugs nas slob ma rnams kyi snying khar thim pas byin gyis brlab par gyur| de nas bcom ldan 'das ma sna tshogs yum gyi thugs kyi rjes su gnang ba thob /
yid kyi sgrib pa dag /
thugs rdo rje 'grub pa'i nus pa bzhag snyam pa'i mos pa byed du gzhug /
bcom ldan 'das ma sna tshogs yum gyi rjes su gnang ba song ba yin pas gtad rag gi yon du maN+Tal 'phul du gzhug /
'jug chog la mchod bstod dang yig brgya brjod /
bzod gsol gyi tshigs bcad dang /
gshegs gsol bsngo /
smon lam /
shis brjod rnams bya /
ces pa 'di ni sdom brtson chos la 'dun pa'i dpyod ldan er d+he ni ti yan chi bstan 'dzin rgya mtshos bskul ba'i dor ngag dbang blo bzang chos ldan dpal bzang pos sbyar ba'i yi ge pa ni dpyod ldan dge tshul ngag dbang stobs ldan no / /
'di'i brgyud pa ni rgyal ba rdo rje 'char /
rdo rje rnal 'byor ma /
slob dpon ab+ph+ya ? ka ra /
shu b+ha ka ra ku bta /
su tsa ri ka ra ku bta /
ra d+na ra kiSha ta /
@# / /
go raM shri r+t+na ki rti /
lo ts+tsha ba grags rgyal /
rong pa shes rab seng ge /
sag ston gzhon nu tshul khrims /
mkhan po shes rab rdo rje /
mkhan chen rin chen 'phel /
slob dpon kun dga' bsod nams /
mkhan chen byang chub seng ge /
mkhan chen chos kyi 'od zer /
bla ma bsod nams bzang po /
chos rje nam mkha' rgyal mtshan /
rdo rje 'chang mkhyen rab rje /
kun mkhyen shAkyA don grub /
'jam dbyangs kun dga' legs grub /
byams pa kun dga' chos grags /
'dren mchog legs rdo rje /
mkhyen rab bstan 'dzin bzang po /
mkhyen rab byams pa ngag dbang lhun grub /
des bdag ngag dbang blo bzang chos ldan la'o / / / /

