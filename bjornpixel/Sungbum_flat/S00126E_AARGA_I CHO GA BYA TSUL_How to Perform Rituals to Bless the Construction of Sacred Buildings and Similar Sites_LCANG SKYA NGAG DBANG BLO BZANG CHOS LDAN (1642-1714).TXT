@# / /
arga'i ? cho ge bya tshul gsal bar bkod pa go bde glags cho ga ces bya ba bzhugs so / /
@# / /
bla ma dang dkon mchog gsum la phyag 'tshal lo| |'dir arga'i cho ga ji ltar bya ba'i tshul ni /
gang la bya ba'i yul ni /
rten rnying pa zhig pa gso ba dang /
rgyu dang bzo dbyibs ngan pa bzang por spo ba dang /
'o ba rgyal ba nas gnas bzang sar spo ba dang /
gnas der bzhugs nas gzhan gyis sdig pa sog pa'i dgag bya che ba sogs la bya /
dus nam gyi tshe bya ba ni /
rten rnying ba zhig gsos byed ran zhing gso pa'i rkyen rnams 'joms pa lta bu'i skabs su bab pa na bya /
ji ltar bya ba'i tshul ni /
snyan gsan dang dngos gzhi /
gnyis kyi sgo nas bya dgos la /
de yang dper na tshes gnyis lta bu la rten rnying pa de gdan 'dren zhu rgyu yin na /
tshes gcig gi nyin rten rnying ba'i mdun du chu gnyis nyer spyod gnas de'i chos skyong dang gzhi bdag la 'bul rgyu'i gtor ma dang mchod pa rnams legs par bshams /
sgrub pa po rnams gral la 'khod mdun du nang mchod dang rdor dril rnams bshams /
rgyas par na skyabs 'gro sems bskyed spyi ltar dang bsdu na /
sangs rgyas chos dang tshogs @# / /
kyi mchog rnams la /
zhes pa nas /
'gro la phan phyir sangs rgyas 'grub par shog lan gsum /
chos spyod gzhan skabs dang sbyar /
yi dam gyi bdag skyed rgyas pa 'don thub na legs mong long med na /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa yum dang bcas pa'i skur bzhengs par gyur /
ces krong bskyed phya /
oM hrIH Sh+T+wIH zhes pa nas hUM phaT /
om swa b+hA wa zhes pa nas shud d+ho taM /
stong pa nyid du gyur /
stong pa'i ngang las yaM las rlung gi dkyil 'khor sngon po gzhu'i dbyibs lta bu ba dan gyis mtshan pa /
zhes pa nas /
oM gyis mang por spar zhing spel bar gyur /
oM AH hUM /
lan gsum brjod de nang mchod byin gyis brlabs /
oM hIH Sh+tIH zhes pa nas hUM phaT /
oM swa b+hA wa zhes pa nas shud d+ho haM /
stong pa nyid du gyur /
stong pa'i ngang las a las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhes pa nas /
bde ba khyad par can ster bar gyur /
oM ar+g+haM AH hUM /
zhes pa nas /
shap+ta AH hUM /
zhes mchod pa byin gyis brlab /
de nas mchod pa 'bul ba la dper na rten de bla ma 'am sangs rgyas sam chos skyong dam mchod rten lta bu gcig kho na yin kyang rung /
yang sku 'dra dang mchod rten sna tshogs pa'am /
lha khang gi lde ba ris lta bu sku brnyan sna tshogs yod pa gang yin kyang rung /
de la rab gnas kyi skabs su'ang rang 'dra'i ye shes pa dang gzhan yang bla ma yi dam sangs rgyas byang sems thams cad kyi ye shes pa spyan drangs nas bstim pa yin pas gtso bor de thams cad dang gzhan yang phyogs bcu'i sangs rgyas byang sems thams cad la 'bul ba'i mos pas /
rab 'byams rgya mtsho dpag med na /
mchod yon ji snyed yod pa dang / /
bdag gis gus pas bshams pa 'di / /
ji snyed rgyal ba sras dang bcas / /
de snyed rnams la bdag 'bul na / /
thugs rje mnga' ba khyed rnams kyis / /
ji bde bar ni bzhes nas kyang / /
sems can don kun mdzad du gsol / /
oM sarba ta thA ga ta sa pA ri wa ra ar+g+haM pra te ts+tsha hUM swAhA /
de bzhin du gong gi tshigs bcad la mchod yon zhes pa'i gnas su /
zhabs bsil /
me tog /
bdug spos /
mar me /
dri chab /
zhal zas /
rol mo /
zhes pa dang /
sngags la ar+g+haM zhes pa'i gnas su| pA dyaM /
buSh+pe /
d+hu pe /
a lo ke /
g+han+d+he /
newidye /
shap+ta zhes pa rnams rim pa bzhin bcug la 'bul /
oM sarba ta thA ga ta sa pa ri wa ra oM AH hUM / /
zhes nang mchod dbul /
mi bskyod rdo rje ye shes che / /
rdo rje dbyings ni mkhas pa che / /
rdo rje gsum mchog dkyil 'khor gsum / /
gsang ba'i dbyings la phyag 'tshal lo / /
rnam bar snang mdzad dag pa che / /
rdo rje zhi ba dga' ba che / /
rang bzhin 'od gsal mchog gi mchog /
ston pa rdo rje phyag 'tshal lo / /
rin chen rgyal po rab tu zab / /
rdo rje mkha' 'dra dri ma med| |rang bzhin dag pa gos pa med / /
rdo rje sku la phyag 'tshal lo / /
rdo rje dpag med rgyal po che / /
mi rtog nam mkha' rdo rje 'dzin / /
'dod chags pha rol phyin pa brnyes / /
@# / /
rdo rje gsung la phyag 'tshal lo / /
don yod rdo rje rdzogs sangs rgyas / /
bsam pa thams cad rdzogs mdzad pa / /
dag pa ngo bo nyid las byung / /
rdo rje sems dpa' phyag 'tshal lo / /
zhes spyi bstod bya zhing /
lha gang gi sku brnyan yin pa'i lha de'i sgos bstod shes na des kyang bstod /
de nas chos skyong gi gtor ma la nang mchod bran nas sngar ltar byin gyis brlabs| chos skyong la 'bul rgyu'i mchod pa logs su yod na de'ang sngar ltar byin gyis brlabs /
logs su med na mi dgos /
gnas de'i sger gyi chos skyong dang de'i gtor bsngo zhes na /
de bzhin du phul ba legs mod mi shes pa'am shes kyang spyi la 'bul ba 'di bzhin byas bas kyang rung /
chos skyong srungs ma 'khor dang bcas pa rnams kyi ljags hUM las skyes pas rdo rje rtse gcig pa 'od kyi spu gu can gyis gtor ma'i bcung thams cad drangs te gsol bar gyur /
oM shri sarba d+harmA bA la sa pA ri wa ra oM AH hUM om shri sarba d+harmA pA la sa pA ri wa ra ar+g+haM pra ti ts+tsha hUM swAhA /
de bzhin du sbyar te /
shap+ta pra ti ts+tsha hUM swAhA /
zhes pa'i bar gyis mchod /
oM shri sarba d+harmA pA la sa pA ri wa ra oM AH hUM gyis nang mchod kyang phul /
sngon tshe bcom ldan 'das kyi spyan snga ru / /
chos bzhin sgrub par byed pa'i gang zag la / /
bu bzhin skyong bar zhal gyis bzhes pa yi / /
chos skyong srungs ma rnams la phyag 'tshal lo / /
zhes dang /
bstod par 'os pa thams cad la / /
zhing rdul kun gyi grangs snyed kyis / /
lus btud pa yis rnam kun tu / /
mchog tu dad pas bstod par bgyi /
zhes bstod /
de nas gzhi bdag gtor ma la chu gtsang gis bran /
oM badzra amr-i ta kun+Ta li ha na ha na hUM phaT /
oM swa b+hA wa nas shud+d+ho hAM /
stong pa nyid du gyur| stong pa'i ngang las oM las rin po che'i snong yangs shing rgya che ba'i nang du oM 'od du zhu ba las byung ba'i lha rdzas las grub pa'i gtor ma dangs shing thogs ba med pa bdud rtsi'i rgya mtsho chen por gyur /
oM AH hUMH lan gsum gyis byin gyis rlabs /
na ma sarba ta thA ga ta a wa lo ki te oM sam+b+hara sam+b+hara hUM /
lan bdun nam gsum brjod de /
de bzhin gshegs pa rin chen mang la phyag 'tshal lo| |de bzhin gshegs pa gzugs mdzes dam pa la phyag 'tshal lo / /
de bzhin gshegs pa sku 'jam klas la phyag 'tshal lo / /
de bzhin gshegs pa 'jigs pa thams cad dang bral ba la phyag 'tshal lo / /
mchod spyin gyi gtor ma 'dod pa'i yon tan lnga dang ldan pa 'di nyid sa bdag sa'i lha mo brtan mas gtso byas 'dzam gling gzhi'i bdag po spyi dang khyad par sa cha yul phyogs gtsug lag khang rten sum 'di nyid la gnas pa'i yul bdag gzhi bdag gnas bdag dkor bdag lha klu mi ma yin dkar phyogs la dga' ba rnams la 'bul lo / /
bzhes la bdag cag dpon slob yon mchod 'khor dang bcas pa thams cad la ko long dang rung phrag dog ma mdzad par ji ltar bsam pa'i don thams cad yid bzhin du 'grub pa'i 'phrin las dang sdong grogs rgya chen po mdzod cig /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
don rnams gang dag bsam pa kun / /
de dag thams cad ci @# / /
rigs par / /
thogs pa med par 'byung gyur cig /
ces gtor ma bsngos te 'phrin las bcol la bden stobs brjod /
de nas sems can thams cad kyi don du sangs rgyas thob par bya /
de'i phyir du sang nang bar rab gnas spo snyam du bsam la /
dril bsil dang bcas /
thugs rje yi ni bdag can bdag /
slob ma rnams la rjes brtse dang / /
khyed rnams la yang mchod slad du / /
sang ni rab gnas spo bar 'gyur / /
bcom ldan gus pa'i bdag la ni / /
de phyir bka' drin mdzad par 'os / /
bdag ming mi bskyod rdo rje yis / /
sku gsung thugs rten rab gnas ni / /
yon bdag ci nus yo byad kyis / /
sang ni yang dag spo bar gyur / /
de phyir slob mar bcas rnams la / /
rjes su brtse bas nyer bzung nas / /
'khor bcas kun gyi rab gnas la / /
byin gyis rlabs par mdzad par 'os / /
ces lan gsum gsol ba btab la /
lha rnams kyis dgyes bzhin du gnang ba sbyin par gyur /
ces brjod cing snyan gsan phab /
swang nyin yang sngar ltar mchod gter rnams bshams /
rten gyi mdun du me long g.ya' dag ba cig la rten gyi gzugs brnyan 'char du bcug /
sgrub pa po rnams 'khod nas skyabs 'gro nas gzhi bdag la gtor ma phul te bden stobs brjod pa'i bar sngar nyin ji lta ba bzhin bya /
de nas sems can thams cad kyi don du rdzogs pa'i sangs rgyas kyi go 'phang thob par bya /
de'i phyir du rten 'di'i rab gnas da lta spo snyam du bsam la /
thugs rje yi ni bdag can bdag /
zhes pa nas| byin gyis rlabs par mdzad par 'os /
zhes pa'i bar gyi /
sang ni rab gnas spo bar 'gyur /
zhes dang /
sang ni yang dag spo bar 'gyur /
zhes pa'i tshigs gnyis /
da lta rab gnas spo bar 'gyur /
zhes dang /
da lta yang dag spo bar 'gyur /
zhes bsgyur la /
lan gsum 'don cing gsol ba gdab /
lha rnams kyis dgyes bzhin du gnang ba byin par gyur /
ces brjod la /
rang gi thugs kha'i hUM sngon po'i 'od zer lcags kyu'i rnam pa can gyis rten rnyed pa'i ye shes pa dang dam tshig pa gnyis ka bkugs nas me long nang gi gzugs brnyan la thim par gyur /
dzaH hUM baM hoH zhes rten rnying pa'i dam tshig pa dang ye shes pa gnyis me long nang gi gzugs brnyan la spo /
oM badzra sa twa sa ma ya /
zhes pa nas /
mahA sa ma ya sa tu AH hUM phaT /
ces yi ge brgya pas brtan par bya /
me long nang du spos pa de la mchod pa dang bstod pa sngar ltar bya /
che ba'i che mchog ston pa bla na med| zhes pa nas /
tshe ring nad med bde skyid ldan par shog /
ces pa'i bar gyis shis brjod bya /
de nas dar dmar ser ci rigs kyis dril te rgyab tu rgya gdab la /
dbu zhabs ma log par rten gral du bzhag te mchod pa phul /
rten gsar ba tshar nas rab gnas kyi skabs su ye shes pa bstim pa'i sngon du me long zhal phye ste /
rang gi thugs ka'i hUM gi 'od zer gyis me long nang gi /
rten rnying pa'i dam tshig pa dang ye shes pa gnyis ka bkugs te rten gsar pa la thim par gyur /
dzaH hUM baM hoH gnyis su med par gyur /
zhes rten gsar ba la @# / /
bstim| de nas ye shes pa bstim pa sogs bya /
'di ni rten gsar ba la spo ba'i dbang du byas pa yin la rten gsar ba mi bzhengs par rten rnying ba spo dgos byung na mchod gtor bshams pa dang 'bul ba sogs gzhan thams cad sngar ltar byas nas /
thugs rje yi ni bdag can bdag /
zhes sogs brjod mi dgos shing de'i tshab tu /
oM khyed kyis sems can don kun mdzad /
zhes pa nas /
mdzad du gsol /
zhes lan gsum dang /
oM AH hUM badzra muH ye shes pa rang bzhin gyi gnas su gshegs /
dam tshig pa rang la thim par gyur /
zhes brjod de gshegs gsol byas la shis brjod bya'o / /
arga'i cho ga bya tshul gsal bar bkod pa go bde glags cho ga ces bya ba 'di ni gzims khang ser po'i bla ma blo bzang dpal 'byor dang khrung ko'i se'i dge slong bsod nams bstan pa la sogs pa don gnyer can 'ga' zhig gis bskul ba ltar gyi na pa ngag dbang blo bzang chos ldan gyis be'i cing gi bod chos lha khang du grags par sbyar ba'i yi ge pa ni legs bshad du ma la blo gros yangs pa'i dge tshul dpal bzang ngo / /
'dis kyang bstan 'gro la phan par gyur cig /

