@## / /
na mo gu ru /
ngag la dbang bsgyur 'chad nyan tsha zer gyis / /
blo gros ze 'bru rgyas pa'i dpal dang ldan / /
blo gsal don gnyer rkang drug nyer 'tsho'i gzhi / /
bshes gnyen 'dab brgya'i dbang por gsol ba 'debs / /
gzhung lugs mang thos ral pa'i 'khur gyis brjid / /
rnam dpyod blo gros lus rtsal yongs su rdzogs / /
thub bstan gangs kyi ri sul gnas 'cha' ba'i / /
bshes gnyen gdong lnga'i dbang por gsol ba 'debs /
tshul khrims rin chen rdul brtsegs lhun po'i rtsor / /
tshul bzhin bsam pa'i rnam rgyal khang bzang dbus / /
gzhung don rnam dpyod shes rab mig stong can / /
bshes gnyen lha dbang chen por gsol ba 'debs / /
gang sku'i me shel ngos su dus gsum gyi / /
rgyal bun nyid kyil rdzogs par shar ba'i mthus / /
dad ldan slob ma'i sems rgyud spra ba la / /
byin rlabs me 'bar mdzad la gsol ba 'debs / /
phyogs bcu'i rgyal ba thams cad mchod pa las / /
bla ma'i ba sbu'i bu ga gcig mchod pa / /
bsod nams lhag par rgyal bas gsungs pa la / /
yid ches mos pa'i sems kyis gsol ba 'debs / /
de ltar gsol ba btab pas sdig ltung kun / /
sos ka'i nyi 'od phog pa'i gangs @# / /
ji bzhin / /
sel bar mdzad cing 'di phyi'i legs tshogs kun / /
dbyar gyi mtsho ltar 'phel bar byin gyis rlobs / /
skyabs gsum bslu ba med pa'i byin rlabs dang / /
bdag gzhan rnam dkar dge ba'i mthu stobs kyis / /
zhing 'dir bla ma'i sku tshe rab brtan cing / /
bzhed don ma lus lhun gyis 'grub gyur cig /
'dis mtshon dge ba sa tshe rabs kun tu bdag /
theg mchog bshes gnyen dam pas rjes 'dzin cing / /
sa lam rdzu 'phrul bzhin du myur bgrod de / /
'gro la sku bzhi'i dga' ston stsol gyur cig /
ces pa 'di ni dad brtson rnam dpyod dang ldan pa dge slong blo bzang dbang chen gyis bskul ba'i ngor /
rang gi lung rtogs kyi yon tan snyim chu ltar chung la /
sgo gsum gyi nyes sbyod dbyar mtsho lhar rgyas pa ni rang la mngon gyur yin mod kyang /
bla ma yon tan chung yang slob mas dag snang de ltar spyong chog pa ni mdo rgyud kyi khungs dang ma 'brel ba min gshis /
dgos pa'i dbang gis rung snyam te /
! sbrang btsun ngag dbang dpal ldan gyis sug bris su bgyis pa'o / / / /
