@# / /
yul lha gzhi bdag rnams la mchod gtor 'bul tshul bzhugs / /
@## / /
oM swasti /
'dir yul lha gzhi bdag gnyan po 'khor dang bcas pa la bsangs mchod 'bul bar 'dod pas /
oM AHhUM /
lan gsum mam bdun gyis bsangs mchod byin gyis brlabs /
dngos gzhin /
kyaiH rab yangs snod du bdud rtsi'i rang bzhin gyi / /
mchod gtor spyi dang lha lam khyon 'gengs pa'i / /
bsangs mchod sprin bzang yongs su 'khrigs ba 'dis / /
gzhi bdag gnyan po 'khor bcas mchod par bgyi / /
mdun gyi 'jigs rung khang bzang dam pa'i dbus / /
sku yi cha byad ma nges bzhon pa'i steng / /
'jigs rung mtshon dang go chas rab spras te / /
dgyes par bzhugs la mchod gtor rgya mtsho bzhes / /
sman phud gser skyems dam rdzas btung ba dang / /
zho dar sha chang bza' bca'i tshogs dang bcas / /
mkho dgu'i yo byad du mas mchod bgyid na / /
dgyes ba'i @# / /
'dzum zhal nya rgyas zla ltar ngoms / /
yul phyogs bde zhing char chu dus su phebs / /
mi phyug snad rnams rgyun chad dbul phongs bral / /
bde skyid rdzogs ldan dpal la spyod pa sogs / /
legs tshogs kun tu 'phel ba'i bkra shis shog /
ces pa 'di ni u rad g.yon ru dpon dang ldan tha'i thi rdo rje skyabs dang thus lag chi tshogs gnyis rgya mtsho gnyis kyis yul gyi gzhi bdag rnams la bsangs mchod 'bul tshul 'di lta bu zhig dgos zhes bskul ngor sh+'+k+ya'i dge slong blo bzang dpal ldan ye shes kyi sbyar ba'o / /
! / /
'dir rma chu'i gzhi bdag mchod par 'dod pas 'o ma klu sman bsangs na'i dud sprin rnams tshar du dang ra / /
gzhi bdag gtor ma bzhin byin gyis brlabs /
na maH sarba ta thA ga ta sogs lan bdun dang de bzhin gshegs pa bzhi'i mtshan brjod /
oM AH hUM /
yul lha gzhi bdag nyan po thams cad dang / /
khyad par klung chen rma chu'i 'jug ngogs su / /
spyod pa'i gzhi bdag klu rgyal 'khor dang bcas / /
'dir spyon dam rdzas rgyan gyi gtor ma bzhes / /
ting 'dzin sngags rgyas yongs su brlabs pa yi / /
bsangs mchod gser gyi btung ba sman snar bcas / /
klu yi bshos bu rin chen rgyan mang gis / /
stobs ldan sde chen tshogs rnams mchod par bgyi / /
dam tshig gnyan po rjes su dran mdzod la / /
zas gos gnas mal longs spyod kun nas spel / /
mi nor phyugs rnams nad med rab tu rgyas / /
bsam don ma lus lhun gyis 'grub par mdzod / /
mang+gaM laM /
zhes rma chu'i gzhi bdag mchod tshul 'di ni u rang ja sag gung kun dga' rab brtan dang ja sag thu shi ye thu gung bskal bzang tshe ring /
gung tshe brtan don grub rnams nas bskul ngor shAkya'i dge slong blo bzang dpal ldan ye shes kyis sbyar ba'o / /
dge legs 'phel / /
! / /
oM swasti /
'dir bsangs mchod 'bul bar 'dod pas /
yi dam gang byed kyi gzhung ltar mchod gtor rnams byin gyis brlabs /
dngos gzhi ni /
dmigs pa brtan pos / /
hUM /
sangs rgyas byang sems dpa' bo mkha' 'gro dang / /
yi dam chos skyong srung ma'i tshogs mtha' dag / /
khyad par hal shan gyi gnas chen po / /
skyod mdzad mthu ldan ma lus 'dir gshegs shig /
ting 'dzin sngags dang phyag rgyas byin brlabs pa'i / /
phyi nang nyer spyod rol mo 'dod yon lnga / /
rgyal srid sna bdun bkra shis rdzas rtags sogs / /
nam mkha'i khyon kun gang bas mchod par bgyi / /
'dzin ma'i khyon dang mtshungs pa'i rin chen snod / /
sbyangs rtogs spar ba'i gtor tshogs rgya mtsho yis / /
phyur bur gtams pa'i dpag med bza' bca'i tshogs / /
'bul gyis bde ba chen po'i dbyings su bzhes / /
dus kyi byin za la 'gran zhugs kyi nang / /
a kar dzA ti ga bur bsangs sna'i tshogs / /
bsregs ba'i chu 'dzin lha yi @# / /
lam gyi khyon / /
gang bas gzhi bdag chen bo 'khor bcas bsangs / /
gnam gyi rigs las sa skyong mi'i dbang bo / /
sras dang btsun mo blon po 'bangs dang bcas / /
sku tshe rab brtan chab srid dpal 'byor rnams / /
yar ngo'i zla ba lta bur gong du spel / /
zhwa ser ring lugs 'chang ba'i 'dus pa'i sde / /
rnam dag bslab gsum ldan pa'i tshogs rnams kyis / /
gtsug lag khang rnams rab tu rgyas gyur nas / /
chos 'byor bde skying rdzogs ldan dpal bzhin rgyas / /
char chu dus phebs mu ge mi phyugs nad / /
'thab rtsod la sogs nyer 'tshe kun bral zhing / /
phan dang bde ba'i dpal la dus rtag tu / /
spyod pa'i 'phrin las rnam bzhi g.yel med sgrubs /
zhes /
'phags pa'i gnas brtan chen po bcu drug gis byin gyis brlabs pa'i gnas mchog ha la shan gyi gzhi bdag rnams mchod pa'i tshul 'di ni 'jam dbyangs gong ma'i lung gis kho shos ching dbang e phu pa chen ther khu chi hong tha'i ji zhes bsngags pa gu shrI bstan 'dzin chos kyi rgyal pa'i gdung brgyud dri ma med pas skyong bsong nams stobs kyis mngon par 'phags pa blo bzang rdo rje'i gsung gis bskul ma mdzad pa ltar mang du thos pa'i rgyal khams pa shAkya'i dge slong blo bzang dpal ldan ye shes kyis o long kho thog tu sbyar ba'o / /
! / /
oM swa sti /
'dir bsangs mchod 'bul bar 'dod pas /
oM AH hUM lan gsum gyis mchod gtor rnams byin gyis brlabs /
de bzhin gshegs dang lung rtogs dam pa'i chos / /
'phags tshogs dge 'dun bden pa'i byin rlabs kyis / /
zhal dkar rir gnas gzhi bdag 'khor bcas la / /
mnyes byed mchod sprin rgya mtsho 'byung gyur cig /
kun gsal khyon kun yongs 'khrigs chu 'dzin la / /
'khu ba'i bsangs sna brgya phrag dung sprin dang / /
phun tshogs bza' bca' 'dod rgu'i dpal chen pos / /
rdzu 'phrul stobs ldan gzhi bdag 'khor bcas mchod / /
phyi nang gsang ba'i mchod pa'i tshogs /
rnams kyis / /
'khor dang bcas pa legs par mnyes gyur nas / /
rnal 'byor dpon slob mi nor bltos par bcas / /
nyin mtshan dus drug bsrung dang skyob pa dang / /
spel bar mdzad la nam yang ma g.yel zhig /
tshe dpal nor dang lo tog phyugs kyi tshogs / /
yar ngo'i bsil sbyin gang ba la 'gran cing / /
sdang ba'i dgra rnams thal bar rlog pa dang / /
bdud kyi bar gcod ma lus bzlog par mdzod / /
'dod rgu'i dpal gyis yongs phyug bkra shis lha / /
nam mkha' gang bas bgegs 'joms rol mo'i sgra / /
me tog char dang lhan cig nyer bsgrags te / /
khyed la rtag tu dge legs byed gyur cig /
ces pa 'di ni rab 'byams pa chos 'phel gyis bskul ba ltar sha'+k+ya'i dge slong blo bzang dpal ldan ye shes kyis sbyar ba'o / /
dge legs 'phel / /
! / /
oM AH hUM /
ting 'dzin sngags dang phyag rgyas byin brlabs pa'i / /
zag med bdud rtsi bsangs kyi mchod pa yis / /
spyan ras gzigs dbang ge sar dgra lha mchod / /
rnal 'byor 'phrin las thogs med 'grub par mdzod / /
mnga' mdung ral gri dgra sta zhags ba dang| |go mtshon mgyogs 'gra rlung gi shugs can sogs / /
'khor bcas dgyes pa bskyed phyir 'bul lags na / /
thugs rje'i dbang gis legs par bzhes su gsol / /
sangs rgyas bstan dang zhwa ser ring lugs che / /
rnal 'byor dpon slob @# / /
mi nor yon mchod la / /
sdang zhing log par blta ba'i dgra dang bgegs / /
khyod kyi drag po'i chad pas da lta sgrol / /
yid la smon pa'i re ba ma lus pa / /
ji ltar gsol ba'i don bzhin bde blag tu / /
myur 'grub dga' bde'i dpal la spyod pa yi / /
'phrin las rnam bzhi thogs pa med par sgrubs /
zhes 'phags pa spyan ras gzigs dbang phyug dgra lha'i rgyal po'i bsangs mchod 'di ni thub bstan gsal byed paN+Di ta a chi thu e chi kha tsha khang no mon khang blo bzang thub bstan dge legs rgyal mtshan dpal bzang po'i gsung gis bskul ma mdzad pa ltar 7sh+'+k+ya'i dge slong blo bzang dpal ldan ye shes kyi rgya'i mkhar phing phrung yer sbyar ba'o / /
! / /
na mo b+dz+ra b+hai ra wA ya /
oM AH hUM lan gsum gyis mchod gtor rnams byin gyis brlabs /
rang gi mdun du rin chen khang bzang dbus / /
rdzu 'phrul shugs can rta mchog sngon po'i steng / /
'brog gnas chen po rab tu ba rjid pa'i gzugs / /
gnam lcags ral gri sbrang rtsi'i bum pa 'dzin / /
sde brgyad 'byung bo 'khor tshogs rgya mtsho dang / /
sprul ba'i dmag tshogs rgya mtsho dang bcas te / /
rnal 'byor 'phrin las ma lus bsgrub pa dang / /
dngos grub thams cad bde blag stsol bzhin bzhugs / /
ting 'dzin sngags dang phyag rgyas byin rlabs pa'i / /
phyi nang nyer spyod rol mo 'dod yon lnga| |bskang rdzas nang mchod gsang ba bde chen sogs / /
chos dbyings khyon kun yongs su bkang ste 'bul / /
bskal pa'i zhugs la 'gran ba'i me lce'i dbus / /
mnyes byed dri zhim spos sna brgya phrag tshogs / /
bsregs pas nam mkha'i khyon kun gang ba yis / /
lha yi dge bsnyen chen po 'khor bcas bsangs / /
mthu stobs rdzu 'phrul dpag tu med pa yi / /
mnga' bdag gnod sbyin rgyal po 'khor bcas la / /
mchod cing bstod kyis dus dang gnas skabs kun / /
'gal rkyen kun sol mthun rkyen ma lus sgrubs / /
sngon tshe 'brog gnas lag brgyud mdo sde las / /
ji ltar dam bcas bzhin du dus kyi mthar / /
thub bstan spyi dang 'jam mgon bla ma yi / /
zhwa ser ring lugs phyogs bcur rgyas bar mdzod / /
dge 'dun sde rnams thugs mthun khrims gtsang zhing / /
bshad sgrub rab rgyas sbyin bdag tshogs rnams kyang / /
dpal 'byor legs tshogs mnga' thang la sogs ba / /
yar ngo'i zla ltar 'phel ba'i bkra shis stsol /
zhes ba 'di ni zel dkar chos gling dgon gyi bla ma blo bzang 'phrin las rnam rgyal dang /
bla ma ngag dbang grags mtshan /
bla ma shes rab rnam rgyal /
dbon be hu chos rgyal rab brtan bcas nas 'di lta bu zhig dgos zhes bskul ba ltar sha'+k+ya'i dge slong blo bzang dpal ldan ye shes kyis ba yan ha ra'i nye 'dab sgar thog tu sbyar ba'o / /
! / /
'dir lha gnyan kun gyi rje dpon rma chen sbo mar mchod par 'dod pas /
bskang rdzas dang /
nyer spyod sogs spyi dang mthun ba dang /
zangs gzhong sogs gas chag med pa rin po che'i snod du rma chen 'khor bcas kyi gtor ma mthong ba brgyud pa'i lag len bzhin bshams /
dngos gzhi ni rang yi dam lha'i rnal 'byor la gnas bzhin pas /
mchod gtor nang mchod sogs yi dam gang byas kyi gzhung bzhin byin gyis brlabs /
swa b+hA was stong par sbyangs /
stong pa'i ngang las /
hUM| rang gi mdun du rab yangs 'chi med lam / /
chu 'dzin @# / /
'khrigs shing rin chen pho brang che / /
'od zer rab 'phro 'dod dgus yongs gang ba'i / /
dbus su rta mchog sprin gyi shugs chen steng / /
lha yi rgyal po rma chen spom ra che / /
chu shel lhun po zla 'od 'bum 'khyud pa / /
ji bzhin rab brjid mdud dang nor bu dang / /
btsan zhags mda' gzhu dpa' bo'i chos kyis sprus / /
gsang ba'i yum chen gung sman lha ri dang / /
dpa' ba'i sras dang mdzangs pa'i sras mo'i tshogs / /
'dzum chen ldom khrom dbyi chen rab bde chen / /
'bri chen gdong dngul gnyan chen thang lha sogs / /
mi bzang sde brgyad 'jigs rung dpung tshogs dbus / /
bstan pa srung zhing bstan 'dzin skyong ba dang / /
rnal 'byor bsam don thogs med bsgrub ba'i phyir / /
dpag med rdzu 'phrul shugs kyis brtan par bzhugs / /
ting 'dzin sngags dang phyag rgyas byin brlabs pa'i / /
phyi nang nyer spyod rol mo 'dod yon lnga / /
spyan gzigs dkor cha mkha' dbyings rab gang bas / /
lha yi rgyal po 'khor bcas yang dag mchod / /
stong gsum khyon dang mtshungs pa'i rin chen snod / /
dkar gsum las grub gtor tshogs lhun po'i sbo / /
mngar gsum ro brgyas sbags pa'i bza' bca' 'di / /
srid gsum bdag po lha mchog khyod la 'bul / /
'di lan gsum bya /
gdod nas rnam dag chos dbyings bde chen mkha' / /
sna tshogs sprul pa'i chu 'dzin legs 'khrigs nas / /
bstan dang bstan 'dzin bu bzhin skyong mdzad pa'i / /
lha mchog rma chen spom ra 'khor bcas bstod / /
ston pa mnyam med shAkya'i rgyal po dang / /
dI paM ka ra 'brom ston chos kyi rje / /
glang ston a mi byang chub 'dre bskol sogs / /
rtsa brgyud bla ma'i dam tshig gnyan po dang / /
khyad par rgyal ba gnyis pa tsong kha pa / /
blo bzang grags pa'i dpal gyis bka' bsgos shing / /
dbang bskur gsang mtshan b+dz+ra shrI man / /
mthu stobs dbang phyug khyod nyid deng 'dir dgongs / /
zhwa ser bstan pa gnyan po 'jig pa dang / /
sangs rgyas bstan la sdang zhing 'khu ba dang / /
sems can la 'tshe rnal 'byor sgos dgra rnams / /
lo zlar ma bzhag drag po'i chad pas sgrol / /
blo bzang grags bstan phyogs bcur rab rgyas shing / /
rnal 'byor bdag cag dpon slob 'khor bcas kyi / /
nad gdon dbul 'phong 'thab rtsod rab zhi zhing / /
bsam don chos bzhin 'grub pa'i stong grogs mdzod / /
khyad par bdag cag mi nor bltos par bcas / /
lha yi rgyal po khyod la gnyer gtad kyis / /
char chu dus phebs lo phyugs rtag tu legs / /
mi nad phyugs nad rgyun chad gdon bgegs zhi / /
mi yi sde dar rta nor phyugs rnams 'phel / /
rin chen gter gyi bang mdzod sgo phye nas / /
mthun pa'i rkyen gyis skye bo dbang du bsdus / /
yid la ji ltar smon pa'i las thams cad / /
thogs pa med par lhun gyis 'grub pa dang / /
rtag tu dge legs rgya mtshos khyab par mdzod /
ces lha rnams kyi rgyal bo rma chen spom ra mchod cing 'phrin las 'chol ba'i rim pa 'di ni d+ha yan d+ho ra'i chas rje dka' chen dam chos dbang phyug gis bskul bltar sha'+k+ya dge slong gshin rje gshed kyi rnal 'byor pa blo bzang dpal ldan ye shes kyis sbyar ba dge legs su gyur cig /
! / /
'dir bsangs mchod 'bul bar 'dod pas /
yi dam lha'i rnal 'byor gang rung dang ldan pa'i sgo @# / /
nas /
oM AH hUM lan gsum dang sngags drug dang phyag rgya drug gis byin gyis brlabs /
dmigs pa brtan pos /
kyaiH rang bzhin rnam ngag chos dbyings bde chen las / /
byung ba'i phyi nang gsang ba'i mchod ba'i sprin / /
sa dang bar snang khyon kun rab ba gang ba / /
bde blag nyid du gnas 'dir 'byung gyur cig /
rang gi mdun du mtsho chen 'khyil ba'i dbyings / /
rin chen pho brang 'dod dgu'i dpal gyis gtams / /
klu dang sa bdag sde brgyang 'byung po yi / /
blon po dpung dang dmag tshogs du ma'i dbus / /
mtsho sman klu yi rgyal mo m+r+gad mdog /
phyag g.yas ma kar ke ru g.yon pan / /
'dod dgu'i gter sgrom rin chen zhags pa 'dzin / /
mdzes shing la tsho bcu drug lon ba'i nyams / /
chu dar sngon po lhab lhub g.yo zhing gsol| |'jigs rung dug gi rlangs 'khrigs gdengs ka bdun / /
nor bu'i phru ldan g.yo bas bstan dgra 'joms / /
sku smad sbrul mjug rab 'khyil rin chen gyi / /
rgyan mang sna tshogs sil sil snyan par 'khrol / /
stobs ldan rus sbal mgo dgu la zhon nas / /
yul khams skyong zhing rnal 'byor 'phrin las bzhi / /
thogs med bsgrub phyir dgyes pa'i 'dzum zhal dang / /
'khor tshogs rgya mtshor bcas te brtan par bzhugs / /
rab mngar mchod yon mdzes pa'i me tog dang / /
chu 'dzin la 'khu spos bzang snang gsal 'khrigs / /
skyon bral dri yi byug pa ro brgya pa'i / /
zhal zas rol mor bcas pas yang dag mchod / /
rta g.yag mdzo lug ra dang chu yi glang / /
chu srin khrung khrung nga ngur la sogs pa'i / /
bskang rdzas spyan gzigs 'dzin ma'i khyon gang bas / /
bstan skyong chen mo 'khor bcas mnyes gyur cig /
spa shug a kar dzA ti klu yi sman / /
brgya phrag bsregs pa'i dung sprin dam pa yis / /
mthu stobs dbang mo 'khor bcas bsangs bgyid na / /
rnal 'byor bcol ba'i 'phrin las ma lus sgrubs / /
rin chen snod du sbyar ba'i bshos bzang la / /
klu yi nad rnams gso byed sman mchog gis / /
spras pa'i gtor ma khyu mchog 'o mar bcas / /
'bul gyis zag med bde chen dbyings su rol / /
sa 'og gnas pa'i gdengs can kun gyi gtso / /
rin chen sna tshogs gter gyi dbang phyug che / /
mdo smad khri shor rgyal mo skyong mdzad ma / /
'khor dang bcas pa rnams la bdag bstod do / /
yul phyogs bde zhing phyugs rnams 'phel ba dang / /
nad yams 'khrug rtsod chom rkun gcan gzan sogs / /
nyer 'tsher ba zhi char chu dus su 'phel / /
dge legs rgyun chad med pa'i 'phrin las mdzod / /
gzhan yad mdo smad yul rnams skyod mdzad pa'i / /
mthu stobs dbang phyug rma chen spo mar dang / /
sba yan u'u ma'i sa skyong gzhi bdag che / /
gnyan chen zor ba btsan gdong klu'i che khol / /
har khe che chung mtsho chung nor bu dang / /
na reng gsum dang nor bu la rdzas che / /
gdong dmar gnyis dang bskyed kyi thog lha spun / /
bral lha che chung dge bsnyen mthon bo sogs / /
la gnas gzhi bdag srung ma'i tshogs rnams la / /
mchod gtor dam rdzas sman phud gser skyems dang / /
lha yi btung ba khyad par bsangs rdzas kyis / /
dgyes bzhin yang dag dbyings su tshims gyur cig /
bdag cag rnams kyis ji ltar smon pa'i las / /
ma lus @# / /
thogs ba med par rab 'grub nas / /
nyin mtshan dus dang gnas skabs thams cad du / /
bde zhing skyid pa'i dpal la spyod par mdzod / /
khyad par zhwa ser ring lugs dri med bstan / /
spyi bor nyer mchog gu shrI gdung brgyud rnams / /
dpal 'byor mnga' thang srid dang longs spyod sogs / /
dbyar gyi mtsho bzhin 'dzad med rab tu spel / /
phyogs dang dus dang gnas skabs thams cad du / /
bkra shis dge mtshan rgya mtshos legs khyab nas / /
phan bde'i snang ba nam yang 'gog med pa'i| |legs tshogs kun gsal mtha' dang mnyam gyur cig /
ces mtsho sngon khri shor rgyal mo'i mtsho sman gyis mtshon yul lha gzhi bdag du mar gsol mchod ji ltar bya ba'i rim pa 'di ni mthu stobs kyi dbang phyug gu shrI chos kyi rgyal po'i gdung brgyud las dad stobs kyis mngon bar 'phags pa'i sa skyong pa'i se dwa las sO shog thu phyag rdor skyabs kyis bskul ma mdzad pa ltar sha'+k+ya'i dge slong blo bzang dpal ldan ye shes kyis sbyar ba dge zhing bkra shis par gyur cig /
! / /
oM AH hUM /
lan gsum gyis bsangs mchod rnams byin gyis brlabs /
gter gyi dbang phyug sba yan rdzur khi'i ri / /
bkra shis lha gnas theb khe'i ri bo dang / /
dpal brtsegs ri bo sbo ro o sbogs brjid / /
dgos 'dod kun 'byung 'bum khang gnas rnams su / /
'khod pa'i lha klu gzhi bdag sde brgyad dang / /
gtum drag can gyi 'byung po'i tshogs rnams la / /
sman phud gser skyems bdud rtsi'i bsangs mchod dang / /
dam rdzas rgyan gyi gtor ma rgya mtsho'i mchod / /
dgyes bzhin bzhes nas yul phyogs 'di dag kun / /
char chu ngus phebs nor dang phyugs rnams rgyas / /
nad yams rgyun bcad pha rol dgra tshogs zhi / /
mthu rkyen bsam pa ma lus rab 'grub nas / /
rtag tu bde skyid dpal la spyod par shog /
nyin gsum byar mtshan gsum mel tshe yis / /
'gal rkyen kun sol mthun rkyen ma lus sgrubs / /
gdug pa'i sams 'chang dgra bgegs tshar bcad nas / /
re ba'i 'bras bu yongs su rdzogs par mdzod / /
phyogs su kun tu dge ba'i bkra shis kyis / /
gzhi bdag 'khor bcas rtag tu bde legs shing / /
sa steng yongs spyod rkang gnyis tshogs rnams dang /
rlabs chen spyod pas yongs su mdzes rgyur cig /
ces pa 'di ni dad stobs dang bsod nams kyi mthu chen pos mngon par 'phags pa thor khod pa'i le dbang rgyal tshe ring nas bskul ma mdzad pa ltar sh+'+k+ya'i dge slong blo bzang dpal ldan ye shes kyis sbyar ba dge legs su gyur cig /
! / /
oM AH hUM /
ting 'dzin sngags dang phyag rgyas byin brlabs pa'i / /
zag med bdud rtsi'i gser skyems rgya mtsho 'di / /
dpal ldan gzhi bdag lo'u che 'khor dang bcas / /
mnyes phyir 'bul gyis dgyes bzhin su gsol / /
dri zhim spos dang bza' bca'i tshogs bsregs pas / /
lha la ma khyon gang dung sprin rgya mtsho yis / /
gzhi bdag chen po 'khor bcas legs bsangs kyis / /
dam tshig nyams chags yongs su bsangs gyur cig / /
'chi med bdud rtsi'i gtor tshogs rgya mtsho 'dis / /
mchod kyis legs par bzhes la nad rims dang / /
mi mthun phyogs kun rab zhu thub pa'i bstan / /
'jam mgon bla ma'i ring lugs rgyas par mdzod / /
rin chen phreng ba ne'u les mdzes shing / /
'khor los bsgyur rgyal drang srong zol 'chang ba| |khyod @# / /
kyis 'jam mgon bla ma'i spyan snga ru / /
ji ltar khas blangs dam bcas ma g.yel zhig /
rnal 'byor dpon slob gzhis lam byes gsum du / /
ci byed mthun pa'i rkyen rnams 'grub pa dang / /
mi mthun phyogs rnams kun las rgyal ba yi / /
legs tshogs gong du 'phel ba'i 'phrin las mdzod / /
ye shes sgyu 'phrul dpag bsam sngong po las / /
nyer grub sku 'bum chos sde byams pa gling / /
srid mtha' ji srid rgyas shing bshad sgrub dang / /
dpal 'byor legs tshogs yar ngo'i zla ltar spel / /
yul phyogs bde zhing lo tog 'bras bu'i tshogs / /
rab rgyas chos dang srid kyi legs tshogs dang / /
rnam dag 'tsho ba la sogs mthun pa'i rkyen / /
ma lus thogs med 'grub pa'i bkra shis stsol /
zhes 'jam mgon rgyal ba gnyis pa'i sku yi ljon shing bskyed pa'i gnas mchog sku 'bum byams pa gling gi gnas bdag lo'u che'i gsol mchod 'di ni sku 'bum chos sde chen po'i spyi gnyer gyi drung yig dge slong dag dbang mchog grub dang /
dge tshul bstan 'dzin chos 'phel gnyis kyis bskul ba ltar 'jam dbal gshin rje'i gshed kyi rnal 'byor pa shAkya'i dge slong blo bzang dpal ldan ye shes kyis sbyar ba'i yi ge pa ni gsol dpon gangs can mkhan po blo bzang mkhas mchog go /
dge legs 'phel / /
! / /
'dir bsangs mchod 'bul bar 'dod pas /
bsangs sogs mchod sprin rnams bshams /
yi dam gang byed kyi gzhung ngam /
oM AHhUM /
lan gsum gyis byin gyis brlabs /
lhun grub bde chen rang bzhin pho brang nas / /
rtsa brgyud bla ma yi dam dkon mchog gsum / /
khyad par dpal ldan 'dod khams dbang phyug ma / /
dgyes pa'i 'dzum zhal dang bcas gnas 'dir gshegs / /
mtho zhing gangs chen ri dang gter gyi snying / /
brag dkar lha ril gnas gzhi bdag rnams / /
ma thogs rings pa'i tshul gyis mdun 'dir byon / /
chu klung chen po phyug po zhes grags dang / /
shin tu ring ba'i gnas dang hu tog gnas / /
su ri thu dang sba yan o I gzhi / /
nor yan hu yag tho yi gzhi rnams na / /
gnas pa'i klu dang gzhi bdag la sogs pa / /
ma lus spyan 'dren gnas 'dir myur byon nas / /
rnal 'byor bdag gis ji ltar 'dod pa'i don / /
ma lus thogs pa med par 'grub par mdzod / /
oM AHhUM /
zag med bdun rtsir byin brlabs gtor ma dang / /
bdud rtsi'i rang bzhin bsangs kyi mchod pa 'dis / /
'dod khams bdag mo 'khor bcas mchod bgyid na / /
bdag gi 'dod don ma lus thogs med sgrubs / /
ri dang chu klung nags tshal la sogs par / /
gnas pa'i gzhi bdag de dag thams cad la / /
bsangs mchod bdud rtsi'i rgya mtshos legs par mchod / /
yul khams bde zhing mi phyugs dar bar mdzod / /
mdor na ji ltar bcol ba'i las thams cad / /
ma lus thogs med 'grub cing phan bde'i dpal / /
rab rgyas ji ltar smon pa'i don thams cad / /
bde blag nyid du 'grub pa'i 'phrin las mdzod /
ces pa 'di ni rigs rus bsod nams dad stobs sogs kyis mngon par 'phags ba ja sag dge 'dun skyabs kyi gsung gis bskul ba ltar shAkya'i dge slong blo bzang dpal ldan ye shes kyis sbyar ba'o / / / /
