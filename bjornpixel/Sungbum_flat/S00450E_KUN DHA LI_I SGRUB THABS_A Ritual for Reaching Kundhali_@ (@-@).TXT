@# / /
kun d+ha le'i sgrub thabs bzhugs so / /
@## / /
na mo badzra pA Ni ye /
rgyal kun mthu stobs gcig bsdus nas / /
ma rungs 'dul dka' 'dul ba'i phyir / /
khro rgyal 'byung 'dul skur bstan pa / /
rdo rje 'dzin la gus pas 'dud / /
skal dman dang po'i las can rnams / /
log 'tsho'i ma sbags chos mthun gyi / /
'tsho ba sbyor ba'i man ngag zhig |dam pa'i gsung bzhin 'di na spel / /
'dir mkhas grub khyung ba'i rnal 'byor gyi zhal nas /
mi'i yon bdag ngo srung dka' / /
lha'i yon bdag sgrub par bya / /
zhes gsungs pa ltar /
deng sang chos snying nas lhur byed mkhan la chos mthun gyi 'tsho ba rnyed shin tu dka' ba'i skabs 'dir khol bo kun+d+ha li 'di sgrub na cha rkyen @## / /
tshogs med du 'grub sla bar gsungs pas de sgrub par 'dod na gzhung las gsung pa'i bris sku legs par 'du byas /
lha chen tshogs bdag dkar po bka' gdams lugs sam jo bo lugs kyi sku rje'i phyag tshwa lta bu byung na rab /
min kyang bris 'bur ci rigs pa'i mdun du khol ba'i sku bkram /
tshogs bdag la bag phye mar dang sbos sbrang rtsi sbyar ba'i la du ril bu mang du bshams /
khol bo la /
'bras chen /
dkar gsum /
mngar gsum /
shing 'bras sna tshogs sogs bza' ba gtsang ma'i sbung gtor dang /
spos dkar dang tsan+dan gyi bdug rdzas sogs 'du byas la /
skyabs sems tshad med bzhi sngon du btang /
rang yi dam 'byung 'dul gyi nga rgyal la gnas dgos bas bral dus skad cig dkrong bskyed tsam gyis 'thus /
long yong dus /
oM shu n+ya tAs nas konyra haM /
stong pa'i ngang las hrIH las chu skyes dbus /
raM las nyi dkyil steng du rang sems hUM / /
de nyid yongs gyur rdo rje hUM mthing nag /
'od kyis 'phro 'du yongs su gyur ba las / /
rang nyid khro rgyal 'byung po 'dul byed che / /
sku mdog mig sman ltar nag cher 'bar ba / /
spyan gsum zhal gdangs ljags 'dril mche ba gtsigs / /
smin ma sma ra dbu skra gyen du brdzes / /
phyag bzhi dang po gnyis kyi phyag rgya 'ching / /
g.yas kyi 'og mas 'bar ba'i rdo rje 'phyar / /
g.yon gyi 'og mas sdigs mdzub zhags pa bsnams / /
g.yas bskum g.yon rkyang tshogs bdag steng na 'gying / /
stag pags sham thabs mi mgo'i dbu rgyan can / /
mgo rlon do shal klu brgyad sku la brgyan / /
spyi bor mi bskyod rgyal pos rgyas btab cing / /
ye shes me dpung 'bar ba'i dbus na bzhugs / /
gnas gsum yi ge gsum gyis legs par mtshan / /
thugs ka'i 'od kyis rgyal kun spyan drangs te / /
dzaH hUM baM hoH dam ye dbyer med gyur / /
oM b+hu ta Ta ma ra sa pa ri wA ra a r+g+haM nas shap+ta'i bar gyis mchod /
dpal chen dri med nam mkha'i mdangs dang ldan / /
dus mtha'i sprin ltar hUM sgra 'brug stong che / /
'bar ba'i rdo rjes bgegs kyi klang @# / /
pa 'gems / /
phyag na rdo rje bsnams la phyag 'tshal lo / /
zhes bstod /
bzlas pa ni /
thugs kar rdo rje rtse lnga pa'i lte bar hUM mthing nag gi mthar sngags 'phreng gis bskor bar bsam la /
hUM badzra phaT /
ces snying po ci nus bzlas la /
mchod bstod mdor bsdus bya / /
de nas mchod pa bya rgyud ltar byin gyis rlabs la /
rang gi mdun du pad zla'i gdan la lha chen tshogs bdag dkar po glang po che'i gdong pa can /
phyag g.yas gnyis na la phug dang 'phreng ba can /
g.yon gnyis na ne'u le dang dgra sta 'dzin pa /
gsus pa 'phyang ba /
rin po che'i rgyan dang stag spags kyi stod g.yogs smad g.yogs gsol ba| ral ba'i thor tshugs can /
sna shal dmar pa g.yas brkyang gi rol ba'i stabs kyis byi ba'i gdan la bzhugs par bsam la /
ril bu rnams 'bru gsum gyis byin gyis rlabs /
oM AH hUM /
zhes mtheb srin g.yas pas ril bu rnams rim pas chu nang du bsgyur pas sna shal gyis blangs shing gsol bar bsam la /
nyer gcig gam bdun sogs gang nus su phul /
de nas /
tshogs kyi bdag po'i mdun du thang ka skad cig gis gnod sbyin kun+d+ha li dkar po g.yas lcags kyu dang /
g.yon glang po che'i sna nas khrid pa /
thun mtshams re la stong gsum bskor bar nus pa mdun du bzhugs par gyur /
oM pi sha tsi kun+d+ha li i dam pa li taM kha kha khA hi khA hi /
zhes lan nyi shu rtsa gcig brjod cing /
gtor ma nas phung gtor bya /
spos dkar tsan+dan gyi dung bas bdug /
bdag dang tshogs bdag la nor bu dang 'bru'i mchod pa 'bul zhing /
stong gsum bskor bar bsam la /
oM pi sha tsi kun+d+ha li mahA bud+d+ha shA ra /
d+hi ri d+hi ri /
pho ba pho ba /
sid+d+hi hUM swAhA /
zhes nyer gcig las mi nyung bar bzla'o / /
de ltar rgyun du mchod na lha yon bdag du sgrub pa zhes bya ste 'tsho ba tshogs med par grub par gsungs so /
smras pa /
e ma deng dus sbyin sogs rnam dkar la / /
brtson pa ltag bcad yur chu rjes su 'gran / /
'dod yon rtsol sgrub skom pas tsha gdung bzhin / /
nyin mtshan tsha grang dka' spyad don re chung / /
don med chos brgyad g.yo khram rdzu 'phrul gyi / /
gar mkhan sna tshogs 'khrul thabs gzhan snang bsgyur / /
rang gzhan 'gran pa'i rmang rdo gtan 'jigs pa'i / /
ngang tshul 'di bsam snying nas skyo ba skye / /
de slad dam pa'i gsung rgyun bdud rtsi'i zas / /
ma nyams rang bzo'i dri mas ma spags par / /
ngo mtshar don yod 'phrul gyi yol kor nang / /
bcud du legs btams rnal 'byor skyes su phul / / / /
