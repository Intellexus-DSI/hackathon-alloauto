@## / /
zhu b+ha bAM zha san zho b+ha nA l+ng+ka ra pra b+hu bdras twa syA t+ma kaH shri'a mA t+sa ng+gu rba rdz+nyA+na shA sa na to d+lip shri'a b+ha dra sya bi mo KSho d+de sha mA tra mu k+ta nA ma bi har ti sma /
@## / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar pa mdo tsam '+r+jod pa dge ldan bstan pa'i mdzes rgyan zhes bya ba bzhugs so /
@## /
pra pA ri ta rdz+nyA+na dza ya sya mA ya / /
d+h+ral di'a pa shA n+ya ka ShA ya ni rti /
@## / /
rab 'byams rgyal ba'i ye shes sgyu ma'i gar /
bstan pa'i sgron me ngur smrig 'dzin pa yi /
@## / /
bi lA li tA b+hU mi dza ga sya nA tha| /
dri bM'a na mo brdz ng+ha rAH tri pA r+ya /
@## / /
rnam par rol pa sa gsum 'gro ba'i mgon / /
gsum ldan rdo rje 'dzin pa'i zhabs la 'dud /
sangs rgyas kun las sngar sangs rgyas kyang sangs rgyas sras kyi rnam pa 'dzin / /
srid par skye ba yongs su zad kyang srid par skye ba'i tshul yang ston / /
sems can 'ga' yang gzigs pa med kyang sems can don la rtag gzhol ba / /
smra ba zla med 'jam pa'i byangs kyis smra ba mchog gi dngos grub stsol / /
dbang gzhu'i lding khang dbus na chu skyes gdan steng chags pa'i nyams kyis tsog bur bzhugs / /
mnyen lcugs sor mos bskul ba'i rgyud ston dbyangs kyis snyan tshig mi zad 'dod pa 'jo /
mtshar sdug lang tsho'i dpal la rgyal ba rnams kyang rjes chags spyan gyis rtag tu gzigs / /
dbyangs can ngang pa'i bu mo bdag snying pad mtshor dus kun dgyes pas rtsen par mdzod / /
ye shes me long gtsang mar shes bya'i ri mo mtha' dag rdzogs par bkra / /
legs bshad gru char gyo bas bshad sgrub bstan pa'i chu gter rgyas par mdzad / /
'phrin las nyi zla'i sgron mes 'jig rtan rgud pa'i mun pa kun sel ba / /
dpal ldan bla ma rigs brgya'i khyab bdag rol pa'i rdo rje rgyal gyur cig /
mi shigs rlung gi rnam 'phrul rdo rje'i skun ni rnam pa med kyang mtshan dpe'i rnam pa yongs su rdzogs / /
gzhom med a yi rang gdangs rdo rje'i gsung ni rgyun @## / /
mi 'chad kyang 'byung dang 'jug pa'i rtsol ba bral / /
rtog med bde chen ye shes rdo rje'i thugs ni spros dang bral yang shes bya'i dkyil 'khor kun la khyab / /
ngom tshar yon tan phung po khyab bdag rdo rje'i sems khyod bdag snying 'dab brgya'i ze'u 'brur rtag tu bzhugs / /
sgrib bral chos sku'i nam mkhar mkhyen bzang nyi zla zung gis rtsen pas dngos dang dngos med rang bzhing gsal bar mdzad / /
dgra gnyin bar ma'i 'gro la nye ring mi mnga' bu ltar brtse bas rtag tu gzhan don 'ba' zhig sgrub la gzhol / /
yid srubs sde bcas gtan du 'joms pa'i nus pa yongs rdzogs dpag bsam shing ltar skyes rgu'i skong 'phrin las mnga' / /
gang gi yon tan sa dang rgya mtsho'i rdol grangs ji bzhin dpag par dka' zhing brdzod pa'i yul las rab tu 'das / /
chos kyi dbyings dang nam mkha' ji tsam pa / /
gang gi sku gsung thugs kyang de tsam ste / /
ji tsam las dang nyon mongs sems can mtha' / /
gang gi 'phrin las mtha' yang de tsam mo / /
'di na ka lan ta ka'i gshog rlabs rtsal gyis nam mkha'i pha mtha' 'tshol ba'i ngal ba lhur len dang / /
byis pa 'ga' yis gting zab chu gter chen po a mra'i tshig gus bcus te zad par re ba bzhin / /
rgyal sras thos sgrog bse ru'i tshogs kyi blo gros ra ba las 'gong bla ma'i yon tan lhun po ni / /
'ching ba kun ldan tshur mthong bdag 'dra'i blo gros chung ngu'i khab kyi mig bur ji ltar tshud par nus / /
'on kyang mya ngam thang du skom pa yis / /
gdungs pa'i skye bos chu klung rnyed pa na / /
rdzogs par btung ma nus kyang cha tsam zhig /
spyad pa yis kyang gdung ba sel bar 'gyur / /
de bzhin dge ba'i bshes kyi yon tan gyi / /
cha shas tsam zhig gtam du brjod pas kyang / /
skal bzang snying la 'dod pa kun 'jo zhing / /
bsod nams phung po mtha' yas sdud pa nyid / /
de phyir bdag ni tshe rabs gzhan du yang / /
ma dad rnyog pa bral ba'i yid kyi rdzing / /
bla ma'i yon tan 'dab brgya'i dpal 'dzin pa'i / /
dge mtshan nam yang nyams par ma gyur ces / /
rang don la gus bser bus yang dang yang / /
yid kyi ma la ya tshal bskyod pa las / /
skal bzang snying la sim pa mchog ster ba'i / /
rtogs brjod bsung zhim 'thul ba khegs ma gyur / /
'di na gser 'od glog phreng do shal can / /
sprin sngon mdzes mas dbyar rnga brdungs pa na / /
rma bya gzhon nu nags kyi lding khang du / /
rab dga'i zlos gar ci yang rtse ba bzhin / /
bdag nyid chen po'i kun bzang spyod pa'i gtam / /
snyan 'jebs ngag gis dal bus gleng 004a@## / /
pa la / /
gzur gnas tshogs rnams dga' ba'i 'dzum dang bcas / /
rna ba bl+gas te rtse gcig yid kyis nyon / /
ji skad du / /
slob dpon dpa' bos mdzad pa'i bcom ldan 'das kyi skyis pa'i rabs las / /
gras pa'i mtshan mar gyur ba bzang po 'di rnams kyis / /
bde bar gshes gyur lam rnams gang yin bstan par 'gyur / /
yid la dad pa med pa rnams kyang dad par 'gyur / /
chos dang ldan pa'i gtam gyis rab tu dga' bar 'gyur /
zhes dam pa'i rnam par thar pa la brten nas skal ba dang ldan pa'i gdul bya rnam dpyod can dag gis skyis bu dam pa rnams go 'phang mthon por gshes pa'i lam gang yin pa shes nas phyin ci ma log pa'i lam la 'jug pa dang /
dkon mchog sgron me'i gzungs las /
dad pa sngon 'gro ma ltar bskyed pa ste / /
yon tan thams cad bsrung zhin 'phel bar byed / /
dogs pa sel zhing chu rnams las sgrol / /
dad pa bde legs grong khyer mtshon byed yin / /
dad pa rnyog pa med cing sems dang byed / /
nga rgyal spong zhin gus pa'i rtsa ba yin / /
dad pa nor dang gter dang rkang pa'i mchog /
lag pa bzhin du dge sngud rtsa ba yin / /
zhes gsungs pa ltar /
legs tshogs thams cad kyi rtsa ba dad pa sngar ma skyes pa zhin /
skyes zin gong 'phel du 'gyur ba dang / /
chos dang mthun pa'i m+r+jad spyod bzang po rnams la rjes su yi rang bas rang nyid dam pa'i rjes su slob par byed pa sogs kyi dgos pa khyad par can du ma 'grub cing /
s+m+b+hu TI rgyud las /
gang phyir phyogs bcu'i sangs rgyas dang / /
byang chub sems dpa'i bsod nams pas / /
slob dpon ba spu'i khung gcig mchog /
de phyir slo dpon mchod byed pa / /
sangs rgyas byang chub sems dpas gzigs / /
zhes sogs mdo rgyud du ma las phyogs bcu'i sangs rgyas dang byang chub sems dpa' thams cad mchod pa las rang gi rdo rje slob dpon gyi ba spu'i khung bu gcig mchod pa bsod nams che bar gsungs pa'i rigs pas sangs rgyas dang byang chub sems dpa' thams cad kyi yon tan brjod pa las kyang /
bla ma'i ba spu'i khung bu gcig tsam gyi bsngag pa brjod pa bsod nams che bar 'grub pas /
rdo rje 'chang tshar pa chos rjes /
gang dag rgya mtsho'i gos can rdul snyed kyi / /
rgyal pa rgya mtsho'i rmad byung ngo mtshar gtam / /
srid mtha'i bar du dbyangs su bsgrags pa bas / /
'di na mtshan ldan rdo rje slob dpon gyi / /
yon tan rtogs pa bsod pa'i shas tsam / /
brjod bAng bsod nams bla na med do zhes / /
bslu med dam pa'i gtam gyis yid drangs nas / /
bdag gi yid ni tshul 'dir zhugs par gyur / /
ces gsungs so / /
rgyu mtshan de bas bdag cag rnams kyi 'dren mchog dam pa /
dus gsum rgyal ba ma lus pa'i mkhyen brtse @## / /
gcig tu bsngus pa'i ngo bo /
shes bya'i dkyil 'khor mtha' dag la lkog tu ma gyur pa'i ye shes kyi spyan dri ma med pa dang ldan pa /
rang dang gzhan gyi grub pa'i mtha' rgya mtsho lta bu'i pha rol tu so na te rig pa'i gnas mtha' dag 'chad pa dang /
rtsod pa dang /
rtsom pa la sa'i steng 'gran pa'i zla thams cad dang bral ba'i smra ba'i khyu mchog chen po /
rgyal ba gnyis pa'i ring lugs kyi gdugs dkar po rgya mtsho'i gos can gyi khyon kun khyab par 'degs pa la thugs rje dang snying stobs phul du byung ba /
bde bar gshes pa'i gsung rab rab 'byams kyi dgongs pa rang dbang du 'grel ba la rnam dpyod thogs pa med pa'i nges pa don gyi shing rdan chen po /
nor '+r+dzin gyi dkyil la 'khor la stobs kyi 'khor los sgyur ba'i gnam bskos gong ma chen po la sogs pa'i 'dzam gling drigs ldan mtha' dag gi gtsug gi nor bus gang gi zhabs stegs kyi pad ma mngon par mchod pa'i lha mi'i gtsug rgyan dam pa /
gong ma bdag po chen po'i bka'i lung gis bkwan ting phu'u shan bkang tshi tA kau shrAi ste bod kyi skad du byams brtsas kun gyi spyi bo nas dbang bskur ba'i kun mkhyen chen po zhes pa'i mtshan dang lung las kyis mngon par mtho ba /
rigs dang dkyil la 'khor kun gyi khyab bdag don gyi slad du mtshan nas smos te yongs rdzogs bstan pa'i mnga' bdag thams cad mkhyen pa ye shes bstan pa'i sgron me zhes gras kyi ba dan dkar pos gsum na rnam par gyo ba de nyid kyi rnam par thar pa rgya mtsho lha bu las skra rtses blangs pa'i thigs pa tsam zhig rang gzhan gyi dad pa'i gsos su brjod par bya'o / /
bde gshes grong du bgrod par chas rnams la / /
rgyal ba khyu mchog gshes pa'i lam 'di zhes / /
drang por gsel bar ston pa'i sa mkhan ni / /
rmad byung dam pa'i rnam par thar pa yin / /
de phyir rgyal dang sras nyan rang dang / /
'phags bod mkhas grub du ma'i rnam thar gyi / /
rin chen phreng ba tshar du dngar ba yis / /
thub bstan gser gyi b+chod sdong m+r+dzes par byas / /
mkhas btsun bzang po'i rnam thar nyin byed kyis / /
ring nas btang ba snyigs ma'i mtshan dus 'dir / /
bstan 'gro'i phan nga de'i nor 'bru chud gzon pa'i / /
byi ba rkun po'i rnam thar 'dzin pa mang / /
gang zhig 'di na cher rlom du ma'i lo rgyus srin bu'i rjes kyis sa gzhi bkang na yang / /
stabs legs dbang gis srid mtha' tsam du legs spyad yi ge'i gzugs su grub pa nyi tshe las / /
phal cher srid pa'i rdul khrod gyi nar 'khyams pa'i spyod tshul gya gyu'i ri mo 'ba' zhig ste / /
glegs bam che yang bon po'i rnga bzhin gzugs yor tsam las snying pos stong pa des ci bya / /
tshangs sras dpal mos lho phyogs chu gter yongs spangs gang gi blo mtsho'i dbus na bder rol ba'i / /
ngang tshul dge ba phyogs kyi mdza' bor rtog par byed la spro ba rab rgyas gom 'gros can / /
nyams med bsod nams 'dzum dkar rnam par bkra ba'i m+r+dzes sgeg tshig phreng do shal skyes thogs pa'i / /
dam pa'i spyod tshul ston pa'i legs bshad @## / /
mchog 'di 'gro la dge legs thog ma'i pho nya yin / /
a ho snyigs ma ba tshwa'i khron pa nas / /
phan bde'i gzi byin 'ong du 'bar ba yi / /
rnam thar 'dod rgu stsol ba'i nor rnyid pa / /
chos gyi rdo rje kho bo skal ba bzang / /
kwa ye rnam grol don gnyer na chung dag /
gdol gtam 'gron bu'i do shal ring dor nas /
mkhas btsun bzang po'i gzi 'od stong 'bar ba'i / /
dam pa'i rdogs brjod nor bu'i gtsug rgyan longs / /
de ltar thog mar dgos 'brel cung zad brjod nas da ni rnam par thar pa dngos gzhi bshad pa la 'jug par bya ste 'di la gnyis / /
sngon gyi skyes pa'i rabs mdo tsam brdzod pa dang /
sku tshe 'di nyid kyi rnam par thar pa rgyas par brjod pa'o / /
dang po la yang gnyis te /
'khrungs rabs gsol 'debs kyi tshig zin la thon pa bcu bzhi dang /
der mi gsal yang tshad ma'i lung las dngos thos pa gsum gyi stogs pa brjod pa'o / /
dang po ni /
ji skad du phal po che'i mdo las /
byang chub rgya mtsho rab bsnyes gyur nas kyang / /
sems can rgya mtsho rab tu smin bya'i phyir / /
byang chub sems bskyed rgya mtsho ston mdzad cing / /
mi 'grib spyod pa rgya mtsho dus kun ston / /
bde gshes rnams kyi rnam 'phrul de 'dra'o / /
zhes rdzogs smin spyangs gsum mthar phyin te bla na med pa'i byang chub mngon du mdzad pa'i sangs rgyas btsom ldan 'das rnams ni chos kyi sku las gyo ba med bzhin du thugs rje chen po'i gzhan dbang gis mdag pa'i zhing du sems can gyi don du sprul pa'i sku'i mdzad pa sna tshogs pa nam mkha' 'ji srid gnas kyi bar du ston par mdzad de /
rgyud bla ma las /
thugs rje chen pos 'jig rtan mkhyen / /
'jig rtan kun la gzigs nas ni / /
chos kyi las ma gyos par / /
sprul pa'i rang bzhin sna tshogs kyis / /
skye ba mngon par skye ba dang / /
zhes pa nas /
yongs sum dag zhing rnams su / /
srid pa ji srid gnas par ston / /
zhes gsungs /
der ma zad sems can gang la gang 'dul gyi thabs la mkhas pas /
mkhas grub kyi skyes bu dang /
rgyal blon 'bangs gsum /
khyim pa pho mo /
than bya dang ri dwags yan chad kyi sems ldan dang gru zam gnas mal zas gos sa chu me rlung sogs sems med kyi bem po'i rna pa ci rigs pas /
gdul bya mtha' dag gnas skabs dang mthar thug gi phan bde la 'gong par mdzad de /
sdong po bkod pa'i mdo las /
de dag kun tu 'tsho ba'i chos 'dzin cing / /
bla na yod dang bla na med rnams dang / /
ral pa ring dang gzhon nu'i bstul zhugs can / /
de dag gi yang slob dpon 'byung ba yin / /
de dag dgon par ljon shing chen por 'gyur / /
sman dang rin cen mi zad gter rnams dang / /
yid bzhin nor bu 'dod pa 'byin shing dang / /
lam gol 'khyams pa rnams la lam ston 'gyur / /
zhes gsungs pa ltar ro / /
de lta bas na bdag nyid chen po 'di lta bu'i sku'i skyes pa'i rabs kyi grangs dang go rim 'di dang 'di lta bu zhes tshur mthong gi skye bo sus kyang /
b+tshon bcad @## / /
nas smra bar mi nus so / /
'o na ji ltar bsnyad par bya zhin /
rnam 'gral las /
gnas gsum par ni 'phos pa na / /
lung 'dren pa ni mkhas pa'i lugs / /
zhes gzhal bya'i gnas shin tu klog gyur rnams lung tshad ma la brten dgos par gsung pas na /
gnas 'di nyid kyang dus gsum gyi shes bya thams cad la klog tu ma gyur pa'i spyan mnga' ba paN chen thams cad mkhyen pa blo bzang dpal ldan ye shes dbang pos mdzad pa'i rje bla ma mchog gi 'khrungs rabs gsol 'debs su ji ltar stsal ba'i gsung tshad ma nyid la brten nas brjod par bya la /
de yang 'khrungs rabs rnams kyi rtogs brjod rgyas par mkhas pa'i gtsug rgyan bdag gi dpal ldan bla ma dam pa 'jam dbyangs chos kyi rgyal po dkon mchog 'jigs med dbang pos mdzad pa'i ngo mtshar dad pa'i ljon shing las shes par bya zhing /
'dir ni don bsdu tsam tshigs su bcad pa'i dbyangs kyis bsnyad pa ni 'di ltar ro / /
don dam chos kyi ro la rtag rol pa'i / /
mi shigs dag pa rdo rje snying po'i d+phid / /
kun rdzob cir yang 'char ba'i mig 'phrul ni / /
'di na sgyu ma'i rol pa bzhin du snang / /
'on kyang chags ldan dgu tshigs gzhon nu yis / /
nyi zla'i nu ma rgyas pa sngo bsangs ma'i / /
mgul par 'khyud pa'i ngal ba bsten pa bzhin / /
bdag 'dras tshul de smra ba bzhad gad gnas / /
de lta na yang bus pa chung ngu yis / /
gzhan gyi rjes su bzlos pa'i ngang tshul bzhin / /
tshad ma'i lung la brten nas smra ba'i sgo / /
phye bas cung zad gleng ba'i skabs 'di rnyed / /
ye shes spyan gyis bden gnyis chos kun gzigs / /
'phrin las bzang pos bstan pa'i snying po spel / /
legs bshad sgron mes thar lam gsal mdzad pa / /
thams cad mkhyen dngos lA li ta b+dz+ra / /
khyod ni stug po bkod pa'i zhing khams su / /
sar gnas dpa' bo rgya mtsho'i 'khor gyi dbus / /
rang don mthar thug chos kyi sku brnyes kyang / /
thugs rje'i dbang gis zhi la mi gzhol bar / /
dag dang ma dag zhing khams rab 'byams su /
gdul bya'i mos pa'i rdzing bu tha dad par / /
gang la gang 'tsham chu zla'i rol pa bzhin / /
'gog med srid mtha'i bar du ston par mdzad / /
{ } thub dbang chos sprin bzang pos 'jig rten 'der / /
theg gsum dbyar rda dal gyis bzhad pa yis / /
rnam grol mngal khur bskrun pa'i gtsug phud can / /
nyon mongs dgra sde bcom pa tsun zhes / /
mkha' la rgyu skar khrod na pa sangs dang / /
sa la rkang 'thung khrod na tsan na bzhin / /
thub pa'i slo ba ma'i dbus na khams gsum gyi / /
kun spyor 'dul ba'i dpa' po mchog tu gyur / /
{ } shAkya bshes gnyen zhes grags ded dpon gyis / /
'dus pa'i man ngag gser gyi gru spyar nas / /
grub pa'i go 'phang rin chen gling son ces / /
grags pa'i ba dan 'phags pa'i yul lan bsgrengs / /
klo sgrub chos kyi mdun sa mdzes pa'i rgyan / /
rgyal sras pad dkar 'di yi rnam par thar / /
tshig gi cha shas phra yang zla tshes bzhin / /
mkhas mang bde 'byung gtsug gi rgyan du gyur / /
{ } rab 'byams rgyud snge'i rgya mtshor dbang bsgyur ba / /
grub mchog gdengs can @## / /
dpang po dar pan zhes / /
grags pa rab snyan gser gyi rnga bo che / /
khor yug ri bo'i bar du lhang lhang brdung / /
rdo rje'i rnal 'byor zab mo nyi ma'i 'od / /
'thungs pas lang tsho rgyas pa'i pad dkar de / /
'chi med grub pa'i ge sar so 'phred ni / /
mthar byed grang reg dgra la 'phya bzhin rgod / /
{ } thub bstan drod kyis btang ba'i b+ho Ta'i yul / /
ma rungs kla klo'i kha ba rgyun chags par / /
mdo dang rgyud sde nyid ma'i dkyil 'khor brgyab / /
ka ba dpal brtsegs khyung sdon skyes kyis drangs / /
dam chos rin chen sgron ma tshar dngar nas / /
bod yul rgud pa'i mun pa nyir bcom pa'i / /
bka' drin phung po ljongs 'di'i blo ldan la / /
gser gyi ri bo ji bzhin khur du lci / /
{ } mdo spyu sems sde'i man ngag la brten nas / /
kun bzang gnyug ma'i rang zhal mngon sum gzigs / /
snang srid rten 'bral kun la mnga' brnyes pa / /
sgro phug pa zhes grags pa'i 'brug sgra ldir / /
zur rigs gdung gi rnyog bral rdzing bu'i nang / /
gsang bdag sprul pa'i zla snang 'di shar tshe / /
gsang sngas snga 'gyur bstan pa'i ku mu da / /
thos bsam sgom pa'i 'dab ma lhug par bzhad / /
{ } thugs rje'i bdag nyid 'jig rten dbang phyug gi / /
zhal bzang zla ba'i 'dzum 'od 'thungs pa las / /
dge legs ku mud rgyas pa'i dpal yon can / /
si si ri par grags pa'i ma Ni pa / /
gang gis rkun nor ltar spas yon tan dri / /
grags pa'i rlung gis phyogs kun khyer ba na / /
'di ni 'phags pa gos dkar 'chang ba zhes / /
kun gyis bstod bsngas me tog phreng bas mchod / /
{ } byang chub sems kyi rtsa ba rab tu brtan / /
rlabs chen rgyal sras spyod pa'i yal 'dab rgyas / /
gzhan phan 'bras bzang gyur za'i dpag bsam shing / /
rdo rje seng ger mtshan gsol glang thang pa / /
khe rgyal bde thams cad gzhan la btan / /
pham gyong sdig sngug thams cad rang gis len / /
tshul 'dis rgyal ba'i sras kyi mdzad pa kun / /
khyed kyi rnam thar yin par da gdod khums / /
{ }'od gsal 'khon gyi gdung rigs shar ri'i rtser / /
rgyal sras dpa' bo smra ba'i zla ba 'dzegs / /
gangs ri'i mdangs kyis phyogs kun dkar ba'i ljongs / /
phan bde'i 'od kyis lhag par dkar bar byas / /
mkhyen brtse nus pas rgya bod hor gsum kun / /
dbang du bsngus te bu ram shing pa'i bstan / /
'khor lo gsum gyis phyogs mthar rgyas mdzad pas / /
chos rgyal 'phags par grags pa don dang mthun / /
{ } 'chad rtsod rtsom pa'i 'od zer 'bum phrag gis / /
mdo rgyud gzhung lugs p+ng+mo kha' phyi ste / /
legs bshad sprang rtsi'i dga' ston stsol mdzad pa / /
bla ma dam pa bsod nams rgyal mtshan zhes / /
gangs can ljongs kyi mkhas grub mtha' dag gi / /
gtsug na zhabs kyi p+ng+mo ngal bso zhing / /
rab dkar grags pa mu tig do shal gyis / /
phyogs kyi bu mo'i mgrin pa skal bzang byas / /
{ } tshogs gnyis shar ri'i ba gam la 'dzigs pa'i / /
rgyal sras zla ba mdzad bzang 'od dkar can / /
bstan 'dzin lha chen ral pa'i rgyan gcig pu / /
de ni byams @## / /
chen chos rje zhes su gras / /
gang gi gsang gsum bkod pa'i rnam 'phrul gyis / /
'dzam gling sa chen skyon ba dbang bsdus te / /
shar phyogs 'jig rten dad pa'i khang bzang rtser / /
blo bzang ring lugs rgyal mtshan bsgring bar mdzad / /
rlabs chen 'phrin las nyal 'gro gangs can gyi / /
'dzin ma'i rgyan du 'khyil ba 'dus sde'i mtsho / /
mdo sngags bshad sgrub rlabs phrin gyo ba gang / /
mkhas grub gdings can bye ba'i rol gnas gyur / /
{ } sde snyod chog ter 'jing na rnam par rol / /
bslab gsum nor bu'i bang mdzod bdag gi ra 'dzin / /
lung rigs sprul mgo'i gdings ka stong ldan pa / /
rje btsun chos kyi rgyal mtshan nA gen+d+ra / /
gang gi legs bshad char chen do shal gyis / /
blo bzang ring lugs rgya mtsho'i dpal rgyas te / /
bshad sgrub rlabs phreng 'bum phrag 'phyur ba pa / /
bgrang yas blo gsal ngang mo 'phur lding rtsen / /
mkhyen bzang bai DAur chu 'dzin ba gam las / /
rgya chen lung gi gru char dang bcas te / /
dgag sgrub rigs pa'i gnam lcags stor phabs pas / /
rgol dan log rtog brag ri thal bar brlag /
{ } drang srong dza hus g+ng+gA hub gcig gis / /
'thungs la mtshar ci dpal 'byor lhun grub rjes / /
sa gi phyag rdzogs grub mtha'i klung chen bzhi / /
gcig car rnam dpyod zhal du drangs 'di rmad / /
gangs can mgon po phyag na p+ng+mos kyang / /
rigs kyi bdag por bzung na ljongs 'di yi / /
mkhas grub gzhan dag spyi bo'i cod pan gyis / /
gang gi zhabs kyi p+ng+mo cis mi bsten / /
mdo rgyud man ngag kun gyi pha rol son / /
nyams dang 3rtogs pa'i bang mdzod bdag gir mdzad / /
mthu ldan srung ma'i tshogs rnams bran du bkol / /
khyod ni zla bral rdo rje 'dzin pa nyid / /
{ } phun tshogs nags tshal 'khrigs pa'i mdo smad ljongs / /
grags pa 'od zer brang 'gro'i snyin po 'khrungs / /
rnam dag khrims kyi dri bsung zhim po yis / /
blo ldan yid kyi brtan pa dbang med 'phrog / /
e ma kun las dman pa'i bzung nas / /
kun gyi spyi bos bkur ba'i gnas thob cin mi bsrun skye bo'i smod tshig dug mda' yang / /
bsngags brjod me tog sil mar gyur 'di rmad / /
bum nang mar me bzhin du yon tan tshogs / /
nang du spas kyang spyod tshol bdud rtse'i rdzing / /
chos brgyad rus spal 'gros kyis ma rnyog pa / /
gang gi rnam thar p+ng+mI spubs bzhin gtsang / /
{ } thub bstan mkha' la blo bzang chos ldan zhes / /
skal bzang ku n+da'i gnyen gcig shar ba yis / /
dge legs 'od kyis sa kun snang byas zhes / /
grags pa'i yi ge 'og min bar du song / /
rgyal bstan nyal 'gro snyigs ma'i than chen gyis / /
gdungs pas chu thigs go 'phang 'dzin phyogs pa / /
'di yi gsang gsum sprin sdon las 'ongs pa'i / /
'phrin kas char gyis bskyangs pas rgyas par gyur / /
gdul bya'i blo dang 'tsham par legs 'doms pa'i / /
khyod kyi legs bshad p+ng+mI phring ba ni / /
dus 'dir skal bzang bung ba mtha'i dag la / /
rnam grol sprad rtsi'i dga' ston 'byung ba'i gnas / /
rmad byung skyes rabs bcu bzhis nyer m+tson pa'i / /
sna tshogs sgyu 'phrul @## / /
bkod pa 'byams klas kyis / /
'gro 'dul 'phrin las dus las mi yol ba / /
'drin mchog bla ma'i zhabs la phyag 'tshal lo / /
zhes pa'o / /
gnyis pa 'khrungs rabs gsol 'debs las dngos su mi 'byung yang tshad ma'i lung las thos pa'i skyes rabs gsum gyi rtogs brjod mdo tsam gling bar bya ba na /
de yang rje bla ma 'di nyid skyes bu dam pa mang po zhig gis bla chen dgongs pa gsal gyi sku'i skye par gsungs te /
bla chen dan tig tu bzhugs skangs the'u rang mang po la chos gsungs pas de rnams kyis dang pa thob ste /
ma 'ongs pa'i dus sum mdo smad kyi ljongs 'dir chos sde che chung du mar gtsug lag khang la gser thog gyu thog 'del / /
dge ba'i bshes gnyen mang pos mdo sngags kyi bshad nyan byed cings sangs rgyas kyi bstan pa dar ba'i dus su la bya ba byed par smon lam btab / /
the'u rang gcig ci byas kyang dad pa ma thob par de lha bu'i dus su rgyal phran zhig tu skyes nas gtsug lag khang rnams bsreg cing bshigs /
dge 'dun rnams bkrad /
dam pa du ma bkrong ba sogs bstan la gnod pa byed pa'i log pa'i smon lam btab /
bla chen gyis de lta bu'i dus su dge ba'i bshes gnyen zhig tu gyur nas rgyal phran des bstan pa bsnubs pa slar yang gong 'phel du gtong ba'i thugs bskyed dang smon lam rgya chen po mdzad do / /
dus phyis rgya'i dmag dpon nyen gung ges m+so smad kyi dgon sde rnams bshegs pa rje bla ma ngag dbang chos kyi rgya mtsho'i bka' drin las ?gong ma chen pos slar yang so bar mdzad na 'ang /
da lta'i bar thabs mkhas kyi mdzad pa rgya chen pos yon ring du bskyangs te chos sred gnyis char nas n+ya gro ng+ha'i ljon pa bzhin du rgyas par byed pa po ni rje btsun bla ma dam pa 'di nyid yin pas na /
log pa'i smon lam 'debs mkhan ni nyen gung dang /
gzhan rnams des bkrong ba'i bla ma dam pa'i sku'i skye ba snga ma zhig tu don mi za bas de'i rnam thar mdo tsam bshad na /
bla chen 'di sku snga ma 'bro stag snang khri gsum rje bya bar 'khrungs nas chos ldan gyi rgyal po'i bka' blon mdzad /
dam pa'i chos 'dzin pa'i smon lam rgya chen po btab nas lo so lnga pa lcags phag gi lo sku tshe 'phos pa /
chu pho byi ba'i lo tsong kha bde khams su pon po bza' mi gnyis kyi bur skye ba bzhes /
pha mas mu zugs la 'bar zhes bon ming btags /
sngon gyi bag chags kyi dbang gis chos la dad nas sku nar son pa na lkog tu non 'jam dpal bya ba las bzlas lung blangs /
khang rin chen rdo rje zhes bya ba 'phags pa spyan ras gzigs kyi mthong ba zhig la sems bskyed zhus /
skyi rgyal ba'i gtsug tor la dab tshad dad /
nan dga' ldan byang / /
chub la yo ga gsan de'i tshen bod du rgyal po glang dar mas bstan pa bsnubs pas /
dpal chu bo ri'i sgom grwa na bzhugs pa dmar ban shAkya mu ne /
gyo dge 'byung /
gtsang rab sal la dang gsum gyis karma sha tam sogs 'dul ba'i dpe cha dgos pa rnams bsnams nas nying par yi ching mtshan mo lam bcad de bros nas mnga' ris su slebs kyang /
der bzhugs mnus pas byang lam brgyud de hor gyi yul du byon /
der dge bsnyen shAkya shes rab la brten te ri zhig bzhugs kyang skad rigs ma gcig pas bstan par bya ba byed ma nus pas /
mdo smad lho'i pe ri tsha mtsho ngos nas tshur byon te /
rma lung gi lo rdo rje brag /
an chung gnam rdzong /
dan tig shel gyi yang dgon rnams su bsgom zhing bzhugs /
de'i dus su dan tig gi ri la phyugs ma 'tsho ba rnams kyis brag phug zhig na khong gsum bzhugs pa mthong nas /
dgong kha grong du mi rnams la gling ba /
mu bu gsal 'bar gyis thos nas /
sang nyin blta bar phyin pas slob dpon gsum mthong /
'khor ba'i sdug bsngal bas la nas thar pa yi / /
bdud rtsis 'gro ba'i sdug sngal zhe byed pa'i / /
bstan pa phyogs bcur rgyas par bya ba'i phyir / /
dang por bdag ni rab tu 'byung bar bya / /
zhes dgongs nas rab tu byung bar gsol ba btab pas /
'dul ba'i po ti gtad nas 'di la ltos dang nar ba tu 'byung ngo gsungs /
bltas pa na dad pa lhag par skyes te m+ci ma byung nas rab tu 'byung bar zhus pas /
gtsang gi mkhan po byas /
gyos slob dpon byas ter rab byung dang dge tshul du bsgrubs te /
mkhan slob kyi ming spyar nas mtshan la dge ba rab gsal zhes btags pa phyis su thugs rab che bas bla chen dgongs pa rab gsal zhes grags so / /
de nas bsnyen rdzogs zhus pas dge slong lnga mtshang bas mi 'ong gsungs pa la lha lung dpal gyi rdo rjes glang dar ma bsad bod du bzhugs mnus par bros nas glong thang du phebs yod pa'i drung du phyin te zhus pas /
ngas rgyal po sdig can bsad pas kha skong mi 'ong /
'on kyang ngas btsal gyis gsung tshe /
rgya'i dge slong ko pad dang gyi ban bya ba gnyis btsal ti btan /
de nas sngar gyi mkhan slob kyis mkhan po dang las slob byas /
dmar gyis gsang ston /
rgya'i dge slong gnyis kyis kha skong byas te bla chen bsnyen par rdzogs so / /
de nas bla chen byang phyogs su cang in rtse mkhar mi ngag g+ha'i yul du byon te go rong seng ge grags la 'dul ba gsan pas /
lung sde bzhi bstan bcos dang bcas pa gnang nas /
bu khyod kyis de bzhin gshegs pa'i bstan pa tshul bzhin du gsal bar gyis shig /
kho bo ni rgas pas yun ring mi 'tsho gsung skad /
dbus gtsang du sngar rgyal po glang dar mas bstan pa bsnubs nas rab tu byung ba med par byas pa'i dbang gis sdom pa blang yul ma rnyed pa la /
mdo smad du mkhas pa mi gsum dang bla chen rnams bzhugs pa thos nas /
sdom pa len par klu mes tshul khrims shes rab sogs gcad dbus kyi mi bcu slebs /
@## / /
gcang la bsnyen rdzogs zhus pas nga rgas nas mkhan po mi 'khyongs pas bla chen po la zhus shig gsung pa bzhin zhus par /
bla chen gyis ded bsnyen par rdzogs nas lo ma lon pas mkhan po mi btub gsungs ba la /
gtsang gis dmigs gsal la rung gsungs nas bla chen pos mkhan po dang /
gtsang dang gyos las slob dang gsang ston /
dmar dang hwa shang gis bskod byas te mi bcu po bsnyen par rdzogs so / /
de nas bla chen gyi zhal nas /
lo ston mthu che bas bstan pa srungs /
klu mes brtsun pas mkhan po gyis /
tshong dge blo rno bas ston pa gyis /
'bring skos mkhas pas gnas gzhi zungs gzhi sogs kyi bslab bya'ang gsung /
de nas klu mes kyis grum ye shes rgyal mtshan la 'dul ba nyan cing bsngad /
gzhan rnams bod du thegs /
phyi lo klu mes kyang bod du chas te /
phebs khar bla chen la mchod gnas shig zhus par bon zhwa 'ob zhus ser gyis kha bsgyur ba gsol 'phro zhig gnang nas 'di gyon la nga rjes su dran par gyis gsung /
mi bcu po bod du 'dzom ste /
so sos gnas gzhi dang gtsug lag khang bzung rab byung dang bsnyen rdzogs kyi sdom pa te bstan pa dar bar byas so / /
de ldan bstan pa phyi dar zhes grags pa'i thog ni bla chen po las byung pa yin pas bka' drin 'di ni gangs can pa rnams kyis nam du yang gzhal bar nus pa ma yin no / /
bar skabs shig shar phyogs su lha rtse b+hig tig ces bya ba /
sngon gyi lha rden mang du bzhugs pa'i dge 'dun gyi gnas shig tu kwa 'od mchog grags pa dang mjal nas /
shes rab kyi pha rol tu phyin pa'i 'bum T+ki la sogs pa dang /
byang chub sems dpa'i sa la sogs pa mngon pa'i thegs pa chen po lo bcu gnyis su gsan nas /
mtshan rma'i rmang lam na glang po che gcig la bci bas nas nor bu rin po che phyag tu bsnams nas /
tshong 'dus kun tu 'gyu gzhing byon pa la mi rnams kun na re /
btsun pa khyod kyi nor bu bzang ste /
da ltar re shig nyo ba yang med /
rin yang mi thegs zer ro / /
den nas mnal sad nas bsam pas /
bstan pa rin chen sgro ma phye ste / /
yon tan mchog gi nor byin yang / /
mi rnams don du mi gnyer bas / /
re shig nags su gnas par bya / /
snyam du dgongs pa'i skabs su /
ri dan tig dang nye ba na the'u rang spun dgu zhes bya ba mi ma yin stobs dang ldan pa de rnams bla chen po mthong ba dang dad pa skyes te /
bdag cag gi phyogs gang dang gang dgon pa chen po dngos grub brnyes pa mang du byung /
rtsa ba dang 'bras bu la sogs pa rnyer sla ba der 'byon par ci gnang /
bdag cag gis kyang khyed kyi grogs dang dge bsnyen du yang bgyi'o zhes zhu bas /
gnang nas dan tig tu byon no / /
de nas gnas der dkon mchog la mchod pa rgya chen po dang /
chos skyong la gtor ma rgya chen po la sogs pa mang du mdzad nas /
bstan pa bsrung ba skyob pa'i spyan snga ru / /
thugs dam bzhes pa rgyal sras dpa' rnams dang / /
'jig rten skyod ba brdzu 'phrul stobs ldan pa / /
skyob la gus rnams bdag la stong grogs mdzod / /
ces gsol @## / /
ba btab bo / /
de nas bdag nyid chen po des cig car 'jug pa'i rnal 'byor pa zhes bya ba dge ba'o phyogs ce yang mi log rtog can mang bas /
de dag dag dag pa'i ched du lha khang dang mchod rtan dpag tu med pa bzhengs /
tshon rtsi yang yul der byung /
bzo yang rang nyid kyis mdzad nas 'dus byas kyi dge ba'i rtsa ba la brtson par mdzad do / /
de ltar dam pa'i spyod pa de lta bus dang pa skyis nas /
spa gong ye shes gyung drung zhes bya ba de 'khor mang po dang bcas nas dan tig tu byon pa dang /
bla chen pos dam pa'i chos 'dul ba nas gsungs pa'i bslab pa'i gzhi rnams m+r+jod pas /
rang nyid kyi spyod lam de lta bus gnod zhing 'gyod nas tshul bzhin du rab tu byung /
de'i rjes su par gnas brtan grags pa zhes bya ba rab tu byung ste /
spa par gnyis so / /
de bzhin du ja pa grags pa dang cog chen shes rab 'byung gnas gnyis te /
ja cog gnyis so / /
de bzhin du bzhad dpal gyi rdo rje zhes bya ba dang srags rgya mtsho zhes bya ba gnyis te /
bzhad srags gnyis so / /
'al ba rdop rje dbang phyug dang bsnubs la ba shi dpal gyi dbang phyug gnyis te /
'al bsnubs gnyis so / /
zong mcho skyong dang 'tshur shes rab mchog gnyis te zong 'tshur gnyis so / /
de ltar bla chen slob ma'i tshogs dang bcas pa bsam gtan dang rjes su mthun pa'i dpen pa'i gnas yid du 'ong ba der spyangs pa'i yon tan la gnas shing chos kyi dga' bde la gzhol ban /
mtshan mo'i dus shig lha'i dbang po brgya byin la sogs pa 'dod khams kyi lha du ma bla chen nyan par 'ongs pas /
lha'i 'od kyis yul de dag d+sal bar byas pa 'khor rnams kyis kyang mthong ngo / /
lha rnams kyis mchod pa byas shing bla chen gyi de dag chos kyi bdud rtses tshim par mdzad pa na rnams kyis /
btsun pa khyod ni bzang na mi ma yin gyi 'khor 'di dag ni ngan no / /
zhes zer nas song /
phyi nyin 'khor rnams kyis mdangs ya mtshan pa'i snang ba 'di lta bu mthong bas bla chen po nyid nges par sprul pa zhig lags sam zhus pas /
sprul pa ma yin gyi /
bdag ni theg pa chen po la zhugs pa'i spyor ba'i lam pa snang ba thob pa la zhugs pa'i b+ned dge ba d+sal la yin zhes gsungs /
yang skabs gzhan du /
dang po bud med sgog 'tshong ma / /
bar du stag sna khri sum rje / /
da lta mu zu dge ba gsal / /
zhes bya ba'i skyes rab kyang gsungs so / /
mkhas pa mi gsum ni re zhig bar dan tig tu bzhugs nas sku tshe'i smad du dmar dang gtsang chu chen po'i 'gram gyi ri brag dmar po zhig la khang bu brkos te bzhugs pas ri de la dmar gtsang brag zhes grags shing deng sang der chags pa'i grong pa'i ming la yang dmar gtsang zhes 'bod do / /
gyo dge 'byung de dang thag mi ring ba zhig tu bzhugs pas lung pa de la gyo dge lung pa zhes grags pa deng sang zur chags pas byid ge lung pa zer ro / /
mthar gsum ka da lha'i zi ling mkhar yod pa'i gnas 'dir phebs nas sku mya ngan las 'das pa'i gdung la chod rten bzhengs @## / /
pa phyis su rgya mkhar gyi nang du tshud pas bsnyen bkur sogs ma byung bas sa 'bum tsam du gyur pa dus phyis kyi bar du yod zer ro / /
bla chen kyang sku tshe'i smad du dmar gtsar du byon /
der gtsug lag khang dang rten mang du bzhengs /
brag la brkos pa'i khang bu zhig tu bzhugs nas dgung lo brgyad cu rtsa bzhi pa shing mo phag gi lo mya ngan las 'das so / /
de'i tshe zhal nas /
'phags pa thogs med dang btsun pa mche ba'i sde gnyis kyis rgyal ba'i yum gyi dgongs pa mi 'dra bar bkral ba de /
kho bos rgyal tshab byams pa 'jig rten gyi khams 'dir ma byon gyi bar du 'dzam bu'i gling 'di thams cad du skye ba brgyad tsam len dgos zhes kyang gsungs /
bla chen gyis bstan pa'i me ro gsos tshul phyis su a ti sha la zhus pas /
so so skye bo la de lta bu'i 'phrin las mi 'ong bas /
bla chen thob pa cig yin nges gsungs shing /
'di nyid kyis mdzad pa'i mdo mchod bya ba gzigs nas bod kyis 'di lta bug la shes /
p+N+Di tas mdzad pa zhig yin 'dug ces gsung skad /
sku gdung ril po ma nyams pa'i phyi nas 'jim pa'i sku brnyan bzhengs pa brag phug der bzhugs pa la /
dus phyis brag phug rdib kyang skyon cung zad kyang ma byung /
de nas dad ldan rnams kyis gtsug lag khang bzhengs nas da lta der bzhugs so / /
sku brnyan de nyid kyis skyis bu dam pa 'ga' zhig la gsung byon pa dang /
las dag pa 'ga' zhig la mthong snang ya mtshan can byung pa dang /
skabs 'ga' zhig tu zhal mdangs nag por gyur pa dang /
sku las rngul thon pa lta bu byung skabs dmag 'khrugs sogs mi legs pa dang /
zhal mdangs bzang ba'i dus su yul phyogs su bkra shes pa 'byung ba dang /
yang sdug bsngal gyis nyam thag pa 'ga' zhig gis phyag mchod sogs byas pas nyer 'tshe las thar ba sogs kyi lo rgyus ches mang zhing /
rgyun du'ng zhal ras kyi mdangs mi 'dra bar 'gyur ba dang /
thugs ka'i thad du reg na sku byin dang mi 'dra ba'i drod yod pa lta bu dang /
na bza' phul ba la skyi chags shing skabs 'ga' zhig tu sku la 'byung 'gro ba dang /
dus bzang rnams su tshul khrims kyi dri ngad kyis gtsug lag khang gi phyi nang thams cad khyab pa sogs kyi ya mtshan da lta'i bar du dngos su snang ngo / /
kye ma rgyal ngan glang po yi / /
log smon sdig pa'i stobs dar bas / /
ljongs 'di'i thub bstan pad ma dkar / /
brlang spyod mche bas rtsad nas phyung / /
de tshe bstan pa 'ba' zhig ni / /
bde legs rtsa bar gces dgongs pa / /
bla chen 'di yi bka' drin gyis / /
slar yang rab tu gsal bar mdzad / /
tshul de 'jig rtan kun la spron pa'i slad / /
dbang pos phyogs kun sngan ba'i 'od ba kye zhing / /
khengs pa btang ste gang @## / /
ge drung lhags nas /
gtsug nor zhabs la gtugs pa'i lha phyag ba gyis / /
rgyal bstan yungs 'bru'i tshad du gyur pa ni / /
mi ring dpag bsam shing ltar rgyas mdzad pa'i / /
rnam thar mchog 'dis mkhas rnams yid 'phrog ste / /
gang gi ring bsril la yang sri zhur brtson / / / /
. gzhan yang bdag cag gi dpal lngan bla ma dam pa 'di nyid /
sgra bsgyur mar pa chos kyi blo gros kyi sku'i skye ba yang yin te /
rgyu mtshan ci lha bu zhe na /
bla ma dam pa bod du lan rjes ma phebs skabs /
nyin cig lha bris pa zhig la dpal 'khor lo sdom pa'i zhing bkod 'dri rgyu'i zhal ta gnang zhing /
de dus kho bo yang sku drud du yod pas /
zhing bkod kyi lha grags su mar pa lo ts+tsha cis kyang 'bri bar gyis /
de la rgyu mtshan zhig yod ces gnang ba dngos su thos /
yang nyin gcig kho bo mjal mjal du phyin nas sku drung du phyag 'bul skabs /
rtsed mo'i rnam pas khyod kyis nga la phyag byed pa dang pas yin nam /
mdzes lam gyis yin zhes phebs pa la /
dad pas yin mod zhus par /
khyod dad pa'i mig gis blta shes sam / /
dad pa'i mig gis blta shes na / /
spyi gtsug nyi zla'i gdan steng du / /
sgra bsgyur mar pa lo ts+tsha de / /
dag pa longs sku'i tshul du bzhugs / /
zer ba go ye zhes gsungs /
bdag la de tsam las ma gsungs kyang bla ma 'jam dbyangs bzhad pa sprul pa'i sku rin po che dang /
lha btsun no min han lhun grub dar rgyas dang /
dza sag bla ma dge legs nam mkha' sogs la /
nged rang mar pa lo ts+tsha yin srid de gzhan la ye ma lab ces dngos su gsung snang ngo / /
des na mar ston gyi rnam thar mdo tsam 'god na 'khrungs yul ni /
lho brag chu khyer gyi gro bo lung dpe gsar du /
yab mar pa dbang phyug 'od zer dang /
yu /
rgya mo bza' mdo sde gnyis kyi sras su 'khrungs /
yul gyi slob dpon zhig las yi ge 'bri klog bslabs pas tshegs med par thugs su chud /
mtshan chos kyi blo gros zhes btags /
'brog mi lots+tsha ba'i drung du phral skad kyi lots+tsha bslabs /
rgya gar du 'byon par bzhed nas yo byad thams cad gser du brgyur bas srang bco brgyad tsam byung ba bsnam nas bal por byon /
lo gsum gyi bar tsha ba goms su bcug /
de'i ring la spyi ther ba'i drung nas gdan bzhi la sogs pa'i chos 'ga' zhig gsan /
de nas rgya gar du byon phul ha ri'i dgon par rje nA ro pa dang mjal dpal dgyes pa rdo rje'i dbang bskur nas rgyur brtag gnyis dang /
rdo rje gur dang s+m+b+huT rnams gsan /
gsang 'dus zhus par ded kyis kyang shes mod /
nub tu la k+She Ta'i dgon pa na pha rgyud kyi bdag po p+NiD ta ye shes snying po bzhugs pas der song la zhus gsungs pa bzhin phyin nas dpal gsang ba 'dus pa'i dbang dang gdams pa yongs su rdzogs pa dang /
gzhan yang kri ya dang yo ga phyag len las tshogs dang bcas pa gsan /
tshur byon nas nA ro pa la m+hA mA yA zhus pas /
de yang ngas @## / /
shes nAng dug mtsho'i gling du ku ku ri pa bzhugs pa de ma rgyud kyi bdag po yin pas khong la zhus gsung /
de nas lam bar du dug sprul dang gcan gzan dang mi ma yin gyi 'jigs pa dang bcas par dka' spyad chen pos lho dug b+tsho'i gling du zla ba phyed kyis thon /
dpal zhi ba bzang po dang mjal te sgyu ma chen po'i dbang dang gdams ngag rnams rdzogs par zhus /
phyir phebs nas nA ro pas kyang tshar gcig gnang /
de nas mai rti pa dang mjal bar dgongs te dka' spyad srog dang bsngos nas ri me ltar 'bar ba'i dgon par byon / /
mai tri pa'i zhabs la gtugs te phyag rgya chen po'i gdams ngag bcas pa dang do ha'i bshad pa rnams rdzogs par gsan pas sgro 'dogs rnams cig car du chod pas /
rje mnga' bdag chen po'i bka' drin gyis / /
gzhi chos nyid skye ba med par rtogs / /
sems stong pa nyid spar zin byas / /
mi kho bo'i spros pa de nas chod / /
ces gsungs /
gzhan yang dur khrod sos gling du mkha' 'gro'i bla ma las gdan bzhi dang /
si dg+ha gling sogs gnas du mar mkha' 'gro dang ku su lu'i bla ma mang po las gdams pa sna tshogs pa gsan /
slar yang na ro pa'i drung nas dpal 'khor lo sdom pa'i dbang dang rgyud kyi bshad pa dang /
nA ro'i chos drug dang phyag rgya chen po'i gdams pa rnams gsan cing bsgoms pas rtogs pa bzang po 'khrungs /
de ltar rgya gar du lo bcu gnyis bzhugs nas bod du byon pa'i lam bar bal bod mtshams kyi grong khyer zhig tu mnal lam du dpal gyi rir byon nas bram ze chen pos ra ha dang mjal /
phyag rgya chen po'i brda do rnams gsan pa thugs la bzung /
lho brag tu phebs nas rdog ston chos rdor la dgyes pa rdo rje /
mtshur ston dang mar pa mgo legs la gsan 'dus kyi dbang /
rim lnga'i dmar khrid /
ba rang lwa ba can la ma hA mA ya'i bshad pa rnams gnang zhing so sos gser la sogs pa'i 'bul ba rgya chen po phul /
tshogs 'khor gnang ba'i bral du slob ma rnams kyis zhus ngor mar pa rang gi mthar mgur du gsung ba ni 'di ltar ro / /
rje rtsod ldan dus kyi rdo rje 'chang / /
dka' ba spyad pa'i skyes bu mchog /
kun gyi spyi bor thod bzhin 'khor / /
dpal nA ro'i zhabs la gus pas 'dud / /
nga lho brag mar pa lots+tsha 'di / /
lo bcu gnyis lon nas chos dang mjal /
de sdon spyangs kyi bag chags sad par nges / /
dang po yig tshang ka kha bslabs / /
tha ma lho bal rgya la phyin / /
lo gsum bal po'i mthil du bsdad / /
byin rlabs can gyi bal po la / /
rgyud gnyan por grags pa'i gdan bzhi nyan / /
chos skyong dud sol lha mo zhus / /
des kyang 'dod pa tshi ma par / /
rgya gar yul du chos la phyin / /
chu mi zan dug gi chu la brgal / /
lus dug sprul bzhin du shun pa brjes / /
srog chos phyir 'dor phod bsam pa yis / /
gnas ngo mtshar mkha' 'gros lung bstan pa / /
byang phyogs phu la ha rir phyin / /
dngos grub can gyi dgon pa ru / /
sgo srung nA ro paN chen la / /
rgyud zab mor grags @## / /
pa'i dgyis rdor dang / /
bsri 'pho mtshams spyor gyi gdams ngag thob / /
khyad par gtum mo'i las rgya zhus / /
snyan brgyud kyi don la ngo sprod byas / /
nub tu la k+She tra'i dgon pa ru / /
dpal ye shes snying po'i zhabs la gtugs / /
pha rgyud gsang ba 'dus pa nyan / /
sgyu lus 'od gsal gyi gdams pa thub / /
lam rim pa lnga yi don la bslabs / /
lho dug mtsho khol ma'i gling du phyin / /
gdugs nyi ma'i gung la tu sros / /
lam da lta gsal ba da lta stor / /
srog yal bar dor nas rje btsun btsal / /
dpal zhi ba bzang po dngos dang mjal / /
ma rgyud m+hA mA yA gnang / /
dbyibs rnal 'byor gsum gyi don la bslabs / /
sgyu ma gsum rgyud kyi gdams pa thob / /
shar dngos grub kyi chu bo gang ga brgal / /
ri rab tu 'khrugs pa'i dgon pa ru / /
rje mnga' bdag mai tri'i zhabs la gtugs / /
rgyud zab mo bstod pa glur blangs thob / /
chos phyag rgya che la rtogs pa bskyangs / /
sems dngos po'i bzhugs tshul gtan la phab / /
gzhi chos nyid don gyi ngo bo mthong / /
de 'dzam gling yongs la grags pa yi / /
phyogs bzhi bla ma'i brgyud tshul yin / /
gzhan dur khrod myul ba'i rnal 'byor dang / /
shing drung gnas pa'i ku su lu / /
yongs su ma grags 'ga' yod de / /
rdzogs rim kha 'thor mang du zhus / /
ngo mtshar can gyi sgrub thabs dang / /
phran tshegs kyi gdams ngag rtses las 'das / /
lam la kha rag gnyos dang 'grogs / /
nged bal po'i mthil du slebs pa'i tshe / /
nga lho brag gi mar pa lots+tsha dang / /
kha rag gnyos kyi lots+tsha gnyis / /
lots+tsha gang mkhas gang mkhas zer / /
gdams ngag gang che gang che zer / /
yar bal bod mtshams su thon tsan / /
nor zang zing gi sku bsod khong la skyes / /
yul la stod chos gzhir phyin tsan / /
sgra bsgyur gyi grags pa mnyam po thob / /
bod dbus gtsang gi mthil du thon tsa na / /
gdams ngag gi snyan pa kho bos thob / /
bla ma grub thob dang mjal lags pas / /
gdams ngag mi che'i dogs ma mchis / /
tha snyad la byang chub mi re bas / /
gzhung bshad pa kun ji ltar dgyes dgyes mdzod / /
ces so / /
de nas snyan grags dang sku bsod shin tu rgyas 'khor dang longs spyod mang du 'dus pas bdag med ma kha ba tu bzhas /
gzhan yang phyag rgya ma brgyad tsam yod de dgyes rdor lha mo dgu dang spyor ba yin gsungs /
dar ma mdo snge sogs sras kyang 'khrungs /
de nas gser mang po dang bcas slar yang rgya gar du phebs /
dpal nA ro pa'i drung dud gyes pa rdo rje'i dbang rgyas 'bril bsngus gsum /
rgyud brtag gnyis /
bshad rgyud rdo rje gur dang sa m+b+hu T /
rgyal po anidra bo ng+ha nes brgyud pa'i bde mchog /
sangs rgyas thod pa'i rgyud kyi bshad srol bram ze sa ra ha'i lugs shog dril gdams ngag dang bcas pa dang /
gsang 'dus kyi dbang mnyam nyid rnam rgyal dang 'grel pa sgron gsal rnams gsan /
mai tri pa la gsang 'dus kyi dbang dang 'grel pa /
phyag rgya chen po theg le'i rgyud rnams zhus /
gzhan yang sngar gyi bla ma thams cad la mjal zhing chos la dag ther mdzad /
nA ro mai tri'i @## / /
gtso ba'i bla ma rnams gser gyi 'bul bas mnyes par byas /
rgya gar nas snga bod du phebs skabs phyag dpe rnams lam bar du chud zos su song 'di nges dpe cha ma mang du bsgyur te bris so / /
de ltar rgya gar du lo drug bzhugs nas bod du 'byon khar nA ro pas grong 'jug gi gdams pa sogs snyan brgyud 'ga' zhig len par slar yang rgya gar du lan gcig shog gsung /
de nas bod du byon /
mes ston tshen po la bde mchog gi dbang dang gdams pa gnang /
rje btsun mi la sogs skal ldan gyi bu slob mang du 'dus /
gser mang du bsgrubs te rgya gar du 'byon par chas pa la /
slob 'khor rnams kyis bshol ci btab rung ma gsan par rgya gar du phebs lam du jo bo rje bod du 'byon pa dang mjal /
rdo rje 'phring ba'i dbang gnang ba zhar chos su d+san /
de nas rgya gar du slebs pas /
nA ro pa mi bzhugs pas /
gshegs khar mar pa yong rgyu yin kyang ma slebs pas 'di sprod gsung rten skal bzhag 'dug pa dge tshul shes rab seng gis sprad byung bas /
bla ma snying la 'dod pas gdung ste bzod glags med pa'i spyan chab mang du shor /
ci la thug kyang bla ma dang mjal dgos dgongs nas /
mai tre pa'i drung du phebs nas zla ba gcig gi bar tshogs mchod dang bcas bla ma dang mjal ba'i gsol ba btab /
de bzhin du zhi ba bzang po /
rnal 'byor ma rus pa'i rgyan can /
gde tshul shes rab sengeg /
ri ri pa /
ka so ri pa rnams kyi drung du 'ang zla ba re re la tshogs mchod dang b+chas gsol pa btab pas de thams cad kyis bla ma dang mjal ba'i lung bstan stsal /
de nas ri sul nags khrod /
grong khyer sogs phyogs thams cad nyul zhing dka' spyad chen pos nA ro pa'i mchan nas 'bod cing ngu bzhin byon pas sdig spyod kyi rgyal po zhig gis gser 'phrog 'dod pas bzung ste btson la bcug /
de las thar nas zla ba brgyad kyi bar du btsal bas mnal lam du mjal /
yang zla ba gnyis kyi bar du btsal bas m+r+nyed par shin tu ngal la zhing dub pas sgyid lug pa la nam mkha' nas btson 'grus skyed cig pa'i sgru byung bas zla ba gsum du btsal bas nA ro pa'i zhabs rjes shig rnyed pa la chen pos de'i rngul spyi bor bzhag cing yang btsal bas /
nam mkha' nas rjes rnyed pa tsam la snying po med pa'i sgra gsan /
de nas zla ba bzhi btsal bas ri log tu rnal 'byor pa gos ser po ra ri gyon pa zhig mthong ba nA ro pa yin nam min snyam par /
the tshom byas na don mi 'grub zer gar song med par gshegs /
de nas zla ba lnga'i bar btsal bas zhal mthong yang zhin pa skyes pas de ma thag yal song /
yang zla ba drug btsal bas rnyed nas /
gser gyi m+N+Dal phul chos zhus pas /
mi ro gcig gi khog pa klad pa gsol gyin 'dug pa nas rtsibs mas blangs te gnang nas zo gsungs pa la skyug blo bas de ma thag yal /
yang zla ba drugm btsal bas mjal nas ded kyang rjes ma zin /
skabs shig thang cad pa'i tsul gyis bzhugs 'dug pas gsung @## / /
gling 'ga' tsam gnang nas yal song /
'di yan nyams snyad la mjal ba'o / /
de nas kyang dad pa shugs drag pos btsal bas zla ba brgyad song ba na /
ri mun pa can gyi nags su ts+n+da na gyi sdong po'i rtse mor dgyes pa rdo rje lha dgu'i par mjal /
bla ma'i sprul par shes nas gsol ba drag tu btab pas /
da gzos nA ro pa dur khyod kyi chas kyis brgyan pa zhig byon /
pha bu'i mdun na slebs yod gsungs sku mngon sum du bstan pas /
dga' ba ce drags khong nas yus pa'i tshig dang bcas mchim mang po shor /
zhabs spyi bor blangs pas ma tshim par sku la 'khyud de brgyal /
sangs pa dang gser m+N+Dal du bkod de phul /
nA ro pas rdzu 'phrul gyis tshogs rdzas bkug nas tshogs 'khor mdzad /
mar pas chos gnang bar gsol ba btab pas zhal gyis te dpon slob gnyis ka phu la ha rir byon /
lam bar du mkha' 'gro ma rnams chos la 'khron pa'i cho 'phrul 'jigs su rung ba byung kyang glags ma khel /
de nas mar pas zhus pa bzhin sngar ma gsan pa'i grong 'jug gi gdams pa dang /
bde mchog mkha' 'gro snyan brgyud kyi chos rnams gnang sngar gyi gdams pa rnams phi'i shun pa lta bu 'di nang gi yang snying lta bu yin pas brgyud pa bcu gsum bar du chig brgyud gyis zhes bka' rgya mdzad /
khyod rgya gar du yong thebs snga ma gnyis la dus la ma b+bas pas ma ster /
khyad par du chos kyi phyir dka' pa ma spyad na rgyud la phan mi thogs /
ngas kyang tai lo pa'i drung du dka' chen bcu gnyis /
dka' phran bcu gnyis rnams chos 'di'i phyir du spyad pa yin /
khyod kyis kyang chos kyi phyir lus srog la ma ltos pa'i dka' ba spyad 'i ched du nga phral du ma 'phrad pa yin gsungs /
de nas chos bka' gnyan pa dang bar chad kyi rnam pas mar pa rgya tshad kyis bsnyun nas grong la khad pa byung yang nA ro pa'i byin rlabs kyis bsnyun las grol /
nA ro pas chos drug rdo rje'i mgur gsung /
de nas mai tri pa'i drung du byon nas bde mchog dang dgyes pa rdo rje'i dbang zhus /
'de res rgya gar du lo gsum bzhugs te bod du byon /
bal yul rin chen tshul gyi gtsug lag khang du /
bla ma sen ta pa la chos 'ga' zhig gsan skabs mnal la ma mai tri pa sen ge la chibs nas mdun gyi nam mkhar byon pa la gsol ba btab pas phyag rgya chen po brda'i don bstan /
de nas bod du phebs pa'i lam du slob rnams kyis bsnyen bkur dang de dag la rgya gar du byon tshul gyi mgur mang du gsung /
phug ron dang lug gu dang sha ba'i ro sogs la dngos su pas grong 'jug mdzad nas gdams ngag la yid ches par mdzad /
sras dar ma mdo sde 'bum la gdams ngag mang po dang khyad par grong 'jug gi gdams pa gnang bas /
dar ma rtas brdabs nas grong khar phug ron gyi ro la gron 'jug mdzad de rgya gar du bram ze'i bu'i ro la zhugs pa ti phu gsang sngags kyi sdong zhes grags so / /
de nas bla ma mar pa nyed @## / /
kyis gzhung dang gdams ngag gi dkor mdzod kha phye ste bu slob rnams la nyin 'chad cing mtshan bsgrom du bcug nas kun thugs dam 'phel ba'i skabs shig na /
bu chen rnams kyi g+ngul bya 'phrin las sogs lung ston par bzhed nas so so la rmi lam sgrugs su bcug pas /
rle btsun mi la la ka chen bzhi'i rmi lam byung tshul zhus pas thugs nyes nas rmi lam brda 'grol gyi mgur gsungs te /
mtshur ston dbang nge /
rngog ston chos rdong /
mes ston tshon po /
mi la ras pa dang bzhi 'phrin las rgyas par lung bstan /
rngog ston la rgyud kyi bshad pa /
mtshur ston la 'pho ba /
mes ston la 'od gsal /
mi la ras pa la gtum mo'i bka' b+bas /
khyad par du mi la la slob ma gzhan su lAng ma gnang ba bde mchog mkha' 'gro snyan brgyud kyi dbang cha lag dang bcas pa rnams bka' rgyas btab ste gnang /
da mdo sde 'bum ni med /
nga'i bka brgyud kyi rabs kyi gdams ngag dang byin rlabs kyi brgyud pa khyed rnams la gtad pa yin pas 'bung shig / /
'gro don 'phel bar yong ngo gsungs /
de ltar sgra bsgyur mar pa de ngid kyis chos phyir dka' ba spyad pa'i dbang du bya san /
snga phyir rgya gar du lan gsum byom pas de dag gi skabs su mar pa rang gi mgur las /
nga bal po'i lam du zhugs tsa na / /
gcan 'phrang dar chul thar dus med / /
nags mthug po cig la dus med / /
shing sdong po mi ro rengs pa 'dra / /
lam de kun gyi sdug bsngal mthong tsan / /
bya dgung du 'phur ba gshogs pa 'dar / /
zhes dang /
nga de nas rgya gar du phyin tsa na / /
mtha' 'khong kyi jag pa shi skyid pa / /
srog ci bder thon pa'i re ma mches / /
gcan gzan phyi ngar skad thos tsan / /
lus gtsang sar thon pa cung ma bsams / /
sprul spal chen gyi kha rlangs mthong pa'i tshe / /
yid brtan par phyin yang gom tshugs 'khyor / /
lam de kun 'jigs pa mthong ba rnams / /
dus da lta dran yang glo snying 'dar / /
chu grags pa can gyi ga ga brgal / /
zhes dang /
chos snying nas 'tshol ba'i gdung sems kyis / /
yul rgya gar shar nub chu bzhin myul / /
thang chen po cig la chod dus med / /
me 'obs kyi thang la phyin no snyam / /
yid chos la bas ma kyang snying rlung 'phyo / /
nad 'tsho bar dka' ba'i tshad pas thebs / /
de shi de chad bcu gsum byung / /
kha chem tshig gsum bzhags med / /
dbugs 'gyu ba chad pa lan gum myong / /
dus de kun gyi sdug sngal mthong tsan / /
sdang dgra'i mig nas mchi ma 'chor / /
zhes pa ltar srog dang bsdos pa'i dka' spyad mdzad / /
spyor p+NiD ta dang drub thob dang mkha' 'gro ma ku sA li rigs pa'i bla ma brgya rtsa dang /
khyad par du grub thob kyi bla ma lnga dang /
de'i nang nad kyang 'gran gyi do med nA ro pa dang mai tri pa gnyis kyi zhabs la gtugs / /
gzhung bshad dang gdams ngag gsan rgya che ba'i dbang du byas na /
sgra ka la tsa n+d+ras sna drang nas / /
skad sna brgya dang rtsa brgyad shes / /
grogs lots+tsha tshogs na nga re @## / /
brod / /
dgyes rdor gdan bzhis sna drangs nas / /
rgyud 'grel brgya dang rtsa brgyad shes / /
grogs ston chen tshogs na nga re brod / /
bka' bzhi'i gdams pas sna drangs nas / /
snyan brgyud brgyad rtsa brgyad shes / /
grogs sgom chen tshogs na nga re brod / /
ngo mtshar che ba rnam gsum ni / /
bsri dang 'pho ba ma gtogs pa / /
khyad chos brgya dang rtsa brgyad shes / /
chen ngo mtshar de che mod / /
dud sol lha mo ma gtogs pa / /
bstan srung brgya dang rtsa brgyad shes / /
che na ngo mtshar de che mod / /
rim lnga'i dmar khrid gtogs pa / /
rdzogs rim brgya dang rtsa brgyad shes / /
che na ngo mtshar de che mod / /
de thams cad bla ma rje'i drin / /
zhes pa ltar ro / /
gdams ngag de rnams thos rkyang dum bzhag par bsgoms pas thugs rgyud la rtogs pa'i yon tan 'khrungs pa'i dbang du byas na /
ngas sos dal dben tshe rtsa rlung bsgom / /
lus sems gcun zhing gcun zhing bsgom / /
'byung pa 'khrugs kyang nyam nga med / /
bogs 'don du shes pa'i gdengs shig yod / /
gnyid kyi dus su 'od gsal bsgom / /
snang ba sdud cing sdud cing bsgom / /
gti mug tu song yang nyam nga med / /
zung 'jug tu shes pa'i gdengs shig yod / /
rmi lam gyi dus su sgyu lus bsgom / /
snang ba spro zhing bsgom / /
rnam rdog tu song yang nyam nga med / /
sgyu mar shes pa'i gdengs shig mod / /
'dod yon spyod tshe lha skur bsgom / /
ro bro myang zhing bsgom / /
bza' tud du mthong rung nyam nga med / /
tshogs b+chod du shes pa'i gdengs shig yod / /
thabs lam gyi skabs su gzhan lus bsgom / /
bde ba bskyed cing bsgom / /
tha ma la du 'dug kyang nyam nga med / /
lhan skyes su shes pa'i gdengs shig yod / /
'chi ba'i dus su 'pho ba bsgom / /
'pho ba spyod zhing spyod zhing bsgom / /
'chi lhas byung yang nyam nga med / /
rdzogs rim du shes pa'i gsengs shig yod / /
shi ba'i dus du bar sprin dang na bun 'dra / /
chags sdang skyes kyang nyam nga med / /
rang grol du shes pa'i gdengs shig yod / /
ces gsungs pa ltar ro / /
skal ldan dang ba 'drin phyir bkod pa sku'i rdzu 'phrul bstan pa'i dbang du byas na /
rje mi la sku drung du byon ngus /
sku lha sku ngu ma dang /
'byung bzhi dang /
cir yang mi snang ba dang /
'ja' tshon dang 'od du snang ba sogs rdzu 'phrul sna tshogs bstan /
mar pa mgo legs sogs kyis sku dgyes pa rdo rje /
bde gsang rdo rje phag mo sogs su mthong /
rgyu mtshan zhus par nga yi dam gyi bskyed rim gsal ba dang /
khyed rnams la dag snang shar ba 'dzom pa yin gsung /
yang la las sku da lta mthong ba de ma thag ma mthong ba dang /
gser sbram 'od 'tsher ba dang /
chu 'khyil /
me 'bar /
'ja' dang 'od kyi thig le sogs sum mthong nas zhus par /
nga'i 'byung ba lnga'i rtsa thig rlung gsum rnams mar gyur te rang gnas su brtan pa dang /
khyed rang rnams snang ba dag pa gnyis tshogs kyi mthong snang yin gsung /
gzhan yang 'das ma 'ongs thogs med du mkhyen pa /
rtsigs pa sogs la thogs rdugs med par byon pa sogs kyi @## / /
lo rgyus mang du mches shing /
yum bdag med ma yang 'od kyi rnam par yab kyi thugs kar thin par grags /
de nas dgung lo gya brgyad pa bya'i lo rta'i zla ba'i bco lnga la ltas ya ma mtshan pa du dam dang bcas mkha' spyod dug gshegs so / /
slob ma'i dbang du byas na gong du bshad pa ltar yongs grags kyi bu chen bzhi /
las can gyi slob ma bzhi sogs nam mkha'i skar tshogs lta bu mang du byung ngo / /
chos brgyud kyi dbang du byas na rje btsun mi las sgrub brgyud kyi bka' b+bas bzung ste /
nyi ma lta bu'i slob ma dags po lha rje dang /
zla ba lta bu ras chung ba gnyis kyi /
snga ma las brgyud pa dags po bka' brgyud ces gangs can gyi ljongs yongs su khyang cing phyag chen dang chos drug gi gdams pa gco bor dar zhing rgyas /
mes rngog mtshur gsum gyis bshad pa'i bka' gtso bor bzung ste /
brgyud 'dzin rnams la /
gsang bde dgyes rdor gyi dbang bshad gdams pa'i rgyun rgya cher dar bas /
rang re dge ldan pa'i gsang 'dus so sogs kyi dbang bshad man ngag gi rgyun yang de las 'ongs pa yin no / /
rgyu mtshan de dag gi phyir 'gos lo chen pos /
gangs can gyi rgyud 'dir bshad sgrub gnyis ka'i sgo nas bstan pa'i bdag por gyur pa ni rje mar pa lho brag pa yin te /
zhes deb ther sngon por gsung pa ni gzu bo'i gtam du blo ldan rnams shes par gyis shig /
mar pa'i rnam thar 'dra min mang po zhig 'dug pa las /
'di dag ni rnal 'byor pa khrag 'thung rgyal pos mdzad pa'i rnam thar mthong pa don ldan dang sgo bsdun nas bris pa ste rgyas par gzhan du shes par bya'o / /
deng dus 'din chos don gnyer ba dag / /
ngin gcig tsam gyi dka' spyad mi bzod cing / /
'u su'i 'dab ma tsam gyi yo byad kyang / /
sha las bcad bzhin 'phangs par byed mthong na / /
lus dang srog la mi lta'i dka' spyad dang / /
rang nyid dbul la mi sems gtong phod kyis / /
dam chos 'tshol ba'i ngal ba bsten pa 'di / /
ha cang snying stobs tshad las 'das sam snyam / /
e ma sgra bsgyur mar pa lots+tsha zhes / /
grags pa lha yul lan yang glings pa des / /
'phags yul mkhas grub thugs gsang mdzod brus nas / /
rgyud don gdams pa'i snying nor bod du blangs / /
'an kyang deng dus bstan 'dzin phal mo che / /
chos brgyad byi ma'i mkhar las la gyings nas / /
lung rtogs gser gyi sgrom bu stor ba la / /
cer yang mi sems byes pa lag stong bzhin / /
de tshe slar yang mar ston gyi / /
ye shes rang gzugs bla ma rjes / /
bstan pa'i sgron me spar ba yis / /
'gro la thar lam ston par mdzad / / / / /
yang bdag cag gi dpal ldan bla ma dam pa 'di nyid /
sku tshe snga mar gtsang smyon her ru ka' sku'i skye ba bzhes pa yin te /
rgyu mtshan ci lta bu zhin /
nyin gcig gzim khang du bu slob 'ga' dang gsung gleng mdzad pa'i lhong zhig la sku rtsed tshul gyis u cu mu chen smon ram pa'i sku skye la /
khyod kyis nga'i 'khrungs rabs sngar yod de la gsar du kha shas 'jug par gyis shig /
nga la bla ma zhig gis gtsang smyon gyi skye ba yin zer te /
nged rang na phra mo'i dus ri brag thon po nags @## / /
ljongs yod pa'i lung pa zhig gi bkod pa lam 'char ba /
phyis bod du slebs nas gtsar smyon phebs bzhugs mdzad pa'i gnas 'ga' zhig mthong bas de kho na ltar 'dug ces gsungs pa dang /
yad khro bos phyis du pa'i cing du mjal skabs /
gsung gling zhig ri bo rtse lnga'i rje nyid kyi sgyur khang la a lba dga' 'khyil zhes mang 'dogs gnang ba las 'phros te /
gtsang smyon gyi gur mtsho'i mjug tu e lba zer ba zhig yong ba 'dug /
nged gyis khang pa'i ming la e lba btags yod ces gsungs /
'di dag ni gtsang smyon gyi skye bar zhal gyis bzhes pa'i rdo rje'i gsung 'khrul pa med pa yin pas rgyu mtshan de dag la dpags na bla ma dam pa nyid gtsang smyon du grags pa dur khrod myul ba'i rnal 'byor pa rus pa'i rgyan can nyid yin pa gor ma cha go /
des na grub thob chen po de nyid kyi rnam thar mdo tsam bshad 'khrungs yul gtsang nyad stod stag tshal du myang ral pa can dang /
nyi ma 'od zer sogs kyi brgyud pa yab sngags 'chang sangs rgyas dpal ldan dang /
yum sangs rgyas 'drin gnyis kyi sras su angig ra zhes pa chu pho sprel la sku 'khrungs /
dgung lo bdun gyi dus mkhan chen kun dga' sangs rgyas kyi drung du rab tu byung ste sangs rgyas rgyal mtshan zhes mtshan gsol /
nges 'byung dang skyo shas chebs sgrub pa 'ba' zhig byed pa'i thugs gtad kyis dgung lo bcu gsum thog la phyi gangs kyi ra bar sgom du 'gro gsung 'byon par chas kyang yab yum gyis ma btang bas dgung lo bcu bdun bar yul du bzhugs nas yum gyi po ti dgu tshang thugs la bzung /
bco brgyad dus dngos nyams ci rigs par mkha' 'gro mas tsa rir 'byon par bskul bas /
bros stabs kyis byon nas la thog zur mkhar du a bo chos rje'i rtsa ra bzhugs /
der sa ra ha'i rnam 'phrul rje btsun sha ra rab 'byams pa sangs rgyas seng gi dang mjal /
zhal mthong tsam nas snang ba '+r+g+yur te phyag rgya chen po'i rtogs pa 'khrungs /
ri chos skor gsum /
thar gru skor gsum /
nA ro chos drug brgyud lugs mi 'dra ba 'ga' /
phyag rgya chen po lnga ldan /
ltan cig skyes spyong /
do ha skor gsum dang mdzod drug ro snyoms sogs bka' brgyud kyi chos skor phal cher gyi lung gsan /
rje btsun ma ltan cig skyes ma'i dkyil 'khor du dbang bskur te gsang mtshan mi bskyod rdo rje zhes btags /
phyag chen yi ge bzhi pa'i dmar khrid khyad chos kyi ngo sprod dang bcas pa gsan nas thugs nyams su bzhes pas mnyam gzhag gi rtogs pa sngar gyi de las 'phar rgyu mi 'dug kyang /
rjes thob la bogs dang rtsal mang du thon /
khyad par mchan mo'i thugs dam 'od gsal 'ba' zhig tu song /
de nas chos drug gi dmar khrid gsan nas bskyangs pas /
zhag bco lnga tsam na man la lam du /
bla ma'i gsang yum la rol nas 'drin mdzad pas yum mda' 'phen tshad tsam du 'drud thub pa rmis /
sad pan gsang gnas spubs su nub nas zhag brgyad kyi bar du ma thon zhing /
de nas kyang rgyun du phal char spubs su nub pa byung /
byin @## / /
rlabs bla ma'i gtum mo sgom skabs bde drod rang 'bar du song /
rtsa thig rlung la gnad du bsnun pas rtsa phran rnams kyi mdud pa grol nas der thig le dang rlun sems 'dus pas rtsa rlung thig le'i zug dang gzigs snang dang rtags snang bsam gyis mi khyab pa byung /
de nas kyang gtum mo la rtsa la thon nas rkyang gi rlung dbu mar thim pa'i rjogs rim gyi rtogs pa'i klong rdol /
'od gsal gyi ngang nas sangs rgyas kyi zhing nyul ba dang rdzu 'phrul gyi bkod pa sogs sprul bsgyur sna tshogs dang /
dngos su yang yul nyi shu dang dur khrod brgyad sogs su phebs pas stor nas mis mi rnyed pa lan du mar byung /
rkyen bzang ngan thams cad la nyam pa dang khu 'khrig med par thog rdzes dang ro snyoms kho na mdzad /
de nas bla mas rdul tshon gyi dkyil 'khor du 'khor lo sdom pa lha drug cu rtsa gnyis /
lha bcu gsum ma /
lha lnga ltan skyes rnams dang /
rdo rje phag mo'i sin+d+hu ra'i dkyil 'khor du lha mo bco lnga ma /
bdun ma /
lnga ma /
ltan skyes ma rnams dang /
lus kyi dkyil 'khor du zab mo brda'i dbang bzhi rnams rdzogs par bskur nas /
d+phal 'khor lo sdom pa'i rgyud dang man ngag yongs du rdzogs pa dang /
khyad par du bde mchog mkha' 'gro snyan brgyud kyi gdams pa thun mong ma yin pa rnams mnog chos su gnang nas /
da gzhan du song la brtag gnyis sogs rgyud sde'i slob gnyer mthar phyin gyis /
de nas tshe 'di la phyim ge ma lta /
dman pa'i sa zungs /
hrul po'i gos gyon /
gyong ltog gos gtam gsum la thongs /
di'i bu gyis na bun gos su gyon /
brtul zhugs kyi spyod pas yul snang lam du khyer /
nyam nga la thog rdzes gyis /
'jig rtan chos brgyad blos thongs la tsa ri tsa gong /
la phyi chu bar /
gangs te se dang rdzong rdug sogs bka' brgyad kyi gnas chen rnams su sgrub pa'i rgyal mtshan tshugs la bstan 'gro'i don gyis shig gsungs /
de thugs la bzhag nas rgyud sde'i slob gnyer byed par dpal 'khor chos snger byon nas gur pa gra tshang la zhugs /
gyu lung pa yon tan rgya mtsho'i drung nas sa lugs kyi dgyes rdor /
gur rigs bsdus /
rdo rje phur pa sogs kyi dbang /
rgyud brtag gnyis /
rdo rje gur /
s+m+b+hu T rnams la rgya 'grel dang bod 'grel gyi snyeng nas bshad pa mtha' chod pa gsan /
gzhan yad slob dpon kun dga' nyi ma /
paN chen don grub grags pa sogs la gsang sngags rgyud kyi bshad pa bskyed rdzogs kyi gdams pa /
gar thig dbyangs sogs kyi phyag len mang du gsan no / /
de nas bla ma'i bka' bzhin tsa ri la bsgom du 'gro dgongs nas byon /
zur mkhar du drang srong mnyam nyid rdo rje las chos 'ga' zhig gsan /
sku tshe snga ma nas sa lam gyi rtogs pa brgod zin pas tshe 'dir 'bad rtso la cher ma dgos par grub pa'i go 'phang mthon por mnga' brnyes te ngus 'di nas bzung phal cher brdul zhugs kyi spyod pa mdzad /
gangs te se /
tsa ri /
la phyi chu bar /
bal yul sogs gnas nges med du byon /
'khor @## / /
lo bde mchog dang dgyes rdor sogs yid ma gyi lha du ma'i zhal mdon sum du zigs /
cha kugs kyang skabs 'ga' zhig tu sku bu mi'i bu la mi'i gyang gzhi khrag can gsol /
rgyu rlon gyis ga sha dang gdu bu byas /
mi thod rlon par klad pa dang rgyu ma sogs rtsibs mas dkrugs te gsol /
phal cher he ru ka'i cha byad rus rgyan dang /
thod pa /
rkang gling /
khan rnams 'chang zhing dur khrod dang grong gseb nges med du byon nas tha mal gyi blor mi chud pa'i tho co'i spyod sna tshogs mdzad pas gtsang smyon zhes grags /
skye bo mi bsrun pa 'ga' zhig gis sku la mtho '+tsam pas mda' mdung ral gri sogs kyis lan brgya phrag tu bsnun kyang brag la khu tshur brdeg dang mtshungs par cung zad kyang mi gnod pa dang /
der m+zad me '+par ba'i nang du bcug ste yun ring por bsregs pa dang phyag zhabs rnams bcings nas chu chen po la bskur ba dang /
gangs kyi seng bar du 'phangs pa sogs byas kyang gnod pa ci yang med pa dang /
kla klo 'ga' zhig gis dbu dang phyag zhabs so sor phral sku dum bur bsil nas rgyang ring por bskyur kyang de ma thag sku gzungs snga ma bzhin gyur te bzhad mo mdzad pa sogs dpag dka' ba'i rdzu 'phrul mang du bstan pas grub thob kyi snyan grags phyogs thams cad du khyab par gyur /
gzhan yang nad dang gdon gyis nyin pa'i sems can mang po sdug sngal las thar bar byas pa dang /
phan tshun 'thab rtsod kyi yul 'gyed pa rju 'phrul gyis 'dum byas pa dang /
rtsar khrod kyi ro langs dang /
'gyung po ma rungs pa du ma btul te dam la btags kyi lo rgyus kyang shin tu mang /
mdzad pa phyag rjes kyang /
bal yul du 'phags pa shing kun gyi zhig gsos dang /
sgrub gnas mang por bka' brgyud kyi sgrub snge btsugs pa dang /
snyan brgyud glegs bam du bkod ba po ti bcu gsum la zhus dag gtsang ma dang /
rje btsun mi la'i rnam thar ljags rtsom mdzad cing /
nyams mgur phyogs gcig tu bsgrigs par du brkos pa dang /
skal ldan dum la gnang ba'i zhal gdams mgur ma'i skor dang /
snyan brgyud kyi gdams pa'i yig cha thor sogs bstan rgyun la phan pa'i gsung rtsom yang mang yod pa 'dug /
snga phyi ngu mar bka' brgyud kyi chos dang zag la rgol ba rtsom pa'i rtog ge ba mang po yang lung dang rigs pa dang gtan tshigs kyi sgo nas spobs pa rmeg med du bcom /
phyi rol du snang ba thams cad zil gyis gnon pa'i grub thob gangs kyi seng ge lta bu'i brtul zhugs la gnas kyang /
thugs rgyud byams snying rje'i gzhan dbang kho nar gyur pas /
sems can phongs pa dang sdug bsngal ba dang sngig pa'i las chen po gsog pa dag gzigs pa dang gsan pa tsam gyis mi bzod pa'i  spyan chab 'byin cing de la gtso bor dmigs nas thugs dam gnad du smin pa gnang zhig yod la /
grub pa'i go 'phang mthon por gshigs kyang las 'bras la rtsi 'jog che bas dge sdig chung ngu tsam yang khyad du mi gsod cing /
slob ma @## / /
rnams la yang tshul de kho na 'doms par mdzad /
byin rlabs kyi tshan kha che bas gar bzhugs gar phebs kyi gnas thams cad bkra shes shing khyad par du khrid btab pa'i slob ma la rtogs pa mi skyes ba med /
rgan zhugs lo bdun cu brgal ba zhig la khrid gnang nas bskyangs pas phyag chen gyi rtogs pa skyes te nyams 'bul du byung bas kyi mig ltos la phan pa byung /
de'i dbang gis dbus gtsang khams sogs nas slob ma rangs kyis mi chod pa 'dus shing yongs su grags pa 'ang thugs sras zhe dgu dang /
thun mong ma yin pa'i thugs sras brgyad /
bla chen bla chung drug cu /
rtogs ldan nyer brgyad /
ston sgom nyi shu /
rgub chen bco brgyad /
rtogs ldan bdun brgya dang sum cu rtsa bdun /
rnal 'byor ma sring bzhi sogs bsam gyis mi khyab pa byon no / /
mthar dgung lo lnga bcu rtsa drug pa chu mo yos kyi lo ras chud phug tu ya mtshan pa'i ltas du ma dang bcas mya ngan las 'da' ba'i tshul bstan /
sku gdung zhugs su phul bas lta sku ring bsrel bsam gyis mi khyab pa byon pa slob ma rnams kyis dad rten du bgos /
bu slob rnams kyis gnas chen rnams su sgrub pa'i rgyal mtshan bcugs nas bka' brgyud kyi bstan pa rin po che dar zhing rgyas par mdzad do / /
zhi ba par shes 'dod na thugs sras rgod tshang ras pa rtogs ldan sna tshogs rang grol gyis mdzad pa'i thar nyi ma'i snying po sogs la blta bar bya'o / /
rim gnyis lam gyi nyams rtogs rtsal rdzogs pa / /
gtsang smyon grub pa'i dbang phyug gdong lnga pas / /
brtul zhugs spyod pa'i gyu ral gsig pa'i tshe / /
gzhan snang ri dgas 'jigs pa'i zil gyis mnan / /
ras dkar 'dab gshog can mang 'phur zhing lding / /
rgyan drug chas kyis sgeg rnams gar byed pas / /
ljongs 'di bya rgod phung po'i ri bo 'am / /
u rgyan yul zhes ldan rnams the tshom gyur / /
la lar mkhas dang 'ga' zhig grub pa'i tshul / /
m+tams sprin gos dang ral pa'i cod pan can / /
sna tshogs zol gyis mos ldan phan bde la / /
'god mkhas rje btsun bla mar phyag bgyi'o / /
drang don sgyu 'phrul rol pa sna tshogs kyis / /
nges don rang rig bla ma ngo sprad nas / /
gtan 'dun lag tu gtod pa'i thabs mkhas tshul / /
bsam gyin lag pa'i p+ngom snying khar zum / /
khyab bdag rdo rjes sams dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar ba mdo tsam brjod pa dge ldan bstan pa'i mdzes rgyan ces bya ba las sngon gyi skyes pa'i rabs 'ga' zhig gi rtogs brjod cha shas tsam bshad zin to / / / /
gang sku mtshan dpe'i 'od zer stong 'bar nyi ma rgyas pa'i gzi byin gyis ni lha rnams meg mog por byas skye rgu'i gdren byed p+d+mar ngo mtshar ze 'bru'i phreng ba spel / /
gnag gsung drug cu'i dbyangs ldan dbyar skyes rnga gsang phyogs kun bzhad pas tshangs pa'i dbyangs snyan skyengs byas skal bzang rna ba'i dpag bsam 'dab rtser bdud rtsi'i zigs ma cir yang 'thor / /
gang thugs @## / /
'gyur med snying rje'i ros gang spros kun nyer zhi'i chos dbyings rol pas kun gsal sgeg mo'i khengs 'phrog bden gnyis bya'i dkyil 'khor khyon kun car gsal bar gzigs / /
gsang ba gsum ldan rje btsun bla ma rol pa'i rdo rje'i zhabs sen 'char ka'i gzim mdangs dregs ldan gtsug nor 'od dang 'dres pa de yis bdag p+dom rtag tu skyongs / /
gang yang 'di na 'jig rtan phan bde'i snang ba snyigs ma lnga yi mun pas rim gyis zos / /
lam dang lam min ji bzhin gsal byed 'gro ba'i nyi ma zhing gzhan nub kyi ri bor bzhud / /
ma rig gnyid kyis rab non 'gro rnams las snang rmi lam grong du sdug bsngal btson rar bcings / /
rmongs ba'i gnyid slong chos kyi nyid kyang glegs bam khang bur sgra med gzim par gyur / /
de tshe rgyal ba'i chos tshul kun bzung nas / /
lus can pan bde'i sgo 'phar brgya 'byed pa'i / /
rlabs chen smon lam ring nas mdzad pa yi / /
rgyal sras dpa' bo mchog gis zhing 'di bzung / /
mi bzad snyigs ma lnga yi mthu rdzogs bas / /
snying stobs che ldan rgyal sras gzhan rnams kyis / /
btang snyoms bzhag pa'i bstan 'gro'i khur chen po / /
gang gi thugs rje'i khyogs la ci bder blangs / /
khyad par blo bzang rgyal bstan yid bzhin nor / /
lumg dang pas byi dor legs bsgrubs te / /
thos bsam sgom pa'i rgyal mtshan rtser mchod nas / /
'dzad med phan bde'i dga' ston char du bsnyil / /
dge legs shel gyi r+wa bas yongs skor dbang phyogs 'chi med grong khyer du / /
dregs ldan bye ba'i bzhin ras snod gyur nor bu'i khri 'phang mthon po ru / /
ye shes spyan stong ldan gang bzhugs pas bstan 'dzin legs bris ma lus pa / /
nag phyogs lha min gyul las rgyal pa'i dga' ston nyams pa med par gyur / /
chos kyi rdo rjes mdo smad sman ljongs na / /
gang gi ngo mtshar yon tan rjes dran nas / /
lag pad spyi bo'i tshal du nyer zum ste / /
rtogs brjod mgrin pa'i rgyud mang 'di bsgrings so / /
bshes gnyen du ma'i zhal gyi bdud rtsis thugs kyi bum bzang yongs gang mdo sngags gzhud lugs rgya mtsho'i pha rol son / /
'chad rtsod rtsom las yi steng 'dir 'gran zla dang bral mkhas pa'i rtser son grub pa'i go 'phang mthon por gshegs / /
'phrin las bzang pos bstan 'gro'i phan bde blar spel 'dzam gling che rgus zhabs kyi pad ma gus pas spyi bor mchod / /
'di dag ngo mtshar gtam gyi gling gzhi nyid de bdag blo'i rtsal gyis ci tsam spongs pa de brjod par bya / /
da na si bcad gnyis pa sku tshe 'di nyid kyi rnam par thar pa rgyas par 'god pa la 'jug par bya ste /
'di la gnyis /
dngos dang /
don bsdu ba'o / /
dang po ni /
de yang rje bla ma dam pa 'di nyid gang du 'khrungs pa'i yul ni /
mdo smad tsong kha'i byang phyogs kyi sa'i cha /
sngon gyi dus su hor rgyal pos 'jam dbyangs sa paN dang /
chos kyi rgyal po 'phags pa sogs gdan drangs nas chos kyi 'khor lo bskor zhing gtsug lag khang dang dge 'dun gyi sde mang du btsugs pa'i gnas lang gru'u snge bzhi zhes grags @## / /
pa las /
nub p+domI snge'i sa char gtogs pa'i 'brog gnas /
gtsang zhing dbin la yid du 'ong ba / /
lha shug gi nags tshal dang rtsi sman me tog sna tshogs pas khyab cing /
rgyab ri brag dkar dung ri spun bdun du grags pa sbyibs legs lta na sdug pa'i brag ri ha cang mi che ba bdun tshar du bsgrigs pa /
spang ljongs dang ri brag 'bab chu la sogs pa'i dge mtshan thams cad tshang ba'i phun sum tshogs pa'i gnas lung pa'i dbyibs dang rtags mtshan sogs 'og tu 'byung pa'i lung bstan rnams dang shin tu mthun pa zhig go / /
rigs rus ni hor yin te /
rje rgyal ba gnyis pa'i 'khrungs yul mdo smad tsong kha'i phyogs su sngon dus su chi kya dor rtan po zhes grags pa'i brgyud pa da lta chi kya dpon por 'bod pa de'i 'bangs su gtogs pa'i khyim grangs mi nyung mi tsam yod pa'i grong sde 'ga' zhig yod pa las /
yab ni sde de ka'i sngags pa zhig yin kyang /
gnas 'phos te lang gru'u phyogs song nas 'brog khyim bzung ba la phyogs der sngags pa la tshangs pa zer bas chi kya tshangs pa gu ru bstan 'dzin bya ba /
rang bzhin drang zhing dpa' rtsal dang rtul phod pa /
ma Ni dung phyur song zhing /
rdo rje 'jigs byed kyi rnal 'byor chag med thugs dam du mdzad pa zhig yin /
yum ni bu skyid bya ba med kyi skyon las 'das shing dad pa dang ldan pa dge spyor la rtag tu brtson pa zhig ste /
yab yum de gnyis kyi sras su rab byung bcu gnyis pa'i gser 'phyad zhes pa me mo bya'i zla ba dang po'i tshes bcu Da ki 'du ba'i dus khyad par can gyi rje bla ma 'de nyid su bstams par gyur to / /
'jam dpal rdo rje'i rnam 'phrul sa skya pa / /
gnas lnga rig pa'i paN chen hA n+n+da'i / /
zhabs pad nyer bkod dam chos gser spyangs kyi / /
'khor lo lan grangs stong du bskor ba'i gnas / /
phun tshogs snge bzhi sa yi dge mtshan bcu / /
yongs tshang lang gru'u zhes grags m+N+Da la / /
grong dang grong khyer tshom bus mdzes pa ni / /
mtho ris dga' 'tshal sa la 'phos 'dra yod / /
der ni spang ljongs gtsang ma'i du kU la'i / /
nyer klubs phu chu'i 'og pags snyan sgra 'byin / /
me tog do shal 'chang ba'i dbyig 'dzin ma / /
phun tshogs lang tsho'i dpal yon doms pa bzhin / /
'khri shing sna chogs ldem ldem gar byed cing / /
bung ba gzhon nu dar dir glu dbyangs len / /
spu sdug 'dab chags mgrin pa'i rja rnga brdung / /
bag phebs ri dags bang rtsal 'gran cing rtse / /
dung ri dkar po 'phags pa'i nor gyi grangs / /
bkra shes sbyangs snyan sgrogs la 'gran pa bzhin / /
lha shug nags kyis phyogs mchams gtibs pa ni / /
byed pos gtsang byad rdzas su bkram pa bzhin / /
de lta'i sa yi thig ler ni / /
rigs rus cho 'brang mi dman zhing / /
yon tan nor bu'i rgyan 'chang ba'i /
mi mchog thabs shes 'brel ba las / /
sgyu 'phrul mar mtshungs yum gyi sprin rum nas / /
yid 'ong sprul sku'i nyi gzhon shar ba na / /
skal bzang 'gro ba'i 'drin byed p+d+ma ni / /
ngo mtshar ze'u 'bru'i @## / /
phring pa '+r+dzin par gyur / /
ces bya ba ni bar skabs kyi tshigs su bcad pa'o / /
khyab bdag rdo rje sems dpa'i ngo bo dang la ldan bla ma dam pa ye shes bstan pa'i sgron me dpal bzang po'i rnam par thar mdo tsam brjod pa dge ldan bstan pa'i mdzes rgyan las /
sku bltams pa'i le'u ste dang po'o / / / / /
snga phyir rmi ltas dang rtags ya mchan pa byung tshul ni /
sngar lo mngal lan bzhugs skabs yum gyi rmi lam du mo rang gi lus gser du gyur pa lan 'ga' zhig tu rmis pa dang /
kho na gser gyi ri gcig yod snyam byung ba rmis /
yab kyi zhang pho rab 'byams pa cig sha ra thal zer ba'i sa char sog po'i spyin bdag gcig gi nang la sdod skabs dgung gcig rmi lam la /
7sprul sku'i 'khrungs brag dkar zer ba'i lung pa'i lho phyogs tsha b+bas gcig gi sa chan glang mdo zer ba'i lung pa cig yod pa de ka'i thad kyi nam mkha' nas sprin shin tu stug po 'khrigs pa'i nang 'brug skad shin du che ba zhig sgrogs bzhin par /
7sprul sku bltams pa'i gnas na brag dkar po mtho zhing mdzes pa cig yod pa dang nye pa na kha dog sna lnga pa'i 'ja' tshon bcas brag thim pa dang brag la sgo gcig byung /
sgo de nas rje btsun byams pa phebs rgyu red zer bas /
kho rang dang khong gi a khu dge slong a khu rgad po gcig dang bcas pas dad gus chen pos phyag mchod byed pa cig rmis /
sang nyin de phyogs sun nag shu'u bla ma zer ba smyung gnas rang la thugs dam shin tu 'grus pa gnang mkhan cig yod pa de la zhus pas /
khong gis rmi lam shin du legs /
khyed tsho'i brag dkar zer ba'i sa cha de la skyes bu dam pa shin tu grags che ba cig dngos su 'byon pa'm /
de 'dra cig gi sprul sku phebs pa'i ltas yin pa 'dra gsungs /
7sprul pa'i sku 'khruns ba'i lo de la gnas thugs dam du mdzad mkhan gyi bla ma des nub gcig rmi lam du cha kyi tshangs pa'i khyim na seng gi mo gcig gis seng phrug la nu ma bsnun phyin 'dug zer ba cig byung bar /
khong gis seng gi'i num lag mthil du yod zer ba thos pas bden mi bden blta dgos snyam nas song bar seng gi mo de bros nas ston pa cig rmis /
sang nyin che kyi tshangs pa zer ba cig yod med mi 'ga' zhig la dris par shes mkhan 'ga' zhig gis yod zer /
der kho sku drung ngu bos nas khyod la bu 'dra e yod ces dris par kho rang gis bu lo bcu lon pa gcig dang /
byis pa zla ba gsum bzhi 'gro ba gcig yod zhus par /
bla mas khyod rang gi bu chung de nga'i rmi ltas la dpag na gang zag rang dga' ba cig min 'dug pas /
gtsang spra gang thon thon dang /
skur rim la rim rim gyis gsungs nas skol ja sogs kyi gnang spyin kyang mdzad /
dgung lo gnyis gsum bzhes dus nyin gcig khyim du gra pa kha shas kyis chos 'don zhig byed skabs /
'don gyin yod pa'i dpe cha rnams sprul skus phar len tshur len mang po mdzad pa yab kyis lan 'ga'i bar bzlog kyang ma gsan pa la @## / /
yab khros nas phu thung gis brdung pas bshum bzhin du khyim sgo nas phyir thon /
dar gcig na bsham 'phro bcad nas nam mkha' la spyan ce re gzigs te /
a ma zhes bos nas nam mkha' na /
rje rin po che /
u rgyan rin po che /
bla ma rin po che rnams bzhugs 'dug /
a phabs nga brdung byung zhes ma lab pa sku rim 'don mkhan gyi mi tshos thos nas yab la bu chung 'dir nga ga ba zhig min 'dug pas phyin chad de 'dra m+b+yed ces lab 'dug /
nyin gcig ngas khyed rnams la dbang skur byed ces /
bum pa zhig yod pa thams cad kyi mgor 'jog cing /
dbang bskur rdo rje chen po ste / /
khams gsum kun gyi phyag byas pa / /
sang rgyas kun gyi gsang gsum gyi / /
gnas las byung ba spyin par bya / /
zhes pa'i tshigs bcad dag cing gsal ba thogs med gsungs pas de na yod pa'i ser skya thams cad shin tu ha las shing ngo mtshar bar gyur to / /
gang thugs dpal gyi be'u'i gra gcig tu / /
chos kun rjogs par chud pa'i lha mchog la / /
mkhyen pa'i gter zhes grags pa nyid ni / /
byis pa'i zol gyis mdo smad ljongs su byon / /
gangs can grub mtha'i yang rtse dge ldan pa'i / /
ring lugs 'di yis gsal bar bgyid zhes / /
yab rje 'jam dpal snying po thugs dgyes te / /
rings pa'i tshul gyis 'dzum zhal khyod la bstan / /
gang gi sku yi bar chad ngas bas zhes / /
'dzam bu'i gling na che ba'i rigs sngas 'chang / /
snang srid zil gnon p+d+ma kA ra yis / /
dgyes zhal dngos su bstan nas byin gyis brlabs / /
bdag ni rgyal kun snying rje'i ma ma ste / /
dam chos 'o mas rgyal sras gzhon nu khyod / /
bskyang bar bya zhes 'phags mchog 'jig rten dbang / /
dur smrig 'dzin pa'i gzugs kyis khyod drung byon / /
na tshod sgo nga'i spubs rgya ma grol kyang / /
dam pa'i rang rtags dbyang snyan sgrogs pa yis / /
rgyal sras ka la nges rnyed nas / /
skye rgu ya mtshan bsngags pa brjod la brel / /
rje ngag dbang blo bzang chos ldan pa'i sku'i skye bar nges pa rnyed pa'i tshul ni /
dgung lo gnyis bzhes skabs nyin gcihg nga bla ma lcang skya yin gsungs shing /
lho phyogs la phyag mdzub kyis bstan nas pha gir dgon pa chen po yod /
nga der song nas bla ma byed rgya yin zhes sogs sngon nasd rjes dran gyi gsung mang du byon 'dog cing /
de dus yum gyis za ma grib can cig zos par brtan /
sku grib kyi rnam pas sku gzugs thams cad shu bas khyab nas 'o brgyal se ba byung bar mgon po'i rnal 'byor ba yin pa'i mA bla ma zer ba cig la brtag pa zhus par /
grib byung ba yin 'dug pas byabs khrus gang mang dang sku rim 'ga' zhig gyis zhes phebs nas yab yum gnyis kyis zhal gzigs ri khrod kyi bla ma 'dan ma chos rje zer ba'i sku zabs la byas khrus zhu bar sang 'gro bar thag bcad pa'i dgung mo de la 'dan ma bla ma'i rmi lam la nyi ma gzas zin 'dug pa la gis la rang dbu mdzad nas ri khrod pa thams cad tshogs nas khros gsol bgyis @## / /
pas gza' las grol nas 'od gsal po byung ba zhig rmes /
de'i sang nyin bu chung byabs khrus la khyor yong bar bla mas rmi ltas la dbags na 'di gang zag rang ga ba min 'dug cing /
byabs khrus kyis kyang phan rgyu yin 'dug dgongs nas /
rnam 'joms kyi byabs khrus brgya tshar /
gzhan yang rjes gnang bka' bsgo sogs mang du stsal bas bsnyun las grol 'dug cing /
de phyin cad bla ma des khong rang gi gong mchos rje 'gang chen zhig zhing la phebs pa de'i sku skye yin par re nas sku rim sogs kyang gang drag mdzad /
mA bla ma la khong rang gi bla ma'i sku skye yin min gyi brtag pa zhus par /
bu chung de lo bzhi thog nas gsal kha nyi ma shar 'dra zhig yong /
da lta gsal kha mi thub zer ba b+bas 'dug /
de rjes skabs shig zhal gzigs ri khrod kyi bla ma'i rmi lam la chu mdog sngo zhing shin tu dangs pa zhig bkra shis thang zer ba'i lung pa de khyab nas rim gyis che ru 'gro bar /
khong gi bsam pa la 'di ha cang che ru song na lung pa 'dir mi shong ba 'dug pas /
phyogs gzhan zhig tu drangs dgos snyam lag tu 'khar gsil cig thogs 'dug pa'i yu bas brag cig la brgyab nas byams pa gling du song zhig byas par /
'khar gsil brgyab pa'i shul du bug pa zhig thon pa'i nang du chu thams cad lho phyogs su lhag med du bshar song ba cig rmis pas /
bla ma dang yab yum tshos chu 'di 'gro ba rnams 'tsho ba'i rten du gyur pa yin pas /
bu chung 'di rang ga ba cig min 'dug kyang nga rang tsho'i bla ma'i sku skye rang e yin /
byams pa gling zer ba cig nas rtsad gcod mkhan byung na nges par der 'gro ba 'dra zhes gling /
snga phyi'i lo rgyus de rnams rim gyis dgon lung du grwa rigs rnams kyis thos pas /
bla ma de nyid kyi sku'i skye ba phal cher 'di rang yin 'dra snyam pa byung 'dug na'ng /
dogs gnas gzhan 'ga' zhig kyang yod 'dug pas thag ma chod pa'i bar skabs shig tu /
dgon lung gi slob chung zur pa ri khrod la bzhugs nas thugs dam dge spyor la shin tu brtson zhing /
?sku zhabs de nyid la mi phyed pa'i dad pa dang ldan pa rab 'byams pa bstan 'dzin zer ba zhig gis dgung gcig rmi lam du dgon lung gi rgyab ri'i thad nas nyi ma'i dkyil 'khor 'od zer nyi ma gzhan las khyad par su 'phags pa cig shar 'dug par bltas pas /
dkyil 'khor gyi khyon tshon gsum bzhi tsam gyi tshod yin pa la 'od zer gzan dang 'dra ba zhig 'dug pa rmis nas /
sang nyin khong rang gi zla bo cho la /
sprul sku 'khrul med lang gru'u phyogs kyi de ka yin 'dug kyang /
'then khyer 'dis ci 'dra rang yong zhes glin 'dug /
de yang rje bla ma 'di nyid kyi snga ma yongs rdzogs bstan pa'i mnga' bdag ngag dbang blo bzang chos ldan dpal bzang po de nyid sku dngos kyi gdul bya rdzogs nas re zhig zhi ba'i dbyings su mnal bar dgongs te /
rta lo zla ba lnga pa'i nyer lnga'i nyin snyun b+bas lci ba'i tshul bstan skabs /
dka' chen shes rab dar rgyas sogs grwa rigs rnams kyis /
rje bla ma nyid gal te gzhan du dgongs @## / /
pa gtad pa dus la b+bas pa'i bshol du med pa yin tshe /
zhing 'di'i bstan 'gro'i dpal du slar yang sprul pa'i sku 'khrul med zheg myur du phebs dgos tshul ba nan tan phul bar zhal nas khyed rang tshos dkon mtshog la gsol thob /
ngas kyang dkon mchog la gsol ba 'debs zhes phebs pas dngos su sprul sku 'byon pa'i zhal bzhes ma gnang yang don la zhal gyis bzhes par mdzod do / /
gsung 'di tsam yang blo bros dang ldan pas zhib tu brtags na gnad che bar snang ste /
zhus lan nor bu'i phreng las /
rang gi yon tan sba bya zhing / /
gzhan gyi yon tan bsgrag par bya / /
zhes dang /
'jam mgon sa paN gyis /
blun po yon tan khar 'byin cing / /
mkhas pa yon tan khong du sped / /
ces gsungs pa ltar /
rje bla ma nyid skye 'chi la dbang thob pa'i dam pa khyad par can yin pa rnam thar mthong ba rnams kyis shes pa ltar yin kyang /
de lta bu'i rnam pa mi dzad par thugs shin tu sgam pa bka' gdams gong ma'i rnam thar bdag gir bzhes te bde legs thams cad kyi tsa ba dkon mchog yin pas /
grwa slob spyin bdag sogs dang ldan mtha' dag gis rang 'dod spangs te gsol ba rtse gcig tu btab na /
dkon mchog gi byin rlabs dang thugs rje 'ba' zhig gi mthu las nyi ma rang shar bzhin du gsal bar 'gyur ro / /
zhes 'doms par mdzad pa gor ma chag go / /
de nas lug lo zla ba dang po'i tshes gnyis kyi nyin mdo smad kyi sde chen po dgon lung byams pa gling gi srung ma rten khog tu spyan drangs par rje de nyid kyi sprul sku 'byon min gyi lung bstan zhus par /
srung ma nyid kyis kha dar srid zhi bde skyid ma ring ba zhig gi sten du rtags brgyad ma ser po zhig dang /
de'i sten du nyin bde dkar po dri ma med pa rnams brtsegs te zhing ring thung snyoms par bsgrigs pa dka' 'chen zhes rab dar rgyas la gnang nas rtog dpyod gyis zhes zhes phebs /
de la thams cad kyis dpyad pas /
sprul sku mi ring bar 'byon pa dang /
byon pa nyid kyang sku tshe mdzad 'phrin rgyas pa dang / /
mdzad 'phrin bzang po la brtan nas zhi'i skyid 'phel ba'i brdam mtshon du dpyad pa phyis su de khon bzhin du byung 'dug go / /
chu bzang rin po blo bzang bstan pa'i rgyal mtshan la sprul sku myur 'byon gyi gsol 'de bas zhus pa bzhin ljags rtsom mdzad skabs /
brka shes dge mtshan 'od dkar sprol bzhin du / /
thub bstan kun+da'i dpal du gsal gyur cig / /
ces gnang ba dang dus mtshungs su dgon lung gi tshogs dud 'bud pa 'grig pas sprul sku nges par 'byon pa'i rten 'brel legs po byung zhes mnyes tshor chen mdzad /
'di lo bod du paN chen thams cad mkhyen pa blo bzang ye shes /
rgyal sras pa'i sku 'jigs med ye shes grags pa /
grung dbang sems dpa' rin po che /
la mo chos skyod chen po /
gnas chung /
dga' gdod chos skyong rnams la rje bla ma de nyid kyi sprul sku 'byon min gyi lung zhu bgyis par /
thams cad mthun par 'byon pa'i bka' lung gnang bas /
grwa rigs thams cad nas sprul sku 'khrul @## / /
med cig 'byon par nges shes 'drongs /
'on kyang yul phyogs gang du 'byon ma nges la /
la mo chos skyong nas sprul sku rang 'dod phyogs su 'byon zhes pa dang /
dga' gdong chos skyogn gis rang phyogs su 'byon las che zhes phebs par brten a mdo phyogs su phebs par thams cad kyis thag chod par gyur /
mdo khams kyi phyogs ga 'dra zhig tu phebs pa yang /
gnas chung gis /
gnas gzhi de nas brtsis pa'i nyi ma'i byang nub tu rtog pa chug phyin rim gsal yong gsung ba dang /
grub dbang sems dpa' rin po che nas gdan sa'i byang phyogs su 'byon pa'i ngo shar zhes phebs pa la /
dag nas gang yin gyi dogs gcod skyar zhu bgyis par gdon lung yin pa 'dra zhes phebs /
dgon lung chos skyong gis bya lo zla dang po'i tshes gnyis kyi nyin dgon lung gi nub byang gi phyogs su mdzub ston gnang nas sprul sku 'di phyogs su phebs rgyu yin zhes pa dang /
chu bzung rin po che nas sku 'bum chos skyong la lud zhu gnang bar lho byang gang shig tu 'byon pa'i lung bstan gnang /
de ltar lung thams cad thun pa byung bas grwa slob rnams kyis dgon lung gi byang ngam nub byang mtshams gang rigs su sku 'khrungs par thag chod na'ng /
des kyang mi chog par da dungs yul gyi rtags mtshan /
yab yum gyi ming sgra sogs zhib tu the tshom chod dgos par bsam ste /
mkhas grub chen po rje 'jam dbyangs bzhad pa'i rdo rje la gsung brtag zhug pa'i phyir phebs su sprul sku sa cha phal cher lung ba byang ngos mtho ba /
mgo byang lta'i 'phrang rtags can zhig yong pa thon pa'i skor zhig la phebs pa'i shar shes gsungs pa dang /
zhwa dmar bra sti dgon gyi srung ma dga' gdong chos skyong nas /
byang yol lho dogs ltos pa /
rbab bra sren gyi 'tshub cha ston pa /
skam srid kyi chu mig brdal rdol ba /
ming dpal rus sogs la ga da ba na nga zhes 'khrungs pa'i lung bstan byung /
de dag gi don bzhin drwa slob rnams kyis sprul sku 'i dogs gnas rtsad bcad pas /
phyogs yas mas su dogs gzhin can kha shes byung 'dug na'ng /
lang gru'u phyogs su sku 'khrungs pa 'di nyid khon phyogs dang gnas dang yab yum gyi ming sgra sogs gang ci nas lha dang bla ma'i lud bstan dang sgo thams cad mthun par ma zad /
yab yum sogs kyi mtshan ltas dang /
sprul sku nyid kyi sku'i mdzad spyod /
gsung gi phebs sgo gang la bltas kyang rje bla ma ngag dbang blo bzang chos ldan dpal bzang po'i yang srid 'khrul pa dang bral ba yin 'dug snyam du thams cad dga' sprod dbyar gyi chu bo bzhin 'phel bar gyur to / /
de nas sprul sku ngos 'dzin gyi ched du grwa rigs kha shas 'gro rtses kyis chu bzang rin po che ra brtag pa zhus par /
khor gi brtag pa'i mchod me spar ba dang tshogs dung 'bud pa 'grig pas /
rtan 'brel legs shing brtag pa 'ang bzang ba b+bas pas ngos 'dzin la gang myur song ba 'thad ces gsungs /
rje 'jam dbyangs bzhad pa rin po che nas kyang /
sa cha sngar @## / /
lung bstan pa dang mthun phyin brtag pa yang dga' rab byung bas sku chas kyi rigs khyer nas ngos 'dzin byed bcug rjes slar 'phros pa yod pa gyis zhes phebs /
dgon lung chos skyong gis kyang de mthun gyi lung bstan byung ba bzhin /
dgon lung spyi so nas dka' bcu blo bzang bsam 'grub /
lcad skya bla blang nas dka' bcu lhun grub rgya mtsho dang dge slong tshul khrim gyog rnams kyis /
sku gong ma'i phyag dpe /
phyag 'phring /
thugs dam rten gyi rje'i sku brnyan rnams dang /
de dag dang dbyibs mtshungs pa'i 'dra min re bcas khyer nas ngos 'dzin mdzad bcug par /
phyag dpe phyag 'phring sku rnyan ngo ma rnams nga'i yin zhes ma nor bar bzhes shing /
'dra mtshngs rnams btang snyoms su 'jog pa mdzad /
drwa pa 'di khrod na mkhyen pa'i rigs yod tshe mgo la phyag 'jogs pa mdzod zhus pas thams cad zhib tu gzigs nas sku gong ma'i gsol dpon lhun grub kyi mgor phyag 'jog pa mdzad /
yang sku snga mas lhun grub la gnang ba'i phyag 'phring zhig dang /
de dang 'dra ba gzhan zhig lhan du phul nas /
'di gnyis kyi nang nas phring ba ngo mkhyen pa de yab kyi sker skon /
mi mkhyen pa de bdag por sprod ces zhus pas phyag 'phrong de yab kyi ske la bskon cing /
cig shos de bdag por sprad pa sogs ngos 'dzin 'khrul med mdzad /
rgyu mtshan de rnams dang bcas slar yang rje 'jam dbyangs bzhad par gsung brtag zhus pas /
dogs gzhi yod pa thams cad la btag pa zhib yad yang byas par chi kya tshangs pa gu ru bstan 'dzin gyi bu chung grags pa bsod nams 'di bla ma'i sprul sku 'khrul med yin 'dug pas bdag byas na bzang zhes phebs /
dgon lung chos skyong nas kyang sprul sku 'khrul med yin par thag chod pa'i lung bstan gsal po phebs /
deng sang gi sku skye bdag byed mkhan phal che bas snga ma de sku 'das phral rang nas rigs stobs 'byor dang ldan pa'i khyim du skyes pa'i bu chung re 'bad pas btsal nas rnyed phral rang du lha dang bla ma'i lung tshad ma dang ngos 'dzin 'khrul med sogs gang yang mi dgos par phan tshun nang mthun gyis go sar ljog gang thub byed pa dang /
yang lung bstan sogs phul ba'i lugs su byed pa la las bla ma'i nye gnas dang chos skyong gi sku lhog pa zang zing gis brngan pa sogs lung bstan rang gi 'dod phyogs dang mthun pa yong ba'i thabs zab mo'i sgo nas nas lung thel tshe can re la khung bcol ba sogs 'phyon ma'i zlos gar rnam grangs ji snyed cig bsgyur ba la ltos na /
deng sang gi dus su sprul sku 'khrul bral '+si 'dra lta zhog 'di pa'i don skor la zhib cha nan mthar de zhig lhur len pa'i gzur gnas kyi grwa slob de lta bu yang u dum+l+ba ra'i me tog las kyang dkon par mthong ngo / /
gzhan yang /
deng dus go sa mtho ba'i sprul sku gcig gang du 'khrungs sa der gzhan mchog dman mang po'i skye srid kyang spang la sha mo rdol ba bzhin du der 'byung ba'i srol zhig mdo dbus thams cad du dar 'dug pa ni /
so @## / /
skye'i blor mi chud pa'i 'phags chen dam pa rnams kyi khyad chos zhig gam /
yang na snyigs ma'i dus kyi rang rtags rjen par shar ba las ma 'das pa nyid do / /
sngar gyi 'phro ni /
de ltar lung bstan tshad ma dang /
ngos 'dzing 'khrul med sogs rgyu mtshan du ma'i sgo nas /
sprul sku ma nor bar ngos zin pas grwa slob rnams yid bzhin gyi nor bu stor ba slar yang lag tu son pa lta bu'i dga' ba tshad med pa dang bcas /
rje thu'u bkwan rin po che sogs pe'i cing dang sogs yul du bzhugs pa'i bla chen rnams dang grwa slob spyin bdag thams cad la gnas tshul zhib rgyas phul bas /
thams cad kyis rjes su yi rang ba'i bsngags brjod dang bcas /
?gong ma chen por rgyu tshan zhu rtses bgyus par /
de dus sog po'i lpang stobs 'byor can zhig la bu chung ba rje lcang skya pa'i sprul skur dril bsgrags shing /
?gong ma'i blon chen phal cher yang lpang de la dga' ba'i dbang gis re zhig gi bar /
?gong mar zhu rgyu cur gan nas bkag phal /
rje thu'u bkwan rin po che nas mdo khams su 'khrungs pa'i sprul sku 'di la /
mdo dbus kyi skyes bu dam pa rnams dang /
chos skyong tshad ldan rnams kyi lung bstan thams cad mthun cing /
sprul sku nyid nas kyang ngos 'dzin thams cad 'khrul med mdzad pa sogs rgyu mtshan phyogs sgor mo thams cad nas rje lcang skya pa'i sprul sku 'khrul med yin cing /
gcig shog la de 'dra'i gtan tshigs kyi phyogs tsam yang med pas gal te lugs srol bzhin du khrims ra brgyud nas ?gong mar zhu mi 'jug na nged rang dngos kyis ?gong mar mjal 'phrad skabs dag lam nas zhu rgyu yin /
'di don la nga rang gi srog yal bar 'dor dgos byung yang rang gi bla ma'i sku'i don ched yin pas 'gyod pa cung zad kyang med do zhes cur gan gyi am ban rnams la gsung lci ba phebs pas /
khong tshos kyang bya thabs zad nas de 'dra yin tshe ?gong mar zhus chog pa 'dug zer /
de nas cu ra gan brgyud ?gong ma chen por rgyu tshan zhib rgyas zhus par thugs shin tu dgyis pas myur du skye ba gong ma'i gdan sar spyan drongs la thugs gnyer sogs mdzad chug ces bka' bzang po gnang /
de phral pe'i cing nas dka' chen shes rab dang rgyas dang de mchi bcas ngo gyog rnams sprul sku gdan 'drin pa'i ched du yong ba dgon lung du 'byor /
lcags byi zla ba lnga pa'i nang du 'khrungs yul du phyin te sprul skur rin po cher mjal bas dgyes pa'i rnam pa dpag med mdzad /
tshe gcig gi nyin sgrul gyi dus tshod la byes sgar gyi gzim gur du gdan drangs nas gsol ston gzab rgyas thog dngos 'bul spam mtho ba phul /
de ngen nam mkha' shin tu drwangs shing ngi ma'i 'od gsal ba /
char rlung sogs kyis dben pa'i khad shin tu 'jam pa la 'ja' sprin dang 'ja' tshon sna lnga pa du mas mdzes pa sogs dpon slob thog ma'i mjal phrad kyi rtan 'bral ngo mtshar rmad du byung ba 'grig /
mjal phrad dang ston mo grub zin nas gzim gur phyi rol @## / /
du phebs /
dres ma'i nang du bzhugs nas dres sprung cig gi steng du ling dkar po'i phyag phyi gsar pa cig bkab ste gdugs dang /
rgyal mtshan dang /
bdan yin gsungs nas sku rtsed du ma gnang bzhin par /
zhal nas sngon ?gong ma rgyal po zhabs phyir mi lung pa khengs pa tsam dang bcas phebs gi 'dug /
sngon la rnga brdung ba dang /
dung 'bud pa rnams byas nas /
?gong ma rgyal po nang la phebs nas gsol ja bzhes gyi 'dug ces rjo gong ma de ngid zhing la phebs pa'i snga lo bdag po chen po do lon nor byi gzim khang du phebs nas gsol ja bzhes pa sogs kyi rnam pa ji lta ba bzhin gsal bar gsungs pas /
sku drung na yod pa thams cad kyis rje bla ma de nyid kyi sku'i skye ba 'khrul med du nges shes 'drongs shing dad pa'i spu long gyo ba dang mig nas mchim 'khrug pa byung 'dug /
sngon rabs dus kyi rnam thar ri mo kun / /
gzhon nu'i blo gros dri bral me long du / /
shar 'dir mkhas drub blo bzang chos ldan rje / /
zhi bar mnal ba'i gtam de rdzun du byas / /
tshul de 'doms pa'i gsung snyan dbyar skyes sgras / /
bskul tshe grwa slob yid kyi lha lam ngogs / /
dga' dad skyo ba kha dog 'dres ma'i sprin / /
gtibs las mchi ma'i thigs pa char du 'jag /
'di ni sngin gnas dran pa lta zhog gi / /
tshe 'dir nan gyis bslabs pa'i tshig gsum kyang / /
ji bzhin mi thon gdol ba'i phru gu 'ga' / /
skye srid bzung bar sgrogs la co 'dri nyid / /
de nas zla ba de ka'i tshe gsum gyi nyin dgon lung phyogs su chi bas kha bsgyur bar yul phyogs kyi skya ser dregs zhan mtha' dag gis rten 'brel sgo dum nas bsgrig pa'i phebs skyel zhus te rim gyis phebs pa'i bshul lam du sang nyin skar ma bzang bas sgom khang la 'gro rgyu yin zhes dben pa la dgyis pa'i thugs kyi bag chags sad pa'i tshul dang /
hor zla drug pa'i tshes bzhi sangs rgyas kyi chos 'khor bskor ba'i dus chen yin pa don gyis gsungs /
de nyin hor gyi dgon pas bsu ba sar 'phreng sogs gang rgyas ngos 'du khang du gdan drangs te gzhi len ston mo 'brul ba sogs gzab rgyas zhus pa'i bzhugs gral nas khri'i gyas phyogs su ston pa'i sku brnyan 'bag b+tho cig la dbu rgyan sgron yod pa gzigs nas lha de'i dbu zhwang la dgos zhes sku rtsed kyi rnam pas gsung bar /
de ka'i bla ma zur bstan skyong zer bas dbu rgyan blangs nas /
phun tshogs gzi 'od phyogs bcur rab tu 'phro / /
zhes sogs kyi tshigs bcad dang bcas pas phyag tu phul bar thugs mnyes tshor pos dbu la bzhes sdangs sogs kyi sku rtsed ya mtshan pa mdzad pa rtan 'brel phun sum tshogs par gyur cing /
der 'tshogs kyi skya ser dregs zhan mtha' dag gis ngo mtshar ba'i gnas su 'dzin pa byung /
tshe bzhi la chibs gong du a ra pa tsa gsung gdangs mthon pos bzla bzhin phebs pa na skabs shig man la phebs pa'i rnam pa gnang bas /
g+ka' chen shes dar bas chibs pa bskyod nas m+ph+yogs tsam phebs /
sku zhabs rgyal yag @## / /
dgon la phebs dgos rgyu yin mod zhus pa la /
nga rang tsho rgyal yag dgon la 'gro rgyu e yin /
'o na rgyal yag dgon pa'i ming ci zer zhes dri ba gnang byung bas ming sus kyang ma shes pa zhu rgyu ma rnyed pa la dga' ldan cig zer ba yin pas gsungs /
de nas rim gyis yag rgyal yag dgon pa'i chibs bsu ba skya ser mang po 'byor pas khong rnams la dris pas dgon pa'i ming la dga' ldan bde chen sling yin zer bas thams cad ngo mtshar ba byung /
rgyal yag nas bsu ser 'phring sogs rten 'brel gang kyis 'du khang gi chos khrir gdan drangs ston mo 'bul ba sogs gzab rgyas zhus /
bzhugs khri'i gyas phyogs su rigs gsum mgon po'i sku brnyan bzo de tsam legs rgyu med pa rnams la gzigs nas 'di dang 'di gang gi sku yin dang phyag mtshan sogs 'di dang 'di ci yin sogs kyi bka' 'dri zhib par gnang /
lan phul tshar ba dang bzo legs po mi 'dug phebs pa dang /
logs rigs rnams la zhib tu gzigs nas 'di tsho rgya mis bris pa red gsungs pa sogs thugs rigs shin tu zhib cing lha nyams la mkhas pa gyis bstan pas thams cad ya mtshan par gyur /
der gnas skya ser dregs zhan thams cad la mjal kha dang dmigs brtsem dang a ra pa tsa'i ljags lung gnang nas ldan rnams tshim par mdzad /
tshes lnga la zhwa dmar dgon pa'i grwa bsgrags kyi sar chibs bsgyur mdzad par 'dan ma zhabs drung rin po che'i phyag mdzod rab /
byams pa sogs rgyal yag dgon pa'i grwa rgan gzhon du ma dang bcas skya ser brgya phrag du mas tsha b+bas bar du phebs skyil zhus /
khong rnams yid shin tu mgun nas 'bral mi phod pa lta bu'i phyir log /
rim gyis zhwa dmar dgon pas thab bsu rim pa mang po dang /
bzugs sgar gyi nye 'dabs su gdugs dang bdan rgyal mtshan rol mo sogs mchod rdzas du ma thogs pa'i dge 'dun brgya phrag mang po'i ser phreng dang bcas gzim gur du gdan drangs /
gzhi len ston mo 'bul ba sogs gzang rgyas zhus shing /
skya ser thams cad la mjal kha gnang ba sogs kyis 'dod pa tshim par mdzad /
tshes drug la bzhugs sgar 'degs pa'i skabs zhwa dmar dgon pa'i bla ma che chen chos rjes phyag 'bul zhus te dgon lung bar du phebs skyel zhu dgos don cha 'ga' zhig gi phyir da lam zhabs phyi zhu mi thub pa 'dug cing /
gang myur dgon lung du mjal bar yong zhes dgongs pa zhus par /
thugs dgyes pa'i rnam pas gsol dpon lhun grub la kha btags che ba zhig khyir shog gsungs pa bzhin phul bar chos rjor gnang ste phyag gnyis dbu dang bcas pas byin rlabs mdzad nas dgyes bzhin du dgongs pa gnang bar chos rje dad pa'i spru long gyos shing /
'dren byed nas chu rgyun 'bab pa dang bcas 'bral mi phod pa byung zhing /
de nas rim gyis phebs lam du rdor shi dgon pa'i bla ma khri gdan zur grwa mang dang bcas bas bsu @## / /
ba ser 'phreng gzhi len ston mo sogs gzab rgyas mdzad /
de nas rgyal rdog dgon gyi bla ma khri gdan zur gwa mang dang bcas pas de ji lta ba bzhin mdzad pa'i bzhugs gral thog nas dud dkar phyag tu bzhes te 'bul pa'i stangs ka sogs kyi rtsed dang /
rtsa brgyud bla ma rnams kyi bkra shis shog /
yi dam lha tshogs rnams kyi bkra shis shog /
ma dang mkha' 'gro rnams kyi bkra shis shog /
chos skyong srung ma rnams kyi bkra shis shog /
ces shis brjod mdzad par khri gdan zur dang bcas der tshogs pa thams cad shin tu dad cing dga' ba'i ca co sgrogs pa byung /
de nas jag rung gzhung gi lha sde mi sde skye pho mo skya ser dregs zhan stong phrag du ma tshogs te bsu ba ston mo 'brul ba sogs gzab rgyas zhus /
sku zhabs nas kyang thams cad la mjal kha phyag dbang 'tshem med gnang ba sogs kyis dad gus dga' spro'i dpal la bkod /
tshes bdun la dgon lung gi lha sde sngo kho dang dob tshang zer ba'i tsho pa gnyis kyis gzhi len ston mo bsu ba sogs gzab rgyas zhus te thams cad la phyag dbang gnang /
de nas brag dkar zer ba'i sa char sems nyid sku skye rin pho che bstan 'dzin 'phrin las rgya mchos dbu mdzad pa'i sems nyid dgon gyi che phra mang pos phebs bsu dang bcas byes sgar du gdan drangs /
ston mo 'brul ba sogs gzang rgyas zhus /
sems nyid zhabs drung rin po che dang dpon slob thog mar mjal tsam nas thugs yid gcig tu 'dres pa lta bus shin tu thugs nang gtsang ba'i stangs ka mdzad dang /
shel kar sder ma gang phul bar kyi tshul du ka ra rdog po 'ga' blangs nas rang gi bzhes can du bzhag /
de rjes zhabs drung la rdog po kha shas gnang byung bas /
zhabs dung rin po ches 'di lta mdzad pa ni khong rang bdag gi bla ma yin zhes dngos sum gsungs kyang /
don gyis nga rang gi bla ma'i sprul sku 'khrul med yin pa'i brda mtshon par mdzad pa yin 'du gces gsungs shing dad mos byis thal mo spyor bar mdzad /
mjal kha'i skabs rab 'byams pa cig la rab 'byams pa zhes bos nas ngos 'dzin mdzad pa sogs kyis /
zhabs drung rin po ches dbu mdzad pa'i der 'tshogs kyi skya ser dregs zhan thams cad kyis nges shes kyi dad pa'i spul long gyos shing ngo mtshar rmad du byung ba'i gnas su 'dzin pa byung /
de nas mchod rten thang gi dgon pa'i bla ma khrig gdan zur gyis gtso ba'i grwa pa rnams dang mchod gzhi'i mgo yod rgan mang bcas ser skya mang pos rgyang ring po nas chibs bsu dang /
dgon pa'i nye 'dabs su mchod rdzas thogs pas sna drangs te dge 'don rnams kyi ser spring dang bcas gdan drangs /
gzhi len ston mo sogs gang rgyas zhus /
drigs zhan la ma ltos pa'i mjal kha phyag dbang ris med du gnang ba sogs kyis thams cad spro ba'i gnas la bkod /
tshes brgyad la /
bzhugs sgar 'degs skabs yum gyis mjal bar /
nga rang dgong lung la slebs nas khyod rang dang bsod @## / /
nams /
tshe ring sgrol ma sogs phral du phyir rang yul du log /
nged dang yab gnyis dgon lung du re zhig bsngad nas rjes sor rang yul du 'ong zhes dgung lo bzhi pa gcig la dpag pa'i mi rgan po'i bslab bya lta bu gnang bas /
sprul sku 'di thugs dkyel che ba zhig yong ba 'dug ces gling /
de nas gan chen dgon pas skya ser mang po'i chibs bsu dang /
gdugs rgyal mtshan rnga rol sogs mchod rdzas du mthogs pas sna drangs pa'i ser 'phreng bcas 'du khang nang du bzhugs khri'i khar gdan drangs gzhi lan ston mo 'bul ba sogs gang rgyas zhus pa'i bzhugs gral du rnga dang spub chol sil snyan dril bu sogs dkrol ba'i sku rtsed gnang par /
de kha'i grwa pa rgan pa rnams kyis sku zhabs sku tshe snga mar dbus gtsang nas a ma mdor phebs phral gan chen la sman chog gsar 'dzug mdzad nas /
sku zhabs nyid rang gis nged tshor rnga sil dkrol lugs bslabs pa da res ngos 'dzin mdzad pa yin 'dug ces gling zhing thams cad la dad dang /
?sprul sku 'khrul med kyi nges shes bskrun par mdzad /
tshes dgul lam phebs lam du char che bas dbu gdugs phab par gyog bskon te bzung nas gyang tsam song ba na zhal nas /
dgon lung gi bsu ba slebs yod pas gdugs par gyis zhes lan 'ga' gsungs pa bzhin /
dbu gdugs bteg nas ring po ma lon pa na /
dpon slob chu bzang tshang gi phyag mdzod dka' bcu blo gros dar rgyas bcas chibs bsu ba mi nyung tsam zhig slebs pas chibs rag pa rnams ya mtshan pa byung /
tshes bcu la /
dgon lung nas chibs bsur phebs pa'i sku skyes chos rje rnams dang dka' ram dge tshul slong brgya phrag mang pos phyag dbang zhus par /
drigs zhan 'bring gsum la phyag dbang gnang lugs sogs bla chen rgan po lta bu mdzad cing /
de nas rim gyis phebs lam du chu phran cig gzigs par /
ngas khrus cig byed dgos kyang chu 'di la khrus mi byed /
la pha gi'i pha rol lan rgyug chu che ba cig yod pas der khrus byed rgyu yin zhes shing rta zer ba'i la rting nas pha rol na kha li chi zer ba'i chu chen zhig yod pa gsal por gsungs pas /
thams ca ngo shing der 'tshogs rnams yid ches kyi gnas su bkod /
de nas rim gyis bshad sgrub bstan pa'i 'byung gnas chos sde chen po dgon lung byams pa gling nyi 'dabs pa na /
dge 'dun stong phrag gsum lha gtsam gyis chos gos snam spyar sogs dur smrig gi rtags kyis mdzes par klubs shing /
gdugs dang /
rgyal mtshan /
ba dan sogs mchod rdzas sna tshogs pa mang po dang /
dud chen rgya gling sogs rol cha sna tshogs 'bud dkrol gyis sna drangs ta /
gzhan yang me tog dang bdug spos sogs mchod pa'i yo byad mtha' yas pa dang ser 'phreng gi bkod pa shin tu mdzes pas bsus par /
sprul sku rin po che ser 'phreng gi slebs pa dang /
thugs gzhan du ci @## / /
yang mi gyengs par dge 'dun thams cad la zhib gzigs gnang bzhin par phebs pas /
dge 'dun rnams dad pa'i spu long gyo ba byung /
dgon lung khri pa sku zhabs chu bzang rin po che nas gnang skabs yin 'dugs pas khong gi ljags bkod bzhin /
dgon pa rang du sngar phebs kyi bla ma su la'ang ma mdzad pa'i spyi bla brang /
sgar pa che tshad thams cad kyi so'i brang khang gi yang thog nas bkra shis khra ring khra khyil khyil brkyang ba dang /
ri rtse dang srang bar rnams su dri zhim po'i shing sna'i dud sprin 'thul zhing /
gtsug lag khang rnams gyi yang thog dang ba gam ci rigs nas dung chen /
rgya gling /
rnga rol sogs rol mo'i khyad par sna tshogs pa 'bud dkrol dang /
rgyal mtshan dang ba dan mthon por bsgring ba sogs bkur sti bla na med pa dang bcas /
sku gong ma'i gzim khang du gdan drangs /
chu bzang rin po che blo bzang bstan pa'i rgyal mtshan gyis skra phud bzhes te /
ngag dbang chos kyi grags pa bstan pa'i rgyal mtshan dpal bzang po zhes mtshan gsol /
lcang skya bla brang gi gnyer pas kyang sprul sku rin po che /
chu bzang dpon slob rin po che /
'dan grub chen sprul sku sogs bla ma dang /
yab yang gyis gtso ba'i byes kyi mgron thams cad la dga' ston rgya chen po dang /
yab yum sku mched sogs la dngos po'i ster cha bcas gzab rgyas phun sum tshogs pa bgyis so / /
rmad byung mchog gi sprul sku mtshan mo'i mgon /
dam pa'i rang rtags dkar ngom bzhin du / /
drun dbang rgyu skar ston gi 'khor dang bcas / /
byams gling kun+da'i dga' tshal skyong bar gshegs / /
de che rig grol gnyis ldan 'dus pa'i sde / /
drangs med tshar du dngar ba'i ser spring gi / /
bla gos gsar pa'i mdangs kyis sngo bsangs ma'i / /
'gram par li khri'i thig le 'god pa bzhin / /
ji ltar 'phags yul b+dz+ra a sa nar / /
thub pa'i dbang po'i zhabs sen bkod pa bzhin / /
byams pa gling du 'od 'bar nor bu'i khrir /
mchog gi sprul sku 'di yi zhabs pad bkod / /
chos kyi rgyal po 'di yis 'dzam gling kun / /
chos kyi grags pas khyab par mdzad gzigs nas / /
chos kyi spyan dang ldan pa'i slob dpon gyis / /
chos kyi grags pa zhes pa'i mtshan gsol mdzad / /
ji ltar tshes pa'i zla ba yi / /
cha shas rim gyis gang ba bzhin / /
rgyal sras gzhon nu'i mdzad 'phrin kyang / /
nyin bzhin gong du 'phel ba na / /
'di yis las dang skal bar ldan pa yi / /
'gro ba mang zhig thar pa'i khang bzang du / /
'khrid par 'gyur zhes yid srubs sde dang bcas / /
mya ngan khang bur zhugs te shugs ring 'byin / /
dkar po'i phyogs la mngon dga'i lha klu rnams / /
legs so'i me tog mkha' la 'thor bzhin du / /
dbu 'phang mthon por bteg dga' ba'i bzhin / /
cha shas yongs su gang ba'i zla ltar 'dzum / /
zhes bya ba ni bar skabs kyi tshigs su bcad pa'o / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron med dpal bzang po'i rnam par @## / /
thar pa mdo tsam brjod pa dge ldan bstan pa'i mdzes rgyan las /
chos sde chen po dgon lung byams pa gling gi bla brang du mi 'jigs seng ge'i khri la zhabs kyi pad mo rnam par bkod pa'i le'u ste gnyis pa'o / / / / /
sku gong ma'i thugs dam rten thub pa'i li sku byin can zhig yod pa dgon par spyi 'jog tu 'bul rtses kyis rten sgam gang gi nang du yod dam zhes sku drung du gling bar /
mchod khang du byon nas rten sgam cig la phyag mjub btsugs te 'di'i nang du yod ces gsungs pa /
kha phye bas sku brnyan rten sgam de na 'dug pas thams cad ngo mtshar bar gyur /
zla ba drug pa'i byar chos kyi skabs 'du khang steng du rjo gong mas spyi 'jog mdzad pa'i mkhar rnga brdung ba gzigs nas /
pha gi ci yin zhes tshul khrims dar rgyas zer ba la bka' 'dri gnang bar 'khar rnga yin zhes zhus pas /
'khar rnga 'di ngas phul ba yin gsungs /
de la dka' bcu dag dbang lhun grub pas khyed kyis zhal rdzun ma gsung zhes sku rtsed zhus par /
rdzun yin na lha dpang /
'di ngas pho brang nas khyer yongs nas dgon par phul ba yin /
zhes ngos 'dzin gsal po mdzad /
zla ba bdun pa'i bcu bdun la drag char chen po cig byung par /
nga pho brang la song dus drag char 'di 'dra cig byung nas khag po byas zhes gsungs pa la /
dka' bcu shes dar bas nas ji ltar byas pa yin zhes dri ba zhus par /
drag char byung nas nged tsho song na e dga' /
bsdad na e dga' byas pa yin zhes thog mar pho brang la phebs pa'i bshul lam du drag char chen po cig byung ba thugs kyis dran nas gsal po gsung /
yang skabs shig dgon lung gi grwa shag mang po cig la phyag mdzub kyis bstan nas /
'di nas 'di'i bar d+chong mi shes pa zhig byas 'dug phebs pa dang /
spar bzugs myong ba'i khang pa gcig la 'di ngas ngo shes /
nga 'dir rgyun ring bsdad pa yin ngos 'dzin gsal po mdzad /
snga phyir sngon gnas rjes dran gyi gsung mang du phebs pa 'di dag ni /
blo gros mi zad par bstan pa'i mdo las /
des sngon gnas rjes su dran te skye ba brgya yang rjes su dran no / /
zhes sogs gsungs pa dang /
phal po che las /
de 'di nas kyang rmongs pa med par 'gro'o / /
pha rol tu rmongs pa med par skye'o / /
zhes sogs gzhan don du skye srid 'dzin pa'i byang chub sam dpa'i khyad chos gsungs pa rnams gsal bar bstan pa ste /
deng sang gi skye srid bzung bar khas 'chi ba rnams la khyad chos 'di'i phyogs tsam yang yod pa ma mthong ngo / /
de nas re zhig gi bar du sku gong ma'i slob ma a rtse chos rjer grags pa rje blo bzang chos 'dzin pa sku drung du bcar bzhugs mdzad cing /
gzab gshar gyi yi ge 'dri klog sogs phul bas tshegs med par thugs su chud /
chos spyod d+sol 'debs kyi rim pa dang /
bde gsang 'jigs gsum gyi sgrub thabs /
chos skyong rnams kyi bskang d+so'i rim pa sogs phral du nyer mkho'i rigs phal cher thugs 'dzin mdzad /
bshar spyang gnang skabs tshig 'dis don 'di lta bu zhig ston pa 'dug / /
dmigs rnam @## / /
yid la byed tshul 'dri 'dra dgos rgyu yin 'dug ces bla ma chos 'chad pa la goms pa zhig gis 'chad pa bzhin du gsungs pas chos rje sogs dad pa'i shugs kyis mchi ma 'khrug pa byung 'dug /
sku na phra ba'i dus 'dir nyams dang rmi lam 'dres pa'i snang ba la ko sa la brik+ShA nas grub chen zhig gis khyed bsrung bar btang ba yin zer a tsar gnyis kyis nub bzhin mel tshe byed pa zhig yod pa dgung lon ra son pa na med song /
phyis su brtags na mgon po dang lha mo gnyis kyi rnam 'phrul yin pa 'dra zhes bdag cag la dngos su gsung /
dgung lo bdun gyi thog rje blo bzang bstan pa'i rgyal mtshan dpal bzang po'i drung nas yongs rdzogs dge bsnyen gyi sdom pa dang bar ma'i tshul khrims legs par bzhes /
'di dus skyabs 'gro'i bslab bya dang dge bsnyen gyi bslab bya rnams zhib tu nges par bgyis te bsrung mtshams las mi 'da' bar bgyis pa yin zhes zhal nas dngos su gsungs pa thos so / /
rgyal sras gzhon nu'i zhal gyi chu 'jin las / /
sngon gnas rjes dran gsung gi dbyar skyes sgra / /
yang yang bzhad pas grwa slob mdong ldan tshogs / /
nges shes brtan po'i mngal gyis sgeg par gyur / /
zhi dul bag yod spyod pa zhim bo'i dri / /
skyes rabs mang po'i tsandn ljon pa la / /
rtag tu sim pa'i ngad pa sku tshe 'dir / /
gzhon nu'i dus nas ngang gis 'thul dang myur / /
rgyal ba'i myu gu 'di 'dra mi bsrung na / /
bdag cag srung mar 'bod pa bo tsha zhes / /
bstanm srung gtso bo ma mgon lcam dral gyis / /
nyin mtshan kun tu khyod la mel tshe bgyis /
skye phreng kun tu 'bral med bzung ba yi / /
yon tan rin chen rgyan cham rnying bzhin / /
dbyangs gsal srad bur brgyus pa'i cho ga'i phring / /
mgul du bzhes pa'i ngal ba 'di zhig /
deng dus bslabs kyang mi shes blun phrug 'ga' / /
ma bslabs thugs su chud par khas 'che bas / /
chen po'i sar 'gying ba 'di dag la / /
co 'dri'i ched du yin par bdag gis 'khums /
skabs 'dir mtsho sngon gyi dpon po bstan 'dzin ching lpang sogs kha shas rang gi mnga' ris la spyod pa'i bsod nams kyi mthu zad pa'i dus la slebs te 'khor lo bsgyur ba'i rgyal po'i yan lag bzhi pa'i dpung la dmus long glin pa dbyug pas gyul 'gyed pa dang mtshungs par /
rgya nag la ngo log rtsis kyis dus zir bslang bas yos kyi lo 'dir cang jun gung nyen gyo'u grung chi gnyis kyis dpung chen bte nas mtsho sog cham la phabs /
de dus gser khog dgon gyi se chen rab 'byams pa sogs 'phung 'dres brlams pa 'ga' zhig sog po'i dmag rog la song ba sogs rkyen ngan mang po zhig 'dzom pas /
gtso bor gser khog dgon dang zhar la dgon lung sogs nyes pa yod med kyi dgon snge che chung mang po zhig la gong ma'i bka' chad phog ste /
lo 'dir gser khog gdon dang /
shing 'brug lo dgon lung du g+mag dpung chen po 'ongs nas dgon gnyis ka shul med du btang /
@## / /
'di skabs ?gong ma yung Ting chen po rgyal sar mnga' bsgyur ba'i lo phyi ma yin cing /
gong ma 'di nyid sngar rgyal sar ma 'khod gong du lcang skya gong ma rje ngag dbang blo bzang chos ldan las zab rgyas kyi chos mang du gsan pa dang /
rgyal sid la dbang ba'i rten 'brel du bzhugs khri khyad mtshar zhig rje bla ma nyid la phul nas thugs smon shugs drag mdzad pa'i 'bras bu dus sa smin pa bcas /
rje gong ma de nyid la thugs dad thun mong ma yin pa yod pa'i dbang gis /
blo bur du thugs dran sad pa lta bus sprul pa'i sku dmag 'khrugs kyi nang du sku la nye zho sogs 'byung dogs kyis thugs ngal chen po 'khrungs te /
de ma thag dmag dpon gnyis la /
bdag gi slob dpon lcang skya kau shri'a chen po'i sprul sku de phyogs su bzhugs pa sku la nyam cung zad kyang med par gser gyi rgyal khab chen por myur du dgan 'dren par gyis gsung ba'i bka'i gser yig pe'i cing nas zi ling gi bar du zhag lngas slebs pa'i shin tu mgyogs phebs /
'di dus sprul sku rin po che dgon lung nas nyin lam gnyis tsam gyis cha na ri brag rang rong lan gas tshal shin tu 'thug po bar mtshams med pa 'khrigs shing gcan gzan gtum po ma rungs pa du ma rgyu ba /
lam 'phrang thams cad brag chu 'thab pa'i bgrid shin tu dka' ba'i spas lung 'ga' zhig yod pa der cha zi bya ba'i ri'i rtse mor brag phug kha gnam la blta ba mi rgyus can ma gtogs dka' ba zhig tu gsang stabs kyis gdan drangs /
phyag gyog pa gnyis tsam bcas nyin mo me btang na su ba thon nas gzhan gyis shes dogs pas /
gyos skol sogs mtshan gung thun gcig tsam las byed rgyu mi yong pa sogs shin tu 'o brgyal bar bzhugs /
phyag gyog pa gnyis rgyun du sems khral khon byed pa la /
sprul sku rin po che nas rang re 'di 'dra'i spas gsang thabs sdug po byed dgos pa med /
sa cha gu yangs pa zhig tu phyin nas zos bder bsngad pas chog ces yang yang gsugs kyang /
phyag gyog pa tshos sku na phra bas lhus ma things pa'i bab col du bzung nas cha 'jog mi byed par ma zad nye 'khor du skyo sangs tsam du yang 'byon mi 'jug pa sogs bsdam ra shin tu dog po bgyis 'dug /
cang jun gnyis kyis ?gong ma'i bka' slebs phral du dam mi rnams la lo bco lnga lon pa man chad d+sod mi chog pa dang /
de rigs gang byung bzung nas cang jun la sprod dgos pa'i dril bsgrags pas /
sprul sku rin po che'i thugs rje'i mthu las gyul du tshud pa'i bu chung bgrang las 'das pa zhig srog gi 'jigs pa las thar bar gyur /
re zhig cig na cang jun sogs kyis sprul sku rin po che 'ju lag phyogs kyi spas yul zhig na bzhugs pa cung zad 'phrig tshud pas /
de'i nye 'khor gyi sngo kho dang dob chang gi 'brog sde rnams dang b+chod rten thang dgon pa'i bla ma las sne rnams la sprul sku rin po che de phyogs su yod 'dug pas mi sprod na dmag dpung chen po btegs nas yul phyog dang dgon snge rmeg med du gtong @## / /
rgyu yin tshul gyi rtsad gcod drag po bgyis pas phyogs de'i ser skya thams cad ci bya gtol med la thug /
da dung yang re zhig gi bar gsang bsdam pa'i lugs su gyis 'dug 'ang rim gyis gcig shes gnyis shes kyis gsang rdol bas bya thabs zad de /
dgon lung spyi pa dang lcang skya bla brang gi nang bzan kha shas sprul sku rin po che gdan 'dren la phyin /
khong tsho sleb rgyu'i snga nub sprul sku rin po che'i man la lam du mi gcig gis sang nyin gdan 'dren mkhan slebs yong bas tsha mtshom med par phebs na bzang zer ba cig byung /
sang zhog zhabs phyi tsho la gsungs par /
'jam pa sku rim pa na re /
khyed kyi rmi lam ltar na mgo bskel bar song na bzang 'dug ces ma rnags pa'i tshig mang du lab /
sprul sku rin po che nas brag steng zhig tu phebs nas mi 'dra e yong gi bya ra mdzad dpas /
skabs shig rgyang ring po nas rta pa kha shas yong gi yod pa gzigs nas phyag gyog pa rnams la spran par /
sku rim pa na re /
rmi lam bzhin du mgo len mkhan slebs byung zer zhing la 'gyel te du 'bod dang brdung ba sogs byed pa la /
sprul sku rin po ches /
ma gi tsho'i cha ligs la bltas na mag mi min pa 'dug /
rang re'i grwa pa yin pa 'dra gsungs pas khos bltas nas da dung yang yid ma ches /
de nas nang bzan rnams sku drung du slabs nas /
gsang thub par ma zad lta ma phebs na /
yul phyogs dgon sde yang gdan brlag 'gro ba dang mthar cis kyang phebs dgos pa las 'os mi 'dug tshul zhus par /
sprul sku rin po che nas /
nged rang phyin na rab skyon ci yang med snyam zhing /
gal te skyon byung na 'ang mi gcig tsam yin pas 'gyod rgyu med /
ma song na nged rang gi don du mi mang po'i srog la gnod cing /
mchod rten thang dgon pa yang gtan med du 'gro ba dang /
mthar nged kyang mgo mi thon nges pas /
da res phral du 'gro ba rang legs zhes gsungs pas /
phya gyog pa rnams dad pa dang skyo ba 'dres mas ja sun cig gi yun tsam la mchim 'don pa las gtam gling ba sogs kyang ma byung /
de nas thams cad kyis phebs rgyur thag bcad de /
lam 'phrang rnams su phyag gyog pa gnyis gsum tsam gyis re mos rgyab tu khur ba sogs dka' spyad kyis byon /
ri sul cung zad khong yangs pa shig na dgon lung spyi pa dang /
lcang skya bla brang sogs ras gur ngan ngon re phub nas gzhi bzung yod der 'byor na zhag gnyis gsum tsam ci bder bzhugs so / /
mnga' thang gangs ri dgung du bsnyegs pa la / /
dbang byed sa yi bdag po gdon lnga par / /
bsod nams dman pa'i gshong bur rgyu ba yi / /
blun po lba skyes 'ga' yis rgol bar brtsams / /
de tshe sa bdag dpun gi rte mo can / /
drag tu gyos pas rgol ngan tshang tshing nags / /
bsregs dang lhan cig las kyis nongs pa yi / /
nyes med rtswa shing gel pa gzhan yang bcom / /
bdud dmag bye bas mtshon gyi char phabs kyang / /
yid 'ong me @## / /
tog sil mar bsgyur nus pa'i / /
skyes mchog 'di 'dra rkang gnyis dmag dpung la / /
'jegs pas 'bros pa rus spal spur mtshungs kyang / /
gang na spros dang rtsod pa yod pa las / /
dpag tshad brgya yi pha rol 'gro bya zhes / /
thub pa'i dbang pos rnag gi rjes 'jug la / /
gdams pa stsal ba rjes su sgrub bzhed nas / /
mda' na chu brag 'thab pas gnas sgo bsrungs / /
khor yug nags kyi yol bas mi mngon bsgribs / /
phyogs mtshams gcan gzan gtum po'i mel tshe can / /
ma la ya 'dra'i ri bo'i rtser byon te / /
gnyis pa'i grogs ni grib ma las med cing / /
nyi zla'i 'char nub blta las spros gzhan dor / /
nyin mo'i bza' btung spangs pa'i dka' thub kyis / /
mkha' 'gro phug ron rtse ba'i dor 'grims / /
'di ni skyes rabs du mar spyang yon la / /
goms pa'i rang gi ngang tshul ngom pa'am / /
ting 'dzin bder sred nags kyi drang la / /
co 'dri byed ces bdag yid 'phyang mo nyug /
kye ma 'gro mang srog gi 'khri shing ni / /
gyul gyi spu gris gcod par gzas pa yang / /
gang gi mtshan tsam mthun yis phyir bzlog pa / /
'dis kyang mtshungs med skyabs su cis mi rtogs / /
sems can gzhan la phan pa'i don 'gyur na / /
spu gris bar med gtam pa'i lam du yang / /
pad mtsho mthong pa'i ngan pa ltar 'jug pa / /
thugs rje'i dbang gyur khyod la skyabs su mchi / /
de nas dmag sgar su phebs par nye ba na /
lcang skya bla brang gi phyag mdzod ba yan nang so zer ba na re /
da ni sprul sku rang dbang med par dmag nang du phebs dgos pa 'dug /
gra pa'i khrod na phyag gyog la 'gro 'dod mkhan yod tshe shin tu legs /
gsod sar 'gro ba yin gshis dang blang gis 'gro mkhan ma byung na tshag rgyag pa dka' /
nga rang ni lo yang rgas pas bla ma gong ma'i rten gsum dang phyag bu yod pa 'di rnams bsrung nas 'dug pa las /
sprul sku'i rjes la 'gro rgyu min no zhes pags pa sngon po'i lba'i rang skad bsgrags la /
a rtse chos rjes nged rang sprul sku dgung lo bzhi'i dus nas da lta'i bar 'bral med du phyag gyog bgyis pa yin / /
da cha gnad 'gag la thug dus blos gtor mi phod pas 'chen mnyam 'chi dang /
gson nam nyam gson min pa med zer /
de bzhin du gzhung bzang snying stobs che ba'i gra pa dgu tsam gyis phyag gyog tu 'gro ba khas blangs /
dpon gyog bcu gcig po rim gyis rgya'i dmag sgar yod sar 'byor /
gra pa dgu po nang du ma btang bar /
a rtse chos rje gcig pu sprul sku rin po che dang bcas yo'u cang jun gyi drung khrid pas /
ras gur shin tu che ba zhig gi dbus na khri mthon po stag lpags kyi gdan bting ba zhig cang jun khor rang 'jigs rdam che ba'i tshul gyis 'khod pa'i gyas gyon du dpon chen brjid bag can du dang mtshon cha sna tshogs zang zing du 'phyar ba gshid ma'i ngan tshul can mang po phring tshar du bsgrigs pa rnams kyis ku co sgrogs pa sogs shin tu 'jigs shing skyi gya' ba'i @## / /
dbus su sku rin po che zhabs pus btsugs nas bzhugs su bcug /
cang jun gyis skad kyi nga ro chen pos /
sprul sku khyod lcang skya hu thog thu'i sku skye yin nam zer ba la /
sprul sku rin po ches /
lha dang bla ma tshad ldan rnams kyis bla ma de'i skye ba yin gsungs pas de'i gos sar bsdad pa yin ces gsungs pa la /
'o na khyod rang gi skye ba sngon ma de la ?gong ma chen pos bskyangs bdag rkyen tshad med gnang ba yin pa la /
khyod rang da cha ?gong ma chen por ngo log pa'i rgyu mtshan ci yin zer /
de la sprul sku rin po ches /
nged rang byis pa lo brgyad zhig la rgyal po chen po la log pa'i dpyad gzhi mi sems yod su zhig gis byed ces gsungs pas /
kho pa dpon po gzhan rnams la bltas nas ngo 'dzum tsam byed cing /
khyod lo log pa min na rang gnas su mi sdod par nags khrod dben pa bgrod dka' ba'i gnas su 'gro b+ha ci yin zer ba la /
srog mi gces mkhan su yang med pas mi gsong mkhan gyi dmag dpung chen po yong gi 'dug zer bas skrag nas bros pa yin zhes gsungs par dpon po thams cad bzhad gad theg gi ba byas /
de ltar nyam nga ba dang bag tsha ba cung zad kyang med par drigs pas myos pa'i skye bo klan ka 'tshol ba de'i slobs pa bcom pas /
khyod ngo log gnong ste gyog zhig la brda spyar nas /
des phyi rol tu thon ces skrod pa lta bu byed pa bzhin /
ras gur gyi ra ba'i phyi log tu phebs pa na zhabs phyi pa gzhan rnams sa la 'gyel zhing mya ngan gyi cho nge 'debs kyi na 'dug pa rnams kyis sprul pa'i sku nyam nyes med par phebs pa mthong nas dga' spro'i shugs kyis phyag zhabs na bza' ci rigs nas 'chang ste re zhig gi bar du phan tshun gtam 'dri ba yang mi dran par lus /
de nas bzhugs gnas ras gur zhig tu phebs pa na /
cang jun gyi mi zhig btang nas gsol chas phran bu phul zhing /
sang nyin nas dmag sgar 'degs pa dang lhan du zi ling du phebs dgos /
gzhon pa dang chas ka rnams nyin re bzhin sprod pa yin /
dpon chung zhig dang dmag mi kha shas 'bral med du 'gro rgyu yin zer /
sang nyin nads dmag sgar 'degs pa dang lhan du tsha zhag gar b+bas su mnyam du phebs /
sprul sku rin po cher nyin bzhin chibs rta re byung /
phyag gyog pa rnams la skabs 'ga' zhig tu zhon ster kyang de ma thag dmag mi ngan pa sogs kyis 'phrog nas rang rang gi rta sga khur nas 'gre dgos pa dang /
d+sol chas sogs mdzod nas thon na'ang bar nas gzhan gyis phri ste /
ngan ngon nyung ngu tsam re las ma byung bas dpon gyog rnams shin tu 'o brgyal ba zhig la zi ling mkhar du 'byor /
'di yan la ?gong ma'i bka' bzang po phebs yod pa ma shes pas phyag gyog pa rnams nyin re bzhen de ring skyon ma byung yang sang nyin ci 'dra yong snyam pa dang lhag par zi ling du slebs nas ga 'dra byas yong snyam sams ngal 'ba' zhig gis nyin mtshan 'da' bar gyur /
sprul sku rin po che thugs tshab pa sogs @## / /
kyi rnam pa cung zad med par ma zad /
rang re rnams zhag kha shas kyi bar sran btsugs na de nas bza' btung zhim po bza' ba dang ltad mo ya mtshan can mang po mthong rgyu yin mod ces phyag gyog pa rnams la dbugs dbyung ba'i gsung yang yang phebs par phyag gyog pa phal cher gyis /
sngar sor yang sprul sku'i gang gsung ltar byung song bas da res gsung ris 'di la dpags na skyon med yong ba 'dra zhes dga' dga' ltar byed /
'ga' zhig gis ya mtshan rang ga 'dra yin kyang ltad mo sngar ma mthong ba zhig mthong dogs 'dug zer /
zi ling du phebs pa na bzhugs gnas kyi khang pa sogs gang ci'i gra bsgrig gzab rgyas 'dug pa dang ma 'gyangs par ?gong ma'i bka' bzang po'i gser yig bsgrags pas thams cad kyi yid la rab dga'i sa thob pa lta bu'i dga' sprod dbyar mtsho'i lang tsho la 'gran pa byang / /
dus gsum shes bya'i ri mo ji snyed pa / /
rnam 'dren 'di yi mkhyen pa'i me long du / /
d+sal bar bkra yang tshur mthong skye bo rnams / /
yid gnyis za ba rmongs pa'i rang mtshang ste / /
bsod nams kyis tsang zhal gyi p+ng+ma'i dbus /
lung bstan bud ba'i dar dri sgrogs pa gang / /
ji bzhin mngon sum gyur tshe gzod de dag /
yid ches dad pas thal mo spyor par byed / /
dpon chen rnams kyis kyang nyin re bzhin gsol ston dang rtsed sna mang po'i gzigs mo 'bul ba sogs bku sti rim gro phun sum tshogs pa bsgrubs shing /
sngar sor phyag gyog pa bcu las med kyang /
de nas che phra mang pos phyag gyog la hab thob kyis je mang dang /
sngar gyi ba yan nang so yang slebs nas phyag mdzod kyi gos byas pa sogs 'khor ba'i mtshan nyid mig gis mthong rgyu dang lag pas 'dzin rgyu yod pa zhig gsal bar bstan 'dug /
mi ring bar sku 'brum bzhes pa la /
dpon po rnams kyis rgya'i sman pa nyams rgyus yod pa mang po'i ngag bsdur gyis sman dang dbyad 'jam po'i rigs rnams phul zhing /
d+sol chas 'phrod bsten sogs gzab par gyis /
phyag gyog rnams kyis sku 'bum sogs grwa tshang re gnyis su zhabs brtan rim gro rgya cher bsgrub pas cher ma 'gyangs par zla ba bzlas nan tan mdzad dgos tshul zhus pa la /
bsrung sngags bzla ba'i ngal bas ci byed /
mi tshe rgya yul du gtong dgos gshis da cha lo phra dus 'brum pas thar na sems bde bas mi legs sam zhes phebs shing ljags bzlas sogs ci yang ma mdzad 'dug pa 'byung 'gyur mngon sum du gzigs nas lung ston par mdzad pa gor ma chag go /
sku 'brum las grol ba'i dga' ston du /
cang jun chen pos gtsom mdzad dpon po rnams kyis nyin kha shas kyi ring rgyu'i lugs kyi ston mo dang /
khrang @## / /
zhi'i zer ba'i zlos gar gzigs mo phul /
de dus mdo smad kyi zi yon bcu gsum gyi nang so 'ga' zhig chad pa'i khrims mun du bcug yod pa /
dmar tshang nang so dpon chud blo bzang chos 'dzin nas sprul sku rin po cher zhus don bzhin /
dga' ston gyi tshogs gral de nyid du cang jun chen po la dgongs khrol dgos tshul ngo chen mdzad par /
cang jun nas ?gong ma chen por snyan sgron phul te mi ring bar nang so rnams btson ra las thar ter rang rang gi gnas mal bdag gir byas chog pa byung 'dug pa /
mdzad pa'i cha shas phra mo tsam yang 'gro ba'i srog gi bcud len du gyur pa 'phags chen dam pa'i ngang tshul rmad du byung ba'o / /
de nas rgyal khab chen por phebs pa la /
bzhon khal lam chas sogs gang dgos thams cad mdzod nas byung zhing /
lam bar gyi tsha zhag gi gra bsgrig thams cad rang rang gi sa cha'i dpon rnams kyis bgyis te /
dpon gyog rnams zhag ma lnga bcus pe'i cing du bde bar phyag phebs /
tham ka bla ma rje thu'u bkwan rin po che nas phyag mdzod ngo gyog phebs bsur gtong ba gnang zhing /
pe'i cing gi grwa rigs spyin bdag phal cher dngos dang tshab ci rigs pas mngon chung gi tshul gyis bsu ba bgyis /
sprul skuj rin po che zi ling nas thon pa'i yi ge ?gong ma'i snyan du 'byor phral /
?gong nas rje thu'i bkwan rin po che la sprul sku rgyal khab tu phebs nas re zhig gi bar du khyed rang gi ga ma du bzhugs nas lugs srol sogs bslab rjes nged dang ngo 'phral gyis zhes phebs /
de don bzhin sprul sku rin po che dpon gyog rnams thog mar ts+nadn na jo bo'i lha khang du phebs nas rje thu'u bkwan rin po che'i bla brang du bzhugs /
rje thu'u bkwan rin po che dus skabs der pe'i cing gi tham ka bla ma yin cing /
?gong nas spyan bskyangs shin tu che ba sogs lugs gnyis kyis mngon par mthon 'ang /
rje lcang skya gong ma bka' drin che ba'i rtsa ba'i bla ma yin gshis /
sprul sku rin po che phebs skabs lha khang gi rgya sgo'i nang tsam bar du byon nas bsu ba mdzad cing /
nang du phebs nas sprul sku rin po che thog mar khril bzhugs su gsol te /
phyag 'bul ba dang bcas thog ma'i mjal 'phrad kyi legs skyes 'bul ba sogs bkur gzogs bla lha mdzad cing /
ma bu yun ring stor ba ngo 'phrad pa lta bu'i dgyes tshor shin tu che ba byung 'dug /
mdzod nas gsol phog sogs phral du ma byung bas re zhig gi bar la sprul sku rin po cher gsol chas nar ma dang dbyar rgun ston dbyid kyi na bza' sna tshogs /
dbu zhwa /
zhabs lham /
bzhugs gdan sogs gang dgos kyi yo byad ma tshang ba med pa dang /
phyag gyog pa rnams la go b+bas dang bstun pa'i zas gos gnas mal thams cad thu'u bkwan rin po che nas spyor ba mdzad cing /
?gong ma chen por mjal 'phrad skabs zhes byed lugs than pus mo 'dzugs lugs /
gom pa 'dor lugs tshun chad lugs srol dang mthun par @## / /
mdzad tshul nan tan gyis 'dibs phul /
skabs shig gong ma chen po ts+nadn jo bo mjal bar phebs skabs sprul sku rin po che dang mjal 'dzoms mdzad rgyu'i bka' phebs pa bzhin /
lha khang gi ra ba'i phyi log tsam du ser 'phring gi mgor sprul sku rin po che bzhugs nas /
?gong ma chen po phebs pa la zhabs pus btsugs te tshe dpag med kyi sku brnyan li ma zhig dang lha dar dri bral bcas bar /
?gong ma 'do li la bzhugs pa las b+bas te sprul sku'i phyag nas 'then cing bzhengs su bcug /
nang du sprul sku rin po che sngon la phebs bar /
slar yang zhabs pus btsugs te ?gong ma chen po sngon la phebs zhes zhu ba sogs lugs srol la ring nas go mas pa zhig gi dpe 'dra mdzad pas /
?gong ma rang gi sku pang du bteg nas nang du gdan 'dren zhus te bzhugs khri'i stan gyi khar dbus su sprul sku rin po che bzhugs su gsol /
?gong ma rang nyid bzhugs stan gyi zur gcig la bzhugs /
sprul sku rin po che'i phyag nas bzung ste sku gong ma de nyid rjes su dran pas spyan chab bsil zhing re zhig gi bar gsung gzhan phebs thub pa lta bu byung /
de nas gung nyang ka yo'i sku drung bos nas /
khyod kyi mtsho sdon po'i sog po thams cad mnga' 'og tu bcug pa la nged de tsam dga' ba chen po med /
nga rang gi bla ma'i sku skye 'khrul med 'di bzhin gdan drangs nas nged ngo 'phrad pa la sems dga' ba tshad med pa byung zhes bka' b+bas /
mi ring bar ?gong nas sprul pa'i sku skye ba gong ma'i gdan sa zung gru zer phebs nas khri 'don mdzad rgyu'i tshes grangs sogs rtses la zhus shig ces bkwan rin po cher bka' phebs pa bzhin /
gza' skar tshes grangs bzang ba zhig zhib rtses ba gyis te zhus pa la /
?gong nas phebs nyin lha khang gnyis kyi bar du dge 'dun rnams kyi ser 'phring bar mchad du bsgrigs pa dang /
rgyal po rang nyid bzhugs pa'i shing rta ser por sprul pa'i sku bzhugs shing /
bzhugs stan gser 'brug ma ser po sogs gong ma'i lung las ltar phebs rgyu dang /
de nas bzung sprul sku rin po che dang phyag gyog pa rnams la che 'bring chung gsum gyi rim pas mdzod nas gtan 'jags kyi gsol phog sogs gnang rgyu'i bka' lung phebs /
tshes grangs bzang po'i nyin ?gong ma'i bka' phebs ltar gyi bkur gzos chen po dang bcas sngon gyi dus su /
?gong ma yung lo chen pos byams chen chos rje sh+'+k+ya ye sges dgan drangs nas yun rin por bzhugs pa'i gtsug lag khang dang 'dabs chags par /
?gong ma yung Ting rang gis bzhengs pa'i zung gru zi zhes pa'i lha khang rten gsum dge 'dun gyi snge dang bcas pa rgya khyon yangs shing byin che ba der dge mtshan gyi ltas phun sum tshogs pa dang bcas byon nas rang nyid kyi sku snga ma yongs rdzogs bstan pa'i mnga' bdag rdo rje 'chang chen po ngag dbang blo bzang chos ldan dpal bzang po'i chos kyi rgyal srid kyi khri 'phang @## / /
mthon po la zhabs kyi p+ngom rnam par bkod par mdzad do / /
de nas pe'i cing gi bla ma ser mo pa rnams la lugs gnyis kyi bslab bya legs par slob pa'i tham ka bla ma jing zi'u chan zhi thu'u bkwan hu thog thu rin po che nas gsung chog dang 'brel ba'i brtan bzhugs tshogs 'khor rgyas pa dang /
'bul nod kyang /
dngul srang brgya las grub pa'i m+N+Dal /
sku gsung thugs rten /
na bza' cha tshang /
bzhugs gdan rgyab yol /
mdzod nang ma'i gos chen ser po na bza'i rgyu pher nges yug dgu /
dmar po sngon po dkar po ljang gu rnams so so nas yug dgu re /
sprul rug dmar ser dang /
thig ma 'dres pa dgu tshan gsum /
bzang spos khres lnga bcu tham pa /
bu la han brgya tham pa /
lpags rigs sna tshogs brgya tham pa /
gser srang bcu /
dngul srang dgu brgya dang lnga bcu /
hor dar che ba yug dgus sogs dngos po spam mtho ba phul te bstan srid kyi bdag por mnga' gsol ba'i rten 'brel phul du byung ba bsgrigs par mdzad /
de mtshungs phu'u yin bla ma shes rab rgya mtsho /
ja sag bla ma blo bzang dpal 'byor dang bstan 'dzin chos dar sogs pho brang nang gi bla ma rnams kyis kyang 'byor 'khos kyi 'bul nod phul /
zung gru zi'i grwa mang dang /
gzhan yang khang so so'i tA bla ma rnams dang /
pho brang nang gi dad gyi dpon po che phra du mas kyang dad gus kyis bsnyen bkur phun sum tshogs pa bgyis so / /
mtshan bzang gser gyi 'khor lo'i ze 'bru can / /
zhabs zung 'dab brgya reg pa'i rngul tshogs kyis / /
mdo smad dge ba'i bsti gnas thams cad du / /
lha dang mi yi mchod pa'i rten bzhag nas / /
gang gi 'phrin las phyogs mthar 'jug pa'i sprin / /
phan bde char gyi snying po can de yis / /
dbang phyogs skye rgu'i bsod nams lha yi rdzing / /
yongs su 'gengs pa'i dus la b+bas pa na / /
rtag tu gzhan don sems pa'i kyo ba yi / /
dbang gyur rgyal sras dul ba'i khyu chog de / /
shar phyogs gdul bya'i zhing khams p+ng+ma'i mchor / /
gzhan dang mi mnyam snying rje'i 'gros kyis gshegs / /
der nis la kyang yon tan gyis / /
mthor ris grong khor nyid du brtag bya ba / /
sde bzhi'i dpal 'byor mtha' dag 'du ba'i gnas / /
nor bu'i ba gam bzhad pa'i pho brang du / /
gang gi bsod nams dpung pa'i gzi brjid kyis / /
tshangs pa'i cod pa nas la ltung byed pa / /
mi yi rje bo'i bsnyen bkur rgyal mtshan rtser / /
zhabs sen nor bu'i tog gis dpal yon ngoms / /
snyigs ma'i mun pa 'joms la ches dpa' ba / /
sngon med rgyal sras zla ba gzhon nu 'di'i / /
rnam thar 'od 'phring 'thungs pas cher brtas pa'i / /
sa yi bdag po'i yid kyi mtsho gtsang mar / /
lhag bsam gser gyi phye mas lus byugs pa'i / /
rmad byung blo gros gsal ba'i ngur pa mo / /
mi 'phrog mos pa'i gshog rlabs gyo bzhin du / /
bstod bsngags mgrin pa'i rdza rnga cir yang brdung / /
sgra ldan chu 'dzin gyo bas mdongs mtha' can / /
@## / /
rab dga' mjug ma bkram pa'i zlos gar bzhin / /
gang sku mthong ba'i mchog dman bar pa yi / /
skye rgun mtha' dag dga'i 'dzum 'od 'bar / /
de lta'i rab bsnyan grags pa'i dri bsung gis / /
ci yang bsgos pa'i ut+pal ma rnyings pa / /
legs byas srang bur bstar ba'i do shal gyis / /
mtha' dbus skye bo'i mgrin pa skal bzang byas / /
zhes bya ba bar skabs kyi tshigs du bcad pa'o / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar pa mdo tsam brjod pa dge ldan bstan pa'i mdzes rgyan las /
dbang phyogs tsi na'i yul grul zhabs kyi p+ngom bskod de 'jam dbyangs gong ma bdag po chen pos bsnyen bkur bsam gyis mi khyab pa mdzad pa'i le'u ste gsum pa'o / /
' / /
'di dus mdo smad du dgon lung dang gser khog dgon gnyis rgya dmag gis bcom ste /
gtsug lag khang dang grwa shag rnams mer bsreg /
dge 'dun mang po bkrong /
lhag ma rnams phyogs phyogs su byer te grong yul rnams su khyim pa'i zol gyis spas gsang gang drag gis sdod dgos byung ba la /
rje thu'u bkwan rin po ches thugs khur che bzhes dang /
sprul sku rin po che nas kyang zur 'degs mdzad de ?gong mar zhu mkhas kyi sgo nas /
dgon lung pa rnams ri khrod gsum dang /
gser khog pa rnams phun tshogs lung pa'i ri khrod du bsdad chog pa byung /
lo kha shas kyi bar de ltar la /
slar yang gong ma chen por thabs mkhas kyi zhu ba dang mdzad sgo gang zab gnang bar brten /
dgon pa gnyis kas sngar gyi rang rang gi gnas gzhi bdag gir byas chog pa byung zhing /
gtsug lag khang dang grwa khang rnams kyang ?gong ma'i mdzod nas gsar bskrun dang /
lha sde rnams rgya 'og tu tshud pa phyir ma sprad kyang /
de'i tshab tu lo re bzhin mdzod nas phog gtan 'jags su gnang ba bcas zhu don smin rgyas byung /
de nas dgung lo bco brgyad la phebs kyi bar du rgyan drug mchog gnyis kyi gzhung la spyangs pa gtso bor mdzad cing zhar la chos bka' ci rigs kyang gsan par mdzad snang ba la lo tshigs kyi nges pa sa bon ma byung bas 'bri bar ma spobs pas phyog gcig tu 'god par bya ste /
de yang slob ma'i tha shal ba bdag gis rje bla ma nyid kyi rnam par thar pa yi ger bkod pa zhig thugs rjes gzigs dgos tshul yang yang zhus par gsung las /
deng sang gzhung lugs mang po la thos bas m+r+g+ya chen po byas par rlom pa phal che ba zhig ni /
kho 'di zer na nga 'di zer gyi shag 'gyid pa tsam gtso bor byas te /
mi tshe hril gyis thal phreng nyog po zhig kho na la mgo 'gas 'gas su rtsod pa las /
gzhung lugs chen mo rnams go ba dbyis phyin pa 'tshal mkhan nyin mo'i skar ma bzhin du dkon par snang /
de dgal bltas na /
kho bo mtshan nyid kyi grwa sar zhugs nas slob gnyer byed pa ma byung na'ang /
shing rta chen po rnams kyi gzhung lugs dum dang rje yab sras kyi @## / /
legs bshad rnams la blo gros zhib mos thos bsam byed lugs tshad dang ldan pa /
rje bla mas rang kyi rtogs brjod 'dun legs mar gsungs pa dang cha 'dra btsam zhig bgyis pas da cha gzhung lugs de rnams la go ba phyogs 'gro zhig chags pa'i lugs yin /
'di kho bo la ltos pa'i rnam thar bzang shos shig yin snyam pa yod /
de las gzhan song bsdad byas pa thams cad thar du byed na mi thams cad la rnam thar po ti che ba re yong 'gro zhes phebs par /
bdag gis 'on rje bla ma nyid nas mdo sngags kyi gzhung lugs chen mo rnams la thos bsam ji ltar mdzad tshul de rnams yi ger bkod pa zhig cis kyang thugs rjes gzigs dgos zhus par /
yi ger bkod pa'i dgos pa med khyod de tsam do gal chen ngas ngag lam nas bshad kyi gsungs nas /
skun phra mo'i gnas skabs su mdo phyogs kyi thugs gnyer gtso bor mdzad tshul dang /
dus de dang phyis su rgyal dbang dang khri chen gyi zhabs la gtugs nas mdo sngags spyi dang khyad par du rgyud kyi rgyal po dpal gsang ba 'dus pa dang 'khor lo mchog gnyis kyi skor la thos bsam gyis bdar sha bcad tshul rtogs brjod 'dun legs ma dang spyar te zhib rgyas shig thugs brtse bas 'doms par mdzad pa shin tu ngo mtshar ba 'dug na'ang /
bdag blo gros dman pas gsung bshad mtha' dag ji lta ba bzhin blo la 'dzin thub pa ma byung zhing /
dbyibs tsam zhig yid yul du nges par bgyis pa rnams 'dir brjod par bya ste /
de yang thar 'dod rnams kyi 'jug ngogs ni rgyal pa'i bstan pa rin po che kho na yin cing /
bstan pa la 'jug pa'i rim pa yang mdzod las /
tshul gnas thos dang sam ldan pas / /
sgom pa la ni rab tu spyor / /
zhes gsungs pa ltar gzhi tshul khrims rnams par dag pa la gnas nas thos bsam sgom gsum gyi rim pas 'jugs las 'jug tshul gzhan med cing /
de las thog mar thos pa rgya chen po dgos pa ni /
rje thams cad mkhyen pas /
blang dor gnas la kun nas 'thom pa'i mun / /
yang dag thos pa'i sgron mes ma bsal bar / /
lam mi shes na thar pa'i grong mchog tu / /
'jug par 'gyur ba smos kyang ci zhig dgos / /
zhes gsungs pa ltar ro / /
deng dus kyi dam pa'i skye bar khas 'cheb phal mo che ni /
rje bla ma nyid kyi gsung las /
byis pa'i dus nas thos bsam long med par / /
dar gos kyis klubs tshong zong bzhin du 'grim / /
dad gshin dkor gyi zas la bag med spyod / /
gnas brtan dge 'dun phyag dang bsnyen bkur len / /
lnga bdo'i sku skye rnams la thugs rjes gzigs / /
zhes gsungs pa dang /
rgyal dbang lnga pa chen pos /
mi shes gdol pa'i phrug gu dar zab kyis / /
phang phung mdzes par byas te mthon po'i khrir / /
blun po'i 'khor tshogs dbus na 'gyings pa yi / /
ba mos thub bstan pad tshal 'joms kyis dogs / /
zhes gang gsungs pa'i ngang tshul las ma 'das na'ang /
@## / /
bdag cag gi dpal ldan bla ma 'di nyid kyis spyod tshul de lta bu ngan skyugs kyi phung po ltar gzigs nas byon gyi mkhas grub tshad ldan rnam par thar pa dang rjes sum thun par sku na phra ba'i gnas skabs 'dir gzhung lugs rgya chen po rnams thos bsam gyis gtan la 'bebs pa la thugs gzhol bar mdzad do / /
de yang thog mar mtshan nyid po ti lnga la sbyangs la mthar phyin cing /
rje gong ma'i zhabs phyir rgyun ring bzhugs nas mngo sngags kyi gsan pa rgya chen po mdzad pa dang mnyes pa gsum gyi sgo nas rje de kyi thugs la btags pa'i grwa slob thun mong ma yin pa bzang shu dka' chen shes rab dar rgyas sam ngag dbang chos ldan zhes bya ba lung rigs kyi dbang phyug chen po de nyid dge rgan gyi tshul du bsten nas bsdus tshad kyi thugs spyong mdzad pas rtsol ba cher ma dgos rigs lam shin tu phra ba rnams thugs su chud /
dka' chen nas thog mar rje gong ma'i gsung 'bum du bzhugs pa'i rtsa ba'i bla ma dang 'jam dbyangs zung 'brel gyi bla ma'i rnal 'byor gyi lung khrid 'bul bar mdzad cing /
de nas bzung thugs nyams su bzhes par lha'i rnam pa la gsal snang khyad par can thon pas snang ba thams cad rje btsun gyi sku'i rnam par shar te zhabs 'og tu yang rje btsun gyi sku lam lam shar nas thugs la cung zad mi bde ba lta bu byung /
phyis su dgung lo mthon por phebs skabs /
de dus de ltar byung ba bzhin da cha yang skabs 'ga' zhig tu 'dra'i snang ba 'ong gi 'dug pa rtsa rlung gi nyams shig yin pa 'dra gsungs /
'di ni nges pa'i don du rje bla ma nyid kyi gzigs ngor tha mal gyi snang ba 'char mi srid pas shar mchog gi snang ba las 'os med kyang /
thun mong gi snang ngor sku tshe snga ma rnams su snang grag rig gsum rgyal ba'i sku gsung thugs kyi rol par blta ba'i rnal 'byor la goms pa'i bag chags rtsol med du shar ba dgon mi za'o / /
thos pa'i sgron mes rmongs mun ma bas lan / /
lam dang lam min ji bzhin mi mthong zhes / /
'doms phyor lung rigs smra ba'i bshes gnyen drung / /
rigs lam bdud rtsi'i dga' ston khyod kyis spil / /
de tshe mkhyen dpyod gser gyi ngang pa mo / /
rigs pa'i 'phrul gyi p+ngam stong bzhad pa'i / /
bsdus gzhung bdud rtsi'i rdzing bu'i 'jug ngogs su / /
nyin bzhin thal 'gyur dbyangs snyan sgrogs pas brel / /
phyi nang snod bcud dag pa'i dkyil 'khor du / /
'char ba'i gzigs mor ring nas goms pa yi / /
bag chags sad pa'i tshul gyis 'jam dbyangs sku / /
nyi zer rdul ltar 'khrigs pa'i snang ba shar / /
rnam 'drin khyod dang rje btsun mkhyen pa'i gter / /
gnyis su med kyang gnyis su snang na dang / /
gcig tu zad kyang du mar ston pa'i 'phrul / /
'di ni sgyum kyang sgyum nyid / /
de nas byams chos dang rgyan drug mchog gnyis kyi gzhung spyi la thos bsam mdzad tshul ni /
'dun legs ma las /
de nyid phyir na @## / /
mi pham chos rje dang / /
'dzam gling rgyan drug mchog gnyis zhes grags pa'i / /
gzhung la phyogs re ba dang rags pa res / /
tshems par byas kun la zhib tu sgyangs / /
zhes gsungs pa bzhin phyag len la btab ste /
byams chos lnga'i nang nas dang por mngon rtogs rgyan dang de'i 'grel pa rnams kyi nang nas mchog tu gyur pa slob dpon seng ge bzang po'i don gsal bcas thugs la byang bar bzung ste /
rgya 'grel gzhan thams cad dang /
rje bla ma'i legs bshad gser gyi 'phreng ba dang / /
khyad par du rje btsun 'jam pa'i dbyangs kyis rje bla ma la dngos su stsol bar mdzad pa'i sher phyin gyi man nang gnyams len gyi rim par bsgrigs rnam bshad snying po rgyan la gzigs rtog gtso bor mdzad cing /
mkhas grub du mas mdzad pa'i spyi thal zur bkol sogs yig cha gang yod la zhib spyod gnang ba dang /
skabs skabs su lung rigs smra pa'i dbang po dka' 'chen shes dar ba sogs la dka' ba'i gnas la dogs gcod kyi 'bel gtam kyang yang yang zhib tu mdzad pas ring po ma lon par mngon par rtogs pa'i rgyan 'grel pa dang bcas pa'i brjod bya gtan la 'bebs pa la mkhas pa'i go phang brnyes par gyur to / /
byams chos phyi ma rnams las mdo sde rgyan rje ngag dbang chos kyi rgya mtsho ba las rgyas bshad mdzub khrid tshul gyis zhib tu gsan cing /
'byed gnyis dang rgyud dang rgyud bla ma rnams thogs 'grel dang dar Tik sogs 'grel pa ci rigs pa la brten nas tshig don ma lus pa thugs su chud par mdzad de /
zhal nas /
mngon rtogs rgyan gyi tshig don rags pa tsam nges pa la dka' las chen po rang byed ma dgos kyang /
mdo rgyan skyar te lam gyi rim par bsgrigs pa'i go ba dpyis phyir ma rnyed pa la ngal ba cher byas pa yin /
mngon rtogs rgyan la ltos te byams chos phyi ma rnams la de tsam gyi dka' las byed ma dgos zhes gsungs / /
rgyal yum spas don rin chen bang mdzod las / /
mi pham mgon gyis nyer blangs nor bu'i tshogs / /
dngos brgyad zab don bdun cu'i phreng ba ru / /
bstar ba'i do shal khyod kyi mgrin par 'khyud / /
'di na thal 'phreng nyog po tsam zhig la / /
ring du sbyangs pa'i yus kyis cher khengs nas / /
phar phyin shes par rlom pa rigs mthun dbus / /
seng ge lta bur 'gyid ba mang mchis kyang / /
mdo rgyan spyor tshul dngos shugs bstan don kun / /
'phags seng dgongs pa ji bzhin thugs chud de / /
gzhung don gyi rim par bsgrigs mkhas pa / /
dengs dus na khyod nyid gcig pu tsam /
'dzam gling mdzes par byed pa'i rgyan drug dang mchog gnyis zhes yongs su grags pa rnams las /
thogs med sku mched kyi gzhung la spyang ba mdzad tshul yang /
mngon pa'i sde snod thams cad kyi m+r+jod bya gnas brgyad du bsdus nas ston pa slob dpon dbyig gi gnyen pos mdzad pa'i mdzod rtsa ba dang /
thams cad mkhyen pa dge 'dun grub kyis mdzad pa'i mdzod @## / /
Tik thar lam d+sal byed gnyis thugs 'dzin mdzad cing / /
'chim gyi mdzod Tik la rtog gtso bor mdzad /
rang 'grel sogs rgya 'grel rnams dang bod kyi yig cha phal mo che zhig la zhib dpyod mdzad pas gnas brgyad kyis shes bya gzhi lnga kha bye brag smra ba ltar dang /
rang 'grel ltar mdo sde pa'i lugs su 'chad pa'i tshul dang /
khyad par du gnas dgu pas gang zag gi bdag gtso bor gtan la 'bebs tshul sogs bshad yam tsam ma yin pa'i go ba gting tshugs pa 'khrungs /
'di dus slob dpon dbyig gnyen gyi bstod pa zhig rgyun du zhal 'don mdzad cing /
mi zhig gis mon gra ba'i mdzod 'grel dpe rnying zhig kyang 'bul ba byung zhes gsungs /
'phags pa thogs med kyi gzhung mngon pa kun las btus dang /
sa sde snga /
sdom rnam gnyis dang bcas pa'i dka' gnad tham la zhib spyod mdzad cing /
khyad par du kun btus dang sa snge la yun ring bar du zhib spyong mdzad /
kun btus dar Tig shin tu legs pa 'dug na'ang /
phyis su re mda' pa'i 'grel pa phyag tu byung nas gzigs rtogs mdzad pas thugs lhag par te 'grel pa de la yang yang bsngags m+r+jod mdzad /
zhal nas /
thig pa gsum gyi gzhi lam 'bras gsum rgya cher gtan la 'bebs pa la 'phags pa thogs med kyi gzhung 'di lta bu gzhan mi 'dug pas bstan pa la bka' drin bsam gyis mi khyab pa 'dug ces yang yang gsungs pa thos /
de ltar thogs med sku mched kyi gzhung la spyangs pa mthar phyin pas theg pa che chung gi sde snod gong 'og ma lus pa'i don mdo sde dgongs 'grel dang mthun par gtan la 'bebs pa la mkhas pa'i go 'phang thob par gyur to / /
mkhyen dpyod mkha' lding dbang po'i gzi brjid kyis / /
chos mngon gdengs can dbang po skrag pa las / /
shes bya gzhi lnga'i rin po sna tshogs pa / /
rang spyi'i kha dog lhag ger khyod la bstab / /
theg gsum rin chen za m+tog gi kha / /
cig car phye nas gzhi lam 'bras bu'i nor / /
yongs rdzogs khyod kyis bdag gir byas pa la / /
thogs med sku mched thugs khrel mdzad dam snyam / /
shing rta chen po dpal mgon 'phags pa klu sgrub yab sras kyi gzhung la thos bsam mdzad tshul ni /
rtogs m+r+jod las /
mdo sngags gzhung la ngal ba mang byas kyang / /
zab don nyams su len dang smra ba na / /
gang yang ma bslabs ci yang mi shes pa'i / /
lta ba'i tshul las ring dum par / /
mthong nas lhag par klu sgrub gzhung lugs kyi / /
zab mo 'byed pa'i phra ba'i rigs lam nas / /
yang dag lta ba 'dren pa'i gnad kun la / /
legs par spyangs te the tshom chod par byas / /
zhes gsungs pa ltar phyag len la 'debs par mdzad de /
de yang chos kyi rgyal po tsong kha pa chen po ma byon gong du mkhas grub khyad par can re gnyis ma gtogs phal che ba zhig gis zab mo'i lta ba rang gi nyams su len pa'am gzhan la 'doms par byed pa @## / /
na /
thos ma byas la rnams lta ci gzhung lugs mang du thos pa rnams kyang rang gi thos pa'i zab mo'i gzhung de dag gi brjod bya las rol du gyur pa'i blun po'i ngag sgros tsam gyi rjes su 'brang bar byed la /
der ma zad rje bla ma'i bstan pa rin po che la zhugs nas gzhung lugs chen mo rnams la mi tsher thos pa byas par rlom pa 'ga' zhig kyang dbu ma'i gzhung chen po rnams su gsungs pa'i ris pa phra mos bdag med gtan la 'bebs tshul rnams phyi'i go rgya gcod pa tsam du sems shing /
sems kyi ngo bo gcer mthongs su ngo sprod tshul yin pa skad kyi mdzub chung ngu re tsam la snying por 'dzin pa pha rjes bus ma zin pa'i rang mtshang ston pa mthong mod /
rje btsun bla ma 'di nyid kyis ches shin tu rtogs par dka' ba zab mo stong pa nyid rtag chad kyi mtha' dang bral ba la nges pa 'dren pa la /
tha snyad tshad mas grub pa dang dngos po kun rang bzhin gyis grub pa rdul tsam yang med pa gnyis 'gal ba med par gcig gcig gi grogs su 'gro tshul dang /
rang bzhin med pa'i chos la 'khor 'das kyi bya byed tshad grub 'jog shes pa'i khyad par rnams ma 'dres par shes dgos shing /
de shes pa la klu sgrub yab sras kyi gzhung las 'byung ba'i de kho nyid gtan la 'bebs pa'i rigs pa'i rnam grangs khyad par can rnams la rag las par dgongs nas /
gzhung de dag la deng dang gi rigs pa smra ba rnams kyi slob gnyer byed srol bzhin gzhung chig khol phyung re tsam la dpe klog dang tshig gi na yam tsam gyi rtsod pa lhur blangs te stong skad kyi mkhas grags don du gnyer ba lta bu ma yin pa'i thos bsam tshad dang ldan pa mdzad do / /
de yang rtsa bshes rab dang dbum 'jug pa gnyis thugs la bzung nas rgyun du zhal 'don mdzad cing /
rtsa shes 'grel pa bu ng+ng+ha pa ta dang /
'jug pa'i rang 'grel gnyis tshang ma thugs la skyor ba dang /
rtsa shes Tik chen rigs pa'i rgya mtsho /
'jug pa'i rnam bshad dgongs par d+sal /
stong thun skal bzang mig 'byed rnams kyi gnad che ba phal cher thugs 'dzin mdzad /
rjes 'brang gi yig cha gang yod la 'di ma gzigs bya ba med cing /
de dag las rje btsun chos kyi rgyal mtshan dang /
mkhas grub 'jam dbyangs bzhad pa gnyis kyi dbu ma'i yig cha la thugs 'gro ba byung bas tshig don dpyis phyin pa thugs 'dzin pa mdzad /
'jug pa zhal 'don mdzad skabs rang gzhan snod bcud sogs phyi nang gi dngos po gang snang 'di mtha' dag rdzun pa sgyu ma lta bu las /
don la tshugs thub tu grub pa cung zad kyang mi 'dug snyam pa yang yang thugs la 'char ba byung /
rje thu'u bkwan rin po che dang /
slob dpon shes dar ba gnyis la zhus par /
nyid sku tshe gong ma rnams su zab mo dbu ma'i lta ba la goms pa'i lag rjes yin 'dug ces dgyes tshor chen po mdzad /
'di dus 'jam dbyangs kyi li sku byin can zhig dbu sngas su gsol nas gsol 'debs @## / /
rgyun ldan mdzad pas /
nub cig mnal lam du /
rje ngag dbang chos kyi rgya mtsho'i sku drung du phebs pas /
khong gi phyag tu dbu ngas kyi li sku de dang cha 'dra ba'i 'jam dbyangs kyi sku brnyan /
bzhugs khri zur drug pa'i zur re re'i steng du gser gyi pad sdong ngo mtshar ba re re yod pa zhig pa bsnams nas /
bla ma mchog la 'di 'jam dbyangs dngos yin pas gzigs shig gsungs pa bzhin gzigs pa na /
sku brnyan de las 'od zer dpag tu med pa 'phro zhing /
khri'i zur gyi p+ngam rnams kha 'byed 'dzum byed pa zhig 'dug /
de nas dpon slob gnyis ka spra gur zhig gi nang du phebs nas /
rje ngag rgyam pas mgon po phyag drug pa dang /
seng gdong ma'i thang sku gnyis so so nas ngo sprod lta bu gnang /
'jam dbyangs kyi lder sku khru gang ba zhig gi steng du bla ma'i sku brnyan chung ngu zhig 'dug pa'i bar du /
tshe bsod zhes pa'i yi ge tshar gsum yod pa zhig ston pa gnang ste 'bel gtam mang po mdzad pa rmis pa'i 'phro la mnal sad pas thugs ngi mtshar bar gyur nas /
slar yang rje btsun 'jam dbyangs la gsol ba shugs drag tu 'debs bzhin man la du song ba'i rmi lam du /
rje ngag dbang chos kyi rgya mtsho phebs nas zhal byang phyogs su gzigs te /
bzhengs stabs su bzhugs pa'i mdun du rje bla ma nyid kyang bzhugs 'dug pa la /
rje ngag rgyam pa'i zhal nas /
zab mo dpu ma'i lta ba rtogs pa la bla ma dang yid ma dbyer med du mos nas gsol ba gdab dgos /
khyed rang rje btsun 'jam pa'i dbyangs spyi bor bsgoms la rgyun du gsol ba thob cig gsungs nas /
rje bla ma nyid dbu la phyag gis yug yug mang du mdzad pa rmis pa'i mod la mnal sad /
thugs dgyes pa chen pos rjes gnang kyang stsol ba mdzad 'dug / /
thugs rmis bar ma de seng gdong ma'i sgo nas phyir bzlog yang yang gnang dgos pa dang /
mgon po srung ma'i gtso bor mdzad na ?'jam dbyangs gong ma'i dbu blar gyur nas /
sku tshe dang bsod nams gong 'phel yong ba'i phyis 'byung gi brda mtshon du mngon zhing /
snga phyi gnyis ni 'og tu 'byung ba bzhin bla ma 'jam pa'i dbyangs kyis rjes su bzung ste /
zab mo dbu ma'i lta ba thugs rgyud la 'khrungs pa'i ltas su gor ma chags so / /
gong gi mnal lam de dag ni phyag bris kyi shog dril ngo ma mthong ba ltar bris pa yin no / /
de nas ring po ma lon pa na nub cig mnal lam du /
a mdo bla rgan yin zer ba'i a tsa ra zhig rje nyid kyi gzim phugs su khri zhig gi khar 'khod nas pi lba zhig brdung gi 'dug pa gsan pas /
de'i sgra las rten 'brel bstod pa'i tshegs yongs su rjogs pa gsal bar thon pa zhig rmis /
de nas zab mo dbu ma'i lta ba khyad par can thugs @## / /
rgyud la 'khrungs pa yin par snang /
'di ni rje bla ma dkon mchog mtshan can la zhal nas dngos su gsungs 'dug cing /
rje de nyid kyis gsung chos 'ga' skabs su lcang skya thams cad mkhyen pas dbu ma'i lta ba thog mar rnyed pa dgung lo bcu gsum dus yin pa 'dug / /
de dus mnal ltas kyang gong gi de 'dra byung ba snang zhes gsungs shing bsngags brjod mdzad pa thos so / /
'di ni mgon po klu sgrub dang rje bla ma ngo bo gcig pa'i rnam 'phrul kyis pi waM gi dpes des don zab mo 'doms par mdzad pa bsam gyis mi khyab pa'i rnam par thar pa'o / / /
rdzun pa rmi lam grong khyer na / /
rdzun pa smra ba'i slob dpon gyis / /
rdzun pa las kyang rdzun pa'i glus / /
rdzun pa'i chos kyi don bston pas / /
sgom rgyu med pa'i don bsgom pas / /
grol rgyu med pa'i 'phrang grol nas / /
thob rgyu med pa'i 'bras thob pa'i / /
lta rgyu med pa'i lta ba rnyed / /
bden pa btsal bas rdzun pa mthong /
rdzun pa mthong bas bden pa rnyed / /
bden rdzun mnyam nyid gzigs mo la / /
mnyam rjes med par yengs 'di rmad / /
'di dus yin nam dbu ma la 'jug pa'i rnam bshad sems bskyed dang po yan chad cig ljags rtsom mdzad 'dug pa lung rigs kyi mtha' chod cing blo gros dang ldan pa rnams la go ba bde blag tu ster bar byed pa'i legs bshad kyi gter chen por 'dug go / /
gzhan yang mdo kun las btus dang rigs tshog lhag ma lnga /
bstod tshogs /
bzhi brgya pa rtsa 'grel /
spyong 'jug rtsa 'grel /
bslab pa kun las btus /
dbu ma rgyan dang /
dbu ma snang ba /
sgom rim gsum sogs klu sgrub yab sras kyi gzhung gang yod thams cad la thos bsam dpyis phyin pa mdzad /
zhal nas /
rtsa 'jug gi don la go ba dpyis pa rnyed phyin /
gzhan rnams phal cher de'i yan lag lta bur snang bas ngal ba bde tsam mi dgos pa ces gsungs /
'di dus drang nges rnam 'byed legs bshad snying po tshang ma thugs la bzung zhing dka' ba'i gnas lam mkhas pa rnams dang 'bel gtam mang du mdzad pas dbu sems kyi mkhas pa so so'i rigs 'gros phra rnams ma 'dres par thugs su chud /
zhal nas /
legs bshad snying bo'i dka' 'grel thams cad mkhyen pa dge 'dun rgya mtsho dang gnyal ston dpal 'byor lhun grub kyis mdzad pa gnyis kyang shin tu legs snang mod /
da dung yang dka' pa'i gnad dpyis phyin par bshad dgos pa 'ga' zhig yod 'dug pas /
dka' 'grel zhig rtsom 'dun gyis legs bshad snying po'i gzhung tshig 'ga' zhig la mchan bu btab pa yin kyang skabs shig dril rnams bor nas ma rnyed pa la /
dus phyis gzhan zhig gi ngag rtsom gras su bcug 'dug ces gsungs nas bzhad mo mdzad /
dbu ma'i skor la thugs gnyer gnang skabs 'di ha cang thugs brtson che bas mtshan mo yang zhal 'don skabs ma gtogs phal cher dpe gzigs kho na mdzad /
skabs 'ga' zhig tu gcig @## / /
bur bzhugs dus bzhad mo yun ring gnang bar /
phyag gyogs pa tshos ha cang dpe gzigs la sgrim drags pas thugs rlung gi rnam pa yin 'dra bas zad lhor tsam mdzad na legs sam zhus /
de 'dra ma yin rgya gar kha spu can gyi rigs pa 'ga' zhig la ya mchen skyes nas gad mo shor ba yin /
khyod tsho sems mi bde ba mi dgos gsungs /
rten 'grel bstod pa yang yang zhal 'don mdzad cing dgos pa khyad par can zhig la dgongs nas /
thub pa'i dbang po dang klu sgrub yab sras /
rgyal ba tsong kha pa rnams kyi sku brnyan re yang bzhengs pa mdzad /
'di dag ni rje bla mas /
de tshe ring nas nyams pa'i rtogs dka'i gnas / /
gang gis btsal nas rnyed pa'i rigs pa'i lam / /
'di yi rnam 'phrul ci lta bu zhig ces / /
gcig pur gnas kyang dga' ba'i ca co 'chor / /
zhes gsungs pa dang /
res 'ga' rgyal la dmigs pa'i dad pa dang / /
skabs 'gar shing rta chen sku drin dran / /
gzhan tshe dge ba'i bshes la gus pa dang / /
mar gyur 'grol la snying nas brtse ba rnams / /
'di dag phan tshun 'gran pa bzhin du 'phel / /
zhes gang gsungs pa ltar thugs rgyur la chos kyi ro'i dga' ba lhag par 'phel zhing /
bcom ldan 'das la tshad mas drangs pa'i dad pa dang /
shing rta chen po rnams kyi sku drin dran pa dang /
sems can la bcos min gyi snying rje rnams 'gran pa bzhin 'phel ba shin tu ya mtshan pa'i rnam par thar pa'o / /
thub dbang gangs kyi ri bo las 'ongs pa'i / /
stong nyid zab mo'i gtam gyi nyal 'gro'i rgyun / /
klu sgrub yab sras thugs mtshor bzung ba gang / /
khyod kyi rnam dpyod zhal du rdzogs par d+sol / /
mtha' brgyad lta ba ngan pa'i rang rong brag rigs tshul rdo rjes phi mar bsnyil byas te / /
snang stong zung 'jug dbu ma'i lam yangs por / /
rten 'brel sgyu ma'i rol gar cir yang bsgyur / /
de tshe chu gter chen po'i klong / /
shugs drag 'bab chus gang ba bzhin / /
gang gi thugs ni spro dga' yi / /
rlabs phreng mchog tu gyo bar gyur / /
rang bzhin med la bya byed bcing grol kun / /
btags tsam 'thad pa dbu ma'i gsang tshig ni / /
rigs smra phal cher ni tso ltar 'don kyang / /
ji bzhin gzigs shing gsung ba byod nyid tsam / /
deng dus 'thad dang mi 'thad sgrub pa dag / /
phal cher 'gro ba bzhi yid bang gis te / /
khyod ni rton pa bzhi yis drang nges don / /
phye ste nges pa'i don la 'jug par mdzad / /
se ma klu sgrub yab sras dgongs pa'i mthil / /
blo bzang rgyal bas d+sal bar phe ba'i srol / /
khyod 'ba' zhig gi drin las dus 'dir yang / /
skal bzang 'ga' la bdud rtsi'i dga' ston gyur / /
slob dpon phyogs glang yab sras kyi gzhung la thos bsam mdzad tshul yang /
'dun legs ma las / /
byad par tshu rol mthong bas dngos po yi / /
de nyid gtan la 'bebs pa'i sgo gcig pu / /
yang dag rigs pa'i gzhung gi dka' gnas la / /
'bad pa du mas yang dang yang du spyangs / /
zhes gsungs pa ltar mdzad de /
dpal @## / /
chos kyi grags pa'i tshad ma rnam 'grel gyi rtsa ba dang rgyal tshab rje'i rnam bshad thar lam gsal byed tshang ma thugs 'dzin gnang zhing /
lha shAka rgyan gsum gyi rnam 'grel gyi 'grel pa dang /
bod kyi sa skya'i mkhas pa rnams kyis mdzad pa'i rnam 'grel skor mang po dang /
lhag par rigs mdzod rje thams cad mkhyen pas kyang gzigs nas thugs 'phrog tshul rnam thar du gsungs pas /
rigs mdzod kyi dpe rtsol bas 'tshol ba gnang ste gzigs rtog zhib tu mdzad /
rnam nges dang rigs thigs dar Tik gnyis dang /
mkhas grung rje'i Tik chen dang /
sde bdun rgyan /
rje dge 'dun grub kyi rigs rgyan sogs rang phyogs kyi yig cha gang yod rnams la gzhan dring mi 'jog pa'i mkhyen rab kyis rtog dpyod yang dag pa mdzad /
rnam 'grel smon Tik de dus zhib tu bltas pas sems la phan pa zhig byung zhes phyes su gsungs pa thos /
deng sang tshad ma'i gzhung gi bsdus tshan zur bkol kha shas re la rtags gsal la byang bas rnam 'grel shes par rlom pa rnams dang mi 'dra bar rnam 'grel le'u gnyis pa'i skabs su lam dang 'bras bu'i rnam bzhag gtan la phab pa dang /
de nyid le'u dang por rigs pa yang dag gis ji ltar sgrub pa'i tshul dang /
le'u gsum par chos kyi bdag rgyas par gtan la phab pa dang /
le'u bzhi par sngar le'u gnyis pa dang gsum par d+theg pa che chung gi lam gtan la phab pa rnams rnag gis ji ltar rtogs pa bzhin du don de nyid gzhan la bstan nas rjes su 'dzin pa'i tshul dang bcas bshad rnams ji lta ba bzhin thugs la chud pas dpal ldan chos kyi grags pa'i gzhung 'di nyid thar 'dod rnams kyi mig gcig pu lta bur res pa gting tshugs pa rnyed par gyur to / /
rigs pa'i dbang phyug zhal sgo las skyugs pa'i / /
rnam dag rigs tshul la gsum 'bab pa'i rgyun / /
tshig don brgyan kyi yan lag yongs rdzogs pa / /
khyod thugs gser ldan lto bar rdzogs par 'khyil / /
rtog ge'i chang gis ches cher myos pa yi / /
rnam dpyod gnyis 'thung sna yi 'khri shing rtser / /
sgrub dang sun 'byin 'khor log yo ba des / /
smra ba dan pa'i dpung tshogs phye mar brlag /
tshul gsum rtags kyi sprin phung las b+bas pa'i / /
dngos stob rigs pa'i thog gis sgro skur brag /
bshig dang lhan cig rigs lam gru char gyis / /
thar 'dod shing pa'i tshogs la dga' ston bskrun / /
mchog gnyis su grags pa yon shAka gnyis kyi gzhung la thos bsan mdzad tshul ni /
slob dpon yon tan 'od kyi 'dul ba mdo rtsa ba tshang ma thugs 'dzin mdzad /
de'i rgya cher 'grel pa chos bshes kyis mdzad pa /
shAkya 'od kyi sum brgya pa dang 'od ldan bcas rgya gzhung rnams dang /
bod 'grel thams cad mkhyen pa dge 'dun grub kyi gling 'bum dang /
'dul Tik rin chen 'phreng ba /
'dul 'dzin gyi bslab bya chen mo /
grwa tshang so so'i 'dul ba'i yig cha gang yod zhib gzigs dang /
khyad par du kun mkhyen mtsho sna @## / /
pa'i 'dul Tik nyi ma'i 'od zer gyi tshig don mtha' dag thugs su chud mdzad /
zhal nas /
mtsho 'dul 'di bshad yam tsam ma yin par 'dul ba lam rim gyi nyams len dang sbyang nas bshad 'dug pas /
'dul ba rtsod par 'khyer ba tsho'i thugs la 'bab min ji ltar yang /
lag len du btab nas sems 'dul ba'i thabs su byed mkhan la shin tu phan pa zhig 'dug ces gsungs /
'dul ba'i la phyis su dgung lo mthon por phebs nas kyang gzigs rtog rgyun du mdzad cing /
'dul zhung cha tshang la sdum bde ba zhig rgyun du blta rtog byed par mkho ba 'dug gsungs nas snar thang pa nam mkha' shes rab kyis mdzad pa'i 'dul ba'i bstan chos nor bu'i 'phreng ba dge slong gi rgyan zhes pa de gzigs dpe ched gnyir du bris te gar phebs su 'bral spangs lta bu mdzad /
yon tan thams cad kyi gzhi ma sangs rgyas kyi bstan pa'i nang mdzod chos 'dul ba la nan de lta bu mdzad pa 'di ni rnam par thar pa mchog tu shes par bya'o / /
dgag sgrub gnang gsum rlabs phreng rol pa can / /
'dul lung 'bum snge'i chu gter chen por der / /
bshad sgrub gser gyi gru yis legs zhugs nas / /
rnam grol nor bu ded dpon khyod kyis blangs / /
bstan pa'i nang mdzod dam ma chos 'dul ba nyid / /
gces par dgongs te yi glegs bam kyang / /
chos gos bzhin du 'bral spangs mdzad pa 'di / /
bstan pa thugs la brnga pa'i rnam thar te / /
rang nyid thub pa'i rjes su zhugs rlom nas / /
de yi bcas pa 'bad pas khyad gsod cing / /
gzhan tshul der nan gyis spyor byed pa / /
de dag bde gshegs bstan pa'i chom rkun no / /
kwa yi rnag la snying brte ldan pa dag /
bdud kyi dbang gyur log pa'i bshes gnyen gyi / /
ngan spyod tha chad rjes su ma 'brangs par / /
dam pa'i rnam thar ji bzhin bslab par 'tshal / /
de ltar rgyan drung mchog gnyis rjes 'brang dang bcas pa'i gzhung rnams la phyogs re ba dang rags pa res tshem par ma byas par kun la zhib tu spyangs pa rje bla ma tsong kha pa'i rnam par thar pa phyag len du thebs pa 'di lta bu bdag cag gi dpal ldan bla ma 'di nyid tsam ma gtogs /
ngus phyis kyi 'gro 'dren du kahs 'che ba rnams dang /
thos pa rgya chen po byas par rlom pa rnams kyi khyod du re re tsam yang mi snang bas /
tshul 'di ni gzhan gyis brkun du med pa'i rnam thar du blo gros dang ldan pa rnams kyis shes par byos shig /
gzhung chen mo de dag gi khrod nas kyang dbu ma'i skor la 'bur du dod pa'i thugs gnyer nan tan mdzad cing /
de skor kyi 'bel gtam la yang thugs shin tu dgyes pa zhig yod de /
'di yang rje bla mas /
'dzam gling mkhas pa'i rgyan gyur 'di rnams kyi / /
legs bshad kun la snying nas gus mos kyang / /
'khor 'das rten 'byung mi bslu'i gtan tshigs kyis / /
mthar @## / /
'dzin dmigs gtan thams cad 'jig byed pa / /
zla ba las 'ongs legs bshad 'od dkar gyis / /
blo mig kun+nga'i tshal rab phye ba'i tshe / /
sangs rgyas bskyangs kyis bstan pa'i lam mthong nas / /
klu sgrub lugs bzang gtso bor 'dzin su / /
zhes dang /
rten 'brel bstong pa las /
khyod kyis bla med theg pa'i tshul / /
yod dang med pa'i mtha' spangs te / /
ji bzhin 'grel bar lung bstan pa / /
klu sgrub gzhung lugs kun+nga'i tshal / /
dri med 'byed pa'i dkyil 'khor rgyas / /
gsung rab mkha' la thogs med rgyu / /
mthar 'dzin snying gi mun pa sel / /
log smra'i rgyu skar zil gnon pa / /
dpal ldan zla ba'i legs bshad kyi / /
'od dkar 'phreng pas gsal byas pa / /
bla ma'i drin gyis mthong ba'i tshe / /
bdag gi yid kyi ngal bso thob / /
ces gsungs pa dang tshul mthung pa'o / /
rnam 'grel la yang thugs lhag par mos pa zhig yod pas /
dge bshes bzang po'i rigs dang chos kyi gsung gling mdzad kabs /
rnam 'grel gyi dogs dpyod mang du 'ong ba zhig yod cing /
po ti gzhan rnams se 'bras dge gsum gyi chos gra'i drin gyis dga' mo 'dug kyang /
rnam 'grel gyi dka' ba'i rnams la dengs nga la gleng tsam byed mkhan yang dkon pa 'dug ces thugs skyo ba'i rnam pa yang yang mdzad /
'di yang rje bla ma'i rnam thar dad pa'i 'jug ngogs las /
rnam 'grel gyi rnam bshad rigs mdzod la gzigs rtog mdzad cing /
le'u gnyis pa'i skabs kyi lam gyi rnam bzhag ston pa'i skabs la legs par gzigs pas rkyen byas nas /
chos kyi grags pa'i gzhung lugs dang rigs pa'i srol la dpag tu med pa'i dad pa shugs ngo mnan pas min non pa 'khrungs shing /
ston der bzhugs kyi ring la rnam 'grel gyi gzhung la gzigs tsam nas dad pa'i sprul long gyos te spyan chab kyi rgyun bcad par mi nus pa rtag tu 'ong ba zhig byung gsungs so / /
zhes gsungs pa dang rjes su thun pa nyid do / /
chos gsung ba'i tshe yang rnam 'grel gyi rigs pas sgrub tshul rtsal 'don gyis gsung ba zhig cing /
dus phyis rje btsun 'jam pa'i dbyangs kyis mnal lam du rnam 'grel lam gyi rim par bsgrigs pa'i legs bshad kyi skyes kyang stsol bar mdzad snang ste 'og tu 'god par bya'o / /
dbu tshad kyi gzhung gi yang dag pa'i rigs lam la thugs gtsigs che bar mdzad pa 'di ni shin tu gnad che bar mthong ste /
ci'i phyir zhe na rgyal ba gnyis pa cong kha pa chen pos /
smra ba'i khyu mchog 'phags pa yab sras dang / /
log smra tshar gcod phyogs glang grags pa las / /
legs par 'ongs pa'i rigs lam bdud rtsi'i chus / /
blo mig dri ma yang yang ma brkus na / /
shin tu zab gnas mthong ba smos ci dgos /
rigs pa'i lung don la yang dpyad pa na / /
phal cher log par rtog pa 'phel 'gyur zhing / /
gal te yang dag dam bca' tsam zhig gi / /
nges pa rnyed kyang sgrub dang sun 'byin gyi / /
tshad ma'i stobs kyis @## / /
the tshom mi chod phyir / /
'dam la btab pa'i phur pa bzhin 'gyur bas / /
yang dag bag chags brtan po 'jog mi nus / /
zhes dang /
de phyir blo gros phra zhing mjangs pa dang / /
ku sha'i rtse ltar mgyur de srid du / /
ngoms mi sla bar rigs pa'i gzhung lugs la / /
mkhas pa'i bshes la brten te legs par sbyangs / /
zhes gsungs pa'i phyir ro / /
de ltar gzhung chen mo rnams la thugs sbyangs mdzad pa yang ji skad du /
rigs dpe cha las bslabs shing / /
bla ma'i drung nas ma yin pa / /
'phyon ma'i bud med sbrum ma bzhin / /
tshogs kyi nang na mdzes ma yin / /
zhes pa'i dpe lta bu ma yin par /
deng sang po ti chen po rnams kyi gzhung bshad kyi rgyun phal cher nub 'dug na'ang /
gang yod rnams bshes gnyen mkhas pa rnams las snga phyi ci rigs su zhib tu gsan cing bshad rgyun med pa rnams la bklag lung gi rgyun yan chad gsan par mdzad snang ste zhib par so so'i thad kar 'bri bar bya'o / /
gang yang 'di na gzhung tshig khol byung tsam 'ga' kha ton byed pa nyid la snge snod 'dzin par smra / /
nyud ngu'i thal phreng bzlas brjod lhur len gzhan smod tshig gi ngug mda' 'phen la smra ba'i seng ger sgrogs / /
thos pa'i snang ba dang bral blun sgom mun pa'i mal du gyi nar nyal la grub pa'i dbang po zer / /
mi shes gdol pa'i phru gu dar zab kyis d+r+kis mthon po'i stegs la 'khod nas 'gro ba 'dren par rlom / /
snyigs ma'i ngang tshul 'phyon ma'i gar 'di la / /
snyigs ma'i skye bo blun po mgu srid kyang / /
dam pa rnams kyi las su bya ba ni / /
dam pa'i chos la chos bzhin spyod pa yin / /
de ni thos bsam sgom pa'i lam zhugs nas / /
de bzhin gshegs pa'i grong du bgrod pa ste / /
de bas dang por thos pa 'tshol bya zhes / /
de ltar dgongs nas ded dpon mkhas pa 'di / /
thos bsam gru chen zhon nas nyin bzhin du / /
gzhung lugs rgya mtsho'i khyon kun nyul ba las / /
rnyed par dka' zhing rnyed na don che ba'i / /
zab don nor bu grangs med 'dod dgur blangs / /
de tshe bden gnyis shes bya'i dkyil 'khor ni / /
nam mkha' bzhin du rgya che zhes grags kyang / /
'di yi mkhyen rab yangs rgya mtsho yis / /
gzhal bya'i gnas kun rmig rjes chu bzhin byas / /
tshul de ma bzod gzhung bzang chu bo stong / /
rang rang rjod don lhur lhung sgrogs bzhin du / /
nyin bzhin gang thugs chu gter la zhugs kyang / /
dogs pa med par bzung pas skyengs par gyur / /
'di na mkhas par grags pa phal mo ches / /
'bad kyang blo yi spyod yul ma gyur ba / /
blo bzang rgyal ba'i legs bshad dka' gnad kun / /
'di yis lag pa'i mthil gyi rdzas bzhin gzigs / /
phyogs glang chos kyi grags pa las 'ongs pa'i / /
yang dag rigs tshul glog gi dra ba yang / /
'di yi yid 'ong zhal gyi chu 'dzin dbus / /
nyams 'gyur stong phrag 'khyugs pa'i gar rtsen / /
mes po'i rna ba brgyad kyis ma thos pa'i / /
mkhas pa'i legs bshad ma lus 'di yis d+san / /
dbang po'i @## / /
'drin byed stong gis ma mthong ba'i / /
zab don dka' gnad ma lus 'di yis gzigs / /
'di lta'i yon tan lcags kyu yis / /
bdag yid gnyis 'thung drangs gyur te / /
chen po gzhan gyi spyod tshul la / /
gus pa gting nas lhod par gyur / /
shes bya'i dkyil 'khor gcig car 'gengs pa yi / /
mkhyen bzang nyi ma stong phrag 'bar ba'i gzis / /
lkog gyur thun gsum ming gi mthar bkrad pa'i / /
ye shes sgyu 'phrul rol par phyag bgyi'o / /
tar bka' pod chen po rnams la thos bsam gtso bor mdzad pa'i bar skabs rnams su dge ba'i bshes gnyen gsum la zab pa dang rgya che ba'i chos kyi rnam grangs yang mang du gsan par mdzad de /
de yang thog mar dpal rdo rje 'jigs byed chen po sogs lhag pa'i lha du ma'i zhal mngon sum du gzigs shing /
grub pa'i go 'phang mthon po la mnga' brnyes pa rje thu'u bkwan pa ngag dbang chos kyi rgya mtsho'i drung nas ras bris kyi dkyil 'khor du dpal rdo rje 'jigs byed lha bcu gsum ma'i dbang bzhi yongs su rdzogs pa sta gon dang bcas pa brgyud pa'i chu bo gsum 'dres kyi gdams pas brgyan pa'i smin byed kyi rim pa rgyas par gsan /
sku tshe 'di la dbang chen gsan pa'i thog ma 'di yin 'dug pas /
dus phyis phran la khed rang gi skye ba gong ma de nyid ngos cag sngags kyi sgor thog mar 'jug mkhan gyi rdo rje slob dpon yin pas bka' drin shin tu zhes yang yang gsung /
rje thu'u bkwan rin po ches snga mo lcang skya gong ma rje ngag dbang blo bzang chos ldan pa'i drung nas 'jigs byed kyi dbang gsan pa'i nub mo rmi lam du /
gzhal yas khang rngam brjid che ba zhig gi dbus na /
za 'og 'bol mang po brtsegs pa'i khri mthon po zhig khar rdo rje 'chang lcang skya pa bzhugs pa'i phyogs gcig tu de 'dra'i khri gzhan 'dug pa la rang nyid bkod nas /
bla ma gri gug dar tshon sna lngas mtshan pa zhig gtad de /
'di re zhig khyed rang gis tshags gyis /
slar yang ded la 'phrod pa byed dgos so zhes gsungs pa zhig rmis pa da res sprul sku rin po cher rdo rje 'jigs byed gyi dbang 'bul dgos pa 'di yin pa 'dug ces gsungs /
dbang gi mjug tu dpon slob thun mong nas tshogs 'khor rgas pa zhig mdzad par /
tshogs rjas kyi nang mchod khol zhing 'phyur ba dang /
gnas 'ongs cha med pa'i shing thog a ru ra'i dbyibs can dri ngad phun sum tshogs shing ro cung zad skyur ba sngar ye mthong ma myong ba 'ga' zhig tshogs rjas kyi gse ba tu byung ba sogs ngo mtshar ba'i ltas khyad par can byung /
rje bla ma mchog nas dbang thob pa nas bzung dam tshig dang sdom pa gces spras su byed dgos pas sngas byang sems kyi rtsa ldung dang sbom po ngos '+r+dzin gyi bshad pa zhig 'bul gsungs nas 'brong rtse lha brtsun rin po chen rgya mtshos mdzad pa'i bslab bya gnyis kyi steng nas gsung bshad rgyas pa dang /
thun drug gi rnal 'byor gyi khrid bcas gnang nas phyag len la 'debs dgos tshul nan tan du 'doms par mdzad /
zhal nas /
de dus nged na shin tu phra bas zhib par ma @## / /
nges kyang gsung bshad rags pa tsam blor nges par bgyis te /
rtsa ltung gis ma gos pa la 'bad pa'i lugs su bgyis pa yin zhes dbang chen 'ga' zhig gnang ba'i dus su gsung ba kho pos dngos su thos /
rgyud sde'i gnang mkhyen pa rnams kyis brtag na tshul 'di ni bla slob gnyis ka'i rnam par thar pa rmad du byung ba zhig yin pa 'dug go / /
rab 'byams rgyal pa'i dkyil 'khor ma lus pa / /
spro dang bsdu pa'i bdag nyid slob dpon mchog /
dkyil 'khor gtso bor bzhengs te mgon khod la / /
shes brdzod rin chen bum pas dbang bskur tshe / /
sa bcu'i ba gam mthon po la 'dzegs par / /
chos kyi sprin chen rgyal sras dpa' la / /
mkha' khyab zhing gi rgyal ba rgya mtsho yis / /
'od zer chen po'i dbang bskur gnyis pa zhin / /
snod bcud dag pa lha yi dkyil 'khor du / /
longs spyod gsum ldan tshogs kyi dga' ston la / /
phyi nang lha tshogs tshim pa drug ldan du / /
rol pas o TI ya na'i khengs pa 'phrog /
de tshe TA ki rnams kyis tshogs rdzas su / /
bshams pa'i ngo mtshar 'chi med ljon 'bras la / /
kha dog ro nus 'gran 'dod ma da na / /
bde skyong snod du long long khol zhing 'phyur / /
deng dus bla chen rnams kyis dbang sna tshogs / /
b+chos ma'i me tog bzhin du khrom dbus su / /
zong du 'grim yamg dam sdom bsrung pa nyid / /
gces par 'doms dang de bzhin sgrub pa su / /
kyi ma gsang sngags bon ltar gyer ba yi / /
dus ngan 'dam m+r+dzab mnam pa'i khrod 'dir yang / /
chos bzhin spyod pa'i bsung zhim cher 'thul ba'i / /
yab sras pad dkar zung cig 'khrungs 'di mtshar / /
dbang khrid de dag gi skabs su dpal rdo rje 'jigs byed kya che ba mang du gsungs pas sprul sku rin po che thugs 'phrog pa lta bur gyur te /
rim gnyis kyi khrid dang zhi khro sprag sgrub kyi khrid bcas gnang dgos tshul zhus par rje bla ma thugs dgyes pa'i sgo nas re zhig lam rim gyi khrid dmigs mdor bsdus tsam zhig 'bul gsungs nas thog mar thun mong ba'i lam gyi rim pa'i khrod mdor bsdus dang /
de nas bskyed rim gyi nyams khrid chos thun lnga tsam dang /
rdzogs rim lcang skya gong ma'i gsung 'bum du bzhugs pa'i shin tu mdor bsdus pa de'i nas chos thun gcig tsam dang /
rdo rje tshig sbram gyi steng nas zhi khro sbrag sgrub thun mong ba dang thun mong ma yin pa'i dmigs skor cha tshang gi khrid bcas 'bul bar mdzad cing /
sprul sku rin po che 'di pa sku na phra mo 'di 'dra nas chos kyi srog rtsa nas 'dzin pa zhig 'dug gsungs bsngags brjod chen po mdzad /
snga phyi ma nges kyang rje bla ma 'di nyid las chos bka' gsan pa'i rim pa ni /
rje btsun tsong kha pa chen po'i gsung 'bum phal cher gyi bklag lung dang chos tshan 'ga' zhig la mdzub khrid tshul gyis gnad che sar bshad pa'ang gnang /
bla ma mchod pa'i khrid /
dbu ma'i lta khrid kyi gzab bshad rgyas pa /
spyod 'jug chen mo /
@## / /
stong nyid bdun cu pa /
mdo sde rgyan gsum la mdzub khrid kyi bshad pa rgyas pa /
'jam dbyangs chos skor gyi lha rnams dang /
phyag rdor gtum khyud /
rdor sems /
'jam dbyangs dkar po /
rnam rgal ma /
bde mchog dkar po sogs lha mang po'i rdzes gnang gi rim pa dang /
jo bo'i chos chung brgya rtsa /
paN chen blo bzang chos rgyan gyi gsung 'bum bka' rgya ma dang bcas pa /
rigs tshogs /
byams chos /
sgrub thabs rgya mtsho'i rgya gzhung /
rgyal ba dge 'dun rgya mtsho /
kun gzigs lnga pa chen po /
rje 'jam dbyang bzhad pa sogs da ma pa mang po'i gsung thor bu sna tshogs kyi bklag lung bcas gsan /
'di rnams zhal nas dngos su thos pa rnams bkod pa yin gyi /
da dud yang chos bka' rnam grangs mang tsam gsan yod 'dug na'ang gsan yig sogs ma mthong bas 'bri bar ma spobs so / /
mdor na dgung lo bco brgyad kyi bar lhan tu bzhugs nas chos bka' ci rigs gsan pa dang /
dka' gnad kyi dogs gcod 'bel gtam mdzad pa sogs chos phyogs dang /
'jig rten gyi bya bzhag che phra gang yod la bka' gros zhu ba sogs lugs gnyis ka'i sgo nas 'brel ba mchog tu che zhing phan tshun thugs yid gcig 'dres kyi dag snang 'ba' zhig gis dus 'da' bar mdzad / /
rgyal ba gnyis pa'i bstan pa sa yi mthar / /
'dzin cing spel la smon pa'i mthu grub pa'i / /
dam pa gang dang thugs kyi 'dza' ba ni / /
mkha' la mkha' dang chu la chu bzhin 'dres / /
phan tshun sku tshe du mar 'brel ba yi / /
mdza' gcugs 'dir yang doms par mdzad pa 'di / /
lhan cig mi gnas 'gal gyi bla chen rnams / /
bya 'ug brtul zhugs 'dzin la 'phya ba bzhin / /
'di dus sprul sku rin po chen nas /
rje thu'u bkwan pa rang nyid kyi dngos nyams ci rigs par lhag pa'i lha'i zhal gzigs pa sogs kyi rnam thar thun mong ma yin pa rnams shin tu rtogs dka' ba'i brda tshig gis bcings pa zhig yod pa la brda bkrol ba'i gsung bshad zhig gnang dgos tshul zhus par gzhan la mi gsung pa'i zhal bzhes mdzad na 'bul zhes gsungs par /
sprul sku rin po che nas de bzhin bgyid pas cis kyang gsung 'tshal zhes nan tan mdzad pas brda tshig ma'i steng nas zhib tu gsung ba gnang 'dug /
dus phyis nged nas lcang skya thams cad mkhyen par rnam thar de mchan gyis bkrol ba zhig gnang dgos tshul 'phrin yig gi lam nas zhus par /
gzhan la mi smra rgyu byas yod na'ang /
khyed rang bla ma de'i yang srid yin gshis smras par nyis pa med 'gro gsungs nas zhib mchan shog dril mdzad de /
gnang ba kho bos bgyis pa'i rnam thar dpag bsam ljon bzang du bkod pa bzhin yin no / /
dus phyis su lcang skya rdo rje 'chang gi zhal nas /
rje thu'u bkwan pa de sku yon sbed pa'i tshul gnang yang dka' gnas kyi dogs pa zhus na /
gzhan las khyad par du thon pa'i gsung bshad @## / /
mdzad pa zhig yod /
rigs tshogs /
bslab spyod /
byams chos la shin tu mkhas pa zhig yin zhes bsngags brjod mdzad pa kho bos thos so / /
dka' chen shes rab dar rgyas kyi drung nas /
lam rim chen mo'i steng nas mdzub khyid tshul gyis bshad pa shin tu rgyas pa dang /
lam rim chung ngu /
lam khyid 'jam dpal zhal lung gnyis kyi bshad zhib rgyas /
rje gong ma'i gsung 'bum du bzhugs pa'i yig cha rnams kyi steng nas lam rim phyag chen /
bde gsang 'jigs gsum gyi bskyed rdzogs /
gtum mo'i khrid /
'pho khrid /
snying po don gsum rnams dmar khrid man ngag zhal shes dang bcas pa /
tshe khrid 'chi med dga' ston dang 'ba' ra ba'i tshe khrid kyi yig cha gnyis kyi steng nas grub rgyal lugs kyi tshe khrid zhal shes snyan brgyud dang bcas pa /
rje bla ma nas nye bar brgyud pa'i tshe khrid thun mong ma yin pa /
bcom ldan 'das dpal 'khor lo bde mchog lU i pa dang /
dril bu lha lnga gnyis kyi dbang /
lhag pa'i lha du ma'i rjes gnang /
rje gong ma'i gsung 'bum yongs rdzogs kyi lung rnams gsan /
grub pa'i dbang phyug chen po rtse chos rje blo bzang ches 'dzin pa'i drung nas /
grub chen dril bu zhabs lugs kyi dpal 'khor lo sdom pa lus dkyil kyi dbang bzhi yongs su rdzogs pa sta gon dang bcas pa rje gong ma de nyid kyi phyag bzhes man ngag gis brgyan te smin rgyas su gsan /
rje gong ma nas brgyud pa'i bde gsang 'jigs gsum gyi rim gnyis kyi zab khrid gsung sgros zhal gdams dang bcas lan mang du gsan cing /
khyad par du bde mchog dril bu lus dkyil gyi bskyed rdzogs kyi nyams khrid zhal shes dang bcas pa lan du ma'i bar du gsan pa yin gsungs /
rje gong ma'i gsung 'bum du bzhugs pa'i lam khrid mdor bsdus kyi nas dpen sa snyan brgyud lugs kyi lam rim dmar khrid thun mong ma yin pa dang /
grub chen tshem bu lugs kyi thugs rje chen po'i dmar khrid yan lag dang bcas pa gsan par mdzad /
rje blo bzang chos 'dzin pa de nyid tshem bu dmar khrid kyi sgon nas ma Ni dung phyur gnyis lhag song zhing /
gsan bde 'jigs gsum dang /
khyad par du dril bu lus dkyil la thugs dam gtso bor mdzad pas zhing brje skabs dpa' po dang mkha' 'gro'o tshogs kyis mkha' spyod dag pa'i zhing khams du gdan 'drin pa'i rtags mtshan khyad par can mang du byung ba dang /
bde gsan 'jigs gsum gyi rten brten pa'i dkyil 'khor mdon sum du gzigs par snang zhes rje bla ma nyid lhas bsam 'grub khang gsar du bde mchog lus dkyil rdzogs kyi bka' khrid gnang skabs cag la dngos su gsungs /
bla ma dam pa de rnams las bka' gdams thig le bcu drug gi dbang /
sgrub thabs rgya mtsho dang snar thang brgya rtsa'i rjes gnang yongs rdzogs /
grub rgyal lugs kyi tshe dbang /
sgrol ma nyer gcig /
sman bla @## / /
bder gshegs brgyad /
sme brtsegs /
phyag rdor /
rta mgrin gsang sgrub /
khyung khra /
khyung nag 'dzam dkar sogs lhag pa'i lha du ma'i rjes gnang /
dril bu skor gsum gyi rgya gzhung gis mtshon pa'i bklag lung gi skor kyang mang po zhig gsan par snang ngo / /
skabs 'di dag dang /
phyis du yang bla ma dam pa mang po zhig las chos bka' ci rigs gsan pa rnams kyi skabs su bla ma rnams la bzhugs khri mthon po bshams pa dang /
rje rang nyid kyis phyag dang sngon du ldang ba sogs bsnyen bkur ba dang /
dad cing gus pa'i tshul gyis chos 'chad pa la thugs dang snyan gtod pa sogs tshul dang mthun pa kho nas gsan par mdzad /
deng sang gdan nas mtho ba dang /
'gro 'dren sprul skur khas 'che ba 'ga' zhig gis chos rgyun len pa yin zer nas rnag nyid khri stan mthon por 'gying bag dang bcas pas 'khod nas /
len yul mdun stan dma' bar bzhag pa la rje bos bran las dpya len pa'i tshul gyis mnyan pa dang /
yang la las chos mnyan pa'i dus su phyag gsum tsam btsal ba las skabs gzhan du bla ma mthong tshe ldang ba tsam yang mi byed par /
yul de la chos nyan pa gzhan gyis shes na mtshang che ba lta bus gsang ci thub byed pa sogs bla ma'i dam tshig mtha' dag khyad du bsad nas thob bla dang nyan lo'i grangs bsogs pa tsam don du gnyer ba dang /
gzhan la chos rgyun spel khul byed pa 'ga' zhig gis kyang dam mtshig dang sdom pa lha'i rnal 'byor dang grangs bsnyen sogs kyi rnam bzhag ci yang med par dkyil 'khor dang dbang rdzas rnams 'dzom zhing chog dpe thog nas bklag thub phyin phyogs thams cad tshong zong 'grim pa bzhin du dbang dang rjes gnang lung sogs ster yul 'bad pas btsal te nor dang brje tshong byed pa dag snang ste /
'chad nyan gyi gzugs brnyan de lta bu ni rgyal bstan dri mas sbags par byed pa'i bdud kyi las su shes par bya'o / /
de ltar dgung lo brgyad pa nas bco brgyad kyi bar mtshan nyid dang ldan pa'i dge ba'i bshes gnyen rnam gsum tshul bzhin du bsten nas gtso bor mdo phyogs kyi thugs gnyer mthar phyin pa mdzad cing /
gsang sngags rdo rje thegs pa'i smin grol gyi lam gyi rim pa yang rgya che ba zhig gsan ram mdzad mod / /
'on kyang gsang sngags skor la phyis su rgyal dbang thams cad mkhyen pa dang /
khri chen rdo rje 'chang gnyis kyi zhabs la gtugs nas rgyud kyi rgyal po gnyis kyi zab gnad mthar thug pa la sgro 'dogs chod pa'i nges pa rnyed cing /
de la brten nas mdo sngags kyi gnad mtha' dag la dpyad pa mthar phyin pa yin pas de'i tshul ni 'og tu bshad par bya'o / /
tshul 'di ni brtsun bla ma nyid kyi gsun shes pa smang ste /
grub mtha'i rnam bzhag thub bstan lhun po'i mdzes rgyan las /
dang por sems dpa' chen po rje btsun chos rgya mtsho ba dang sde snod 'dzin pa'i dge bshes gnyen chen po dka' chen shes rab dar rgyas pa dang rje grub pa'i dbang phyug 'dul 'dzin blo bzang chos 'dzin pa sogs @## / /
kyi bka' drin las mdo sngags kyi gsung rab du la dpyod pa'i sgo mang du rnyed cing /
phyis du chos kyi rgyal btsom ldan 'das kyi rgyal 'dod dgur dbang bsgyur ba'i dbang po thams cad mkhyen pa blo bzang bskal bzang rgya mtsho'i zhal snga nas dam pa'i chos kyi bdud rtsi'i bgo skal blangs pa dang /
gzhan yang bshes gnyen dam pa ma'i zhabs rdul spyi pos blangs shing mkhas pa rnams dang dka' gnad la 'bel ba'i gtam kyang mang du bgyis pa dang /
khyad par du rje rgyal ba gnyis pa'i rgyal tshab dam pa phyi nang gi rten 'brel rnams chu'i zla ba ltar gzigs shing byang chub kyi sems lhag par 'byongs pa rim gnyis kyi ting 'dzin la mnga' brnyes pa'i grub pa'i dbang phyug chen po rje btsun dam pa khri chen ngag dbang mchog ldan pa'i zhal snga nas las dpal mnyam med ri bo dge lugs pa'i mdo sngags kyi bshad srol dum dang khrid chen brgyad sogs legs par thob pa'i bka' drin las rang gzhan gyi grub pa'i mtha' du ma dang /
rgyal ba'i gsung rab rab 'byams la blo gros kyi snang ba cung zad rgyas shing blo bzang rgyal ba'i ring lugs la mi phyed pa'i dad pa brtan po thob bo / /
zhes so / /
legs bshad glog gi rtse dga' dang 'grogs pa'i / /
bshes gnyen zhal gyi chu 'dzin 'dzum pa las / /
nyin bzhin zab rgyas chos char 'jo ba yis / /
gang thugs ye shes mtsho chen rgyas par gyur / /
de tshe bka' bstan gdams pa'i chu bo kun / /
yongs rdzogs rnam dpyod lto ba yangs po ru / /
bskyil bzod drang srong dza hu d+sar pa zhig /
tsi na'i yul du byung zhes lhan rnams glengs / /
bgrang bya nyud du'i yun la mdo sngags kyi / /
chos tshul ma lus thugs su chud pa 'dis / /
rgyal ba'i gsung gsang chos kyi phung po'i tshad / /
brjod las 'das zhes grags pa rdzun du byas / /
snyigs ma'i ngang tshul mun pas ma sbags pa'i / /
gang gi mdzad bzang bdud rtsi'i 'od can de / /
phyogs bcu'i rgyal ba'i thugs mtshor shar ba'i mod / /
dgyis pa'i kunad dbang med bzhad par gyur / /
dbul bshes gnyen nor bu'i cod pan mdzes / /
mgrin pa legs bshad mu tig do shal 'chang / /
zhabs pad mkhas pa'i gtsug nang la bso ba / /
mtshungs med bla ma khyod bdag phyag 'tshal / /
zhes bya ba ni bar skabs kyi tshigs su bcad pa'o / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar pa mdo tsam brjod pa dge ldan bstan pa'i mdzes rgyan las /
gzhung lugs chen mo rnams thos bsam gyis gtan la phab cing zab rgyas kyi gdams pa mang du gsan pa'i le'u ste bzhi pa'o / / / /
de ltar thugs gnyer mdzad pa'i dus su yang thos rkyang gis chog par mi mdzin par /
don la yang yang dpyad sgom mdzad pa dang /
kha phyir bltas sum song bar rgyud thog tu bskor te nyams su len tshul gyi gnad la sgro 'dogs gcod @## / /
pa gtso bor mdzad cing /
thos don rnams phral phral du phyag len la 'debs pa dang /
spyod 'jug chen mo dang /
rgyan 'jug /
mdo rtsa /
rnam rtsa rnams re mos dang /
rdo rje 'dzin pa dkon mchog rgyal mtshan gyi lam rim tshigs bcad ma /
blo sbyong don bdun ma dang /
tshigs brgyad ma /
bzang spyod dang smon lam bdun cu pa rnams chag med du zhal 'don mdzad cing don la bshar sgom mdzad pa yin gsungs /
'di ni 'brom rin po ches /
rje sangs rgyas bya ba kun mkhyen yin / /
de spangs rtogs tshogs gnyis mthar phyin yin / /
nga pha ma'i don du de 'dod pas / /
dus dang por thos pas sgro 'dogs bcad / /
dus gnyis par bsam pas sgro 'dogs bcad / /
dus gsum par bsgom pas sgro 'dogs bcad / /
kye de yang gcigg nyid ma yin te / /
nga thos dus tshe na bsam bsgom bdo / /
nga bsam dus tshe na thos bsgom bdo / /
nga bsgom dus tshe na thos bsam bdo / /
nga gcig tu ma lus bsdoms byas nas / /
chos lam du khyer nas shes pas / /
nga bka' gdams phyogs char ma lhung bas / /
don rgya 'bag bzhin du 'phul shes pa'i / /
legs kun tu rtogs te bka' gdams yin / /
zhes gsungs pa dang /
rje bla ma rnag gis kyang /
de ltar thos bsam gnad du legs song na / /
de nyid bsgom dang len gtso bo yin / /
thos bsam sgom gsum cig car 'byung bas na / /
tshegs med lam gyi rtogs pa rnyed par 'gyur / /
rgya bod mkhas pa'i skye bo phal mo ches / /
mtshams dang 'dag spyar gcig dril mdzad kyang / /
'chad rtsod rtsom pa'i mdzad pa mdzad bzhin par / /
sa lam rtogs pa phul byung rnyed la ltos / /
zhes gsungs pa ltar /
thos bsam sgom gsum ya bral du ma gyur bar gcig gcig gi grogs su 'khyer shes pa jo bo bka' gdams pa'i rnam par thar pa phyag len du btab pa'i rnam rmad du byung ba'o / /
mkhas pa'i bya ba 'chad rtsod rtsom gsum kyang dgung lo shin tu pra ba'i gnas skabs 'di rang nas bdag gir bzhes pa yin te /
dgung lo bcu gcig pa'i dus su dad ldan gyi gra slob spyin bdag mang po zhig gis gsol ba btab pas /
skyabs 'gro'i khrid kyi bka' 'chos dang /
lam gyi gtso bo rnam gsum gyi bshad pa shin tu rno ba zhig mdzad pas /
thams cad kyi yid rang dbang med par 'phrog ste dad pa'i shugs kyis mig nas mchi ma rang dbang med par 'chor ba byung /
de nas bzung zhu ba po rnams kyi mos pa bzhin dbang chen gyi rigs ma gtogs gsung chos gang zhus thams cad thogs pa med par gnang nas thams cad yid tshim par mdzad /
rtsod pa yang dgung lo bcu bdun gyi skabs gzhung lugs la sbyangs pa'i spobs pa mchog tu dge ba u cu mu chin gu shrAi bzong pa zhes bya bas nyam sad kyi tshul du rtsa shes kyi rab byed dang po'i sho lo ka kha shas las brtsams pa'i da yid phul ba la /
'phags pa yab sras dang rje bla ma'i dgongs pa gung bsgrigs te lung rigs dri ma med pa'i lam las drangs pa'i rtso da lan gnang /
de la dag bzhag gi @## / /
tshul gyis rtsod yig yang skyar phul ba la /
slar yang rdo rje'i gzig ma lta bu'i lung rigs kyi rtsod lan gyis rgol ba de nyid kyi spobs pa rmig med du 'joms par mdzad pa rtsod lan gyi yi ge gsung 'bum du bzhugs pa ltar yin no / /
phyi u gu shrA'ide sku mdun du mjal skabs dngos su 'bel gtam gyi bka' mched rgyas par stsal bas kho yang shin tu dad pas de phyin chad nas rje bla ma nyid kyi slob mar gyur te gsung gi bdud rtsil spyod pa'i skal bcan du gyur pa yin /
legs bshad kyi rtsom pa yang /
byang chub lam gyi rim pa'i dmigs rnam gsal 'debs tshigs bcad ma zhig mdzad pa ljags rtsom gyi thog ma yin cing /
'di phyis su gsung 'bum gyi par bzhengs skabs dguns lo bcu gcig dus mdzad ces mchan btab 'dug na'ang /
'di nga rang lo dgu pa'i dus brtsams pa yin zhes rje bla ma nyid kyis bdag cag la gsung 'bum gyi ljags lung gnang skabs dngos su gsungs pas /
skun shin tu phra ba'i gnas skabs su yang brjod don zab cing tshig gi spyor ba phun sum tshogs pa deng sang gi 'gro 'dren du khas 'che ba rnams kyis mi tshe hril por 'bad kyang kha nas thon dka' ba'i legs bshad kyi dga' ston de lta bu spel ba ni snyigs ma'i dus 'dir 'byung bas dka' ba'i ngo mtshar rmad du byung ba'i rnam thar du snang ngo / /
dgung lo bco lnga'i dus rje bla ma ngag dbang chos kyi rgya mtsho las gsan pa'i lta khrid la zin bris gnang ba rgya gzhung gi nyams dang ldan pa zhig dang /
de nas bzung dgung lo nyi shu'i bar byang chub kyi sems bskyed tshul bshad pa theg chen 'jug sgo /
rmad du byung ba'i gtam gyi spyor ba mkhas mar grin rgyan /
gzhan yang dad ldan du ma'i zhus ngor /
lha dang bla ma'i gsol 'debs /
lha'i sgrub thabs mngon rtogs /
chab shog mgur ma sogs phyogs gcig tu sdom par shog grangs brgya lhag tsam zhig mdzad snang la /
de dag kyang tshig don phun sum tshogs pa blo gros dang ldan pa dag gis mthong na yid 'phrog par byed pa sha stag tu 'dug go /
dgung lo bco lnga'i dus shes rlom snying kham can 'ga' zhig gis /
da slob gnyer chig dril byed pa las /
bstan bcos rtsom pa sogs par chad kyi rgyu yin pas mi legs zhes kha 'dud kyis phye ba'i gtam smra ba gsan nas de dag la 'di skad ces gsungs 'dug /
swa sti /
bslab gsum yon tan lhag cing brtson dang bcas / /
lung gi gter gyur zab don mngon sum rtogs / /
smra mkhas brtse ldan chos phyir skyong la spangs / /
theg mchog mtshan ldan bshes gnyen rnams la 'dud / /
kyi hud bzod dka'i 'khor ba'i rgya mcho cher / /
bgrang dka'i sdug bsngal na kra du ma yis / /
rab gtses mar gyur 'gro ba ma lus pa / /
thar pa'i skam sar phyin ci ma rung / /
kyi ma lus can kun gyi phan bde'i gzhi / /
sdug bsngal ma lus drung nas 'byin byed pa / /
dge legs mtshan mas phyogs @## / /
kun bkra ba'i thabs / /
'drin pa'i bstan 'di lags par rgyal bas gsungs / /
e ma deng thub bstan rin chen 'di / /
bdag 'dra'i blun rmongs rnams kyis 'dzin par rlom / /
rnam dag nges 'byung tsam yang bsgom dang bral / /
'gro ba'i sdug bsngal bsam tshe skyo bas dben / /
ngan 'gro'i 'jigs la ba spu'i rtse mig yo / /
bdag dang bdag 'dras bstan pa dzin spel ba'i / /
tshul 'di rgyal ba'i sras rnams dang / /
sngon byon skyes chen tshogs kyi bzhad gad gnas / /
rab 'byams gzhung lugs dka' gnad legs rtogs shing / /
rnam mang yon tan bzang pos rgyud gtams pa / /
mching bu'i khrod kyi gser bzhin 'ga' srid kyang / /
nag phyogs thal bas gyogs te mi mngon byas / /
de lta mod kyi bdag blo'i nyin byed kyis / /
lung rigs bye ba'i 'od 'phreng spro byas te / /
blo bzang bstan pa'i pad tshal snying po'i bcud / /
blo gsal bung ba'i tshogs la 'gyed nus mod / /
'on kyang deng dus mkhas rlom phyogs lhung ba / /
phyogs re'i gzhung la spyangs pa chung du can / /
'ga' yis lham dpe zhwa la 'gebs mthong ba'i / /
tshul 'dis kho bo 'ang snying las dur spro / /
rgyal ba gnyis pa'i legs bshad lus phra'i gzugs / /
bdag gi blo gros a dar shar gsal por / /
'char ba'i dga' ston ci yang myong ba yis / /
gcig pu gnas kyang dga' ba'i ca co 'chor / /
e ma rgyal dang rgyal ba'i sras / /
kun gyi bgrod pa gcig pa'i lam / /
zab mo dbu ma'i lta ba mchog /
thabs dang 'brel bar med dri med kyi / /
rigs pas smra la bdag mkhas so / /
chu phran chung chung ca co che / /
rgya mtsho ku co ga la sgrogs / /
de phyir 'di ni ngang tshul te / /
sgro btags bdag bstod ga la yin / /
de ldan yang thub pa'i gsung rab rgya mtsho ste / /
kho bo'i blo gros kyis 'khums phul gang tsam / /
ring nas goms dang dam pa'i byin rlabs sogs kyi thus / /
legs par bshad pa 'ga' zhig kyang ni cis mi dmigs / /
de phyor blo gros ldan rnams kyang / /
yid rang dga' zhing 'dzum bzhin du / /
legs bshad blangs te 'chad pa dang / /
rtsod dang nyams su bstar bar rigs / /
blogs la ma lus legs bshad la / /
'jug par bskul ba'i dge ba yis / /
'gron rnams tshogs gnyis rab rdzogs te / /
chos gzugs sku gnyis 'thob par shog /
ces pa 'di ni kho bo'i legs par bshad pa byung ba dang byung bar 'gyur ba thams cad la blo ldan rnams 'jug pa'i phyir du chos kyi grags pas lo bco lnga par sbyar ba dza yan tu /
zhes pa stsal / /
thos pa'i me tog rnam grangs mang bzhad kyang / /
bsam sgom sprang rtsi'i bcud dang mi ldan na / /
skal bzang bung ba'i dga' ston mi 'gyur te / /
ri mor bris pa nyid dang khyad par ci / /
de phyir thos bsam yongs 'du'i ljon pa las / /
tshul bzhin sgom pa'i 'bras bu gzur za ba'i / /
sku bzhi mngar ba'i ro la longs spyod pa / /
tshad ldan mkhas grub rnam thar bdag gir bzhes / /
'chad pa sprin gyi bla re dang / /
rtsod pa glog gi shal @## / /
dang / /
rtsom pa 'brag gi sgrang byang gsum / /
thub bstan nam mkha'i mdzes rgyan te / /
de lta mod kyang deng ngus bstan 'dzin rnams / /
dpal 'byor sa dang me tog mda' can gyi / /
'ching ba sgrub las 'chad rtsom pa yis / /
bstan la bya ba byed pa ches cher dkon / /
mkhas khyod rgya chen gsung rab 'chad la mkhas / /
mkhas rlom rgol 'joms lung rigs rtsod par mkhas / /
mkhas pa mgu ba'i legs bshad rtsom la mkhas / /
mkhas pa'i bya bas thub bstan spal la mkhas / /
ches phra'i na tshod sgo nga'i sbubs rgya nas / /
mkhas pa'i rtsal kun rdzogs pa'i mkha' lding khyod / /
bstan 'dzin 'dab ldan yongs kyi rje bo ru / /
thub bstan lhun po'i spo la ngal bso mdzad / /
yang dgung lo bcu bdun pa'i dus rang nyid la gros 'debs pa'i tshul gyis skal ba dang ldan pa rnams tshe 'di'i d+nang zhen las blo bzlog ste mdo sngags kyi lam la sgrub pa snying por byed pa la bskul ba'i zhal gdams 'di lta bu zhig gnang 'dug ste /
na mo mnya dzu shra'i ku ma ra ye /
bgrang yas 'gro la rab brtses kun bslangs te / /
byang chub thugs bskyed rlabs chen tshogs gnyis bsags / /
sgrib gnyis dgra bcom sku gsum mngon du mdzad / /
stobs bcu mnga' ba kun la snying nas 'dud / /
rgyal ba'i dgongs don zab dang rgya che'i tshul / /
'gro la gsal mdzad klu sgrub thogs med zhabs / /
a ti sha dang blo bzang grags pa sogs / /
rgya bod paN grub ji snyed mchis la 'dud / /
sngon bsags stobs ldan las kyi mthu brtas pas / /
'khor ba'i gcong rong zab mo'i spubs tshud de / /
jigs rud skye rgan 'chi'i dgras gtses pa / /
bdag nyid rang la phan pa'i gros cig 'debs / /
kyai khyod rnyed dka' dal 'byor rten mchog thob / /
rgyal bstan dri ma med pa'i sgo ru zhug / /
yang dag bshes kyis legs par zin gyur na / /
da ni dam pa'i chos la mi 'bungs / /
kun gyi srog la mnga' bsgyur brtse bral zhing / /
skyes kun don med gsod byed 'chi bdag des / /
rtag tu khyod la g+l+gas ni 'tshol byed na / /
bde bar gnyid log khyod la gdengs ci yod / /
dal 'byor rten 'di shin tu rnyed dka' zhing / /
yid bzhin nor las lhag pa'i don che bar / /
gsungs na 'di nyid don med chud gzan pa / /
khyod ni nges par bdud kyi zhags pas zin / /
lo zla zhag dang za ma'i pho nyas bsus / /
na rga'i mtshon dang dbyig pas lus la brab / /
'dod srid zhag pas ske bcings ngan song gi / /
gyangs su 'dren pa'i ngang tshul ma dran nam / /
ma yi mngal las thon pa'i dus nyid nas / /
skad cig tsam yang ngal gso'i skabs med par / /
rtag tu 'chi ba nyid phyir rgyug gyur na / /
da dung khyod la khom pa'i skabs mchis sam / /
mi lus 'thob la tshul khrims gzher bzung ste / /
sbyin sogs grogs byas smon lam mtshams sbyor bar / /
dgos rgyu 'di khyod kyis nam zhig bsgrubs / /
gzhi mtshul khris rnam dag bsrungs sam ci / /
bsgrub dgos rgyu ni 'ga' yang ma bsgrubs shing / /
bya min ngan 'gro'i @## / /
rgyu la kun tu brtun / /
gshin rje'i pho nyas zin kyang 'chir mi skrag /
kyi hud khod kyi 'gro ba ji 'drar 'gyur / /
phyogs bcu'i rgyal ba sras bcas dpang btsugs te / /
khas blangs dam tshig sdom pa yal dor nas / /
dam pas smad pa'i las la ci dgar 'jug /
khyod snying lcags kyi gong bur gyur tam ci / /
lcags gong me lce 'bar 'dra'i dang zas kyis / /
'tsho zhing dkor sgrong sbyod byed yal bar dor / /
bsod nams ming btags bdud kyi pho nya 'dis / /
khyod ko dmyal ba'i srung mar byin du nges / /
phyogs bcu'i sems can kun gyi mig phyung bas / /
sems dpar khros pa sdig pa che gsungs shing / /
sems dpa' 'ang gar gnas brtag par shin tu dka' /
de phyir mtho la phrag dog mnyam la 'gran / /
dman brnyas par byed pa'i brtul zhugs 'dis / /
gting zab dmyal ba'i me nang bskal pa'i bar / /
bud shing ltar bsreg sdug bsngal cis mi myong / /
rnag nyid ngan 'gror mi skye'i gdengs med kyang / /
'gro ba gzhan gyi yar 'dren byed do lo / /
bdag gzhan phung byed don med 'dun ma 'di / /
da ni myur du spangs na mi legs sam / /
kyi hud dmyal ba'i bud shing khyod nyid la / /
legs nyes 'byed pa'i sems shig yod gyur na / /
dma pas bsdags pa'i spyod tshul bzang po la / /
rab dkar sems kyis 'di ltar 'jug par rigs / /
gnas skabs mthar thug legs tshogs ma lus pa / /
'grub pa'i rten 'brel 'grig pa'i rtsa ba mchog / /
lam ston pa shes gnyen mchog de bsam sbyor gyis / /
tshul bzhin bsten la sgo gsum brtson par gyis / /
rten 'di rnyed dka' don che 'jig par sla / /
chi bar nges shing nam 'che nges pa med / /
ngan song bzod dka' de phyir skyabs 'gro dang /
las 'bras blang dor rgyun ngu sems par gyis / /
'khor ba sdug bsngal rgya mtsho 'di rgyu / /
las nyon gnyis yin nge las nyon las nyon mongs gtso / /
de phyir de nyid spong bar byed pa'i thabs / /
lhag pa'i bslab pa gsum po bsten par gyis /
drin ldan ma rnams 'khor ba'i gnas 'di las / /
sgrol phyir byang chub mchog tu sems bskyed la / /
phyin drug bsdu ba bzhi yi nyams len la / /
brtson pa drag pos tshul bzhin slob par gyis / /
khyad par bla med rdo rje theg pa yi / /
'jug sgo dbang blangs dam sngom legs bsrungs te / /
sku gsum go 'phang myur du 'thob byed thabs / /
rim gnyis rnal 'byor spyod la brtson par gyis / /
'di lta'i tshul gyis legs par blo spyangs na / /
sku bzhi'i sa sa bon rnam dag thebs 'gyur zhing / /
dal 'byor thob pa don dang ldan pa ste / /
dam pas bsngags pa'i las ni de yin no / /
rang la gros 'debs man ngag bdud rti yi / /
bcud bsdus bdud rti'i thigs pa 'di bgyis pas / /
bdag dang 'gro kun skye ba thabs cad du / /
theg chen dam pa'i chos la spyod par shog /
ces rang la gros 'debs pa man ngag bdud rti'i 'di snang gi chos brgyad dang rol rted la sgrub pa snying por byed pa'i ban chung ngag dbang chos grags kyis rang lo bcu bdun pa'i tshe sbyar ba dge legs su @## / /
gyur cig /
ces pa'o / /
skabs rgyal sras bcu bdun pa sku dbang che bas kho pas zhus don bzhin /
bod nas k+r+ma zhwa dmar nag gi bla ma gnyis rgyal kha ba chen por gdan drangs /
khong gnyis pe'i cing du 'byor nas ?gong ma'i spyan bskyang che ba byung na rang re'i bstan pa gnod tshab che nges yong rgyur 'dug pa la /
rje thu'u bkwan pa thugs khral shin tu che bas rim gro stobs che ba dang /
mngon spyod kyi las 'ga' zhig kyang mdzad /
sprul sku rin po che nas kyang dam can chos kyi rgyal po las la bskul zhing gtor ma 'phen pa sogs gnang bas bla ma de gnyis lam dug gshegs /
d+nam skos sa'i tshangs pa 'jam dbyang ?gong ma chen po nas gzigs pa mchog tu dge bas gser dngul gos dar rin po che'i dpyad pa khyad du mtshar ba sogs kyi gnang sbyin yang dang yang du mdzad pa dang /
skabs skabs su rgyal po rnag gi gsol ba'i phud kyang skyel 'jug pa dang /
hu thog thu nas rgyal ba'i bka' 'gyur ro cog la gzigs rtog zhib tu mdzod ces bka' nan yang yang phebs shing /
sras bzhi pa da lha'i ?gong ma bdag chen po nyid kyang rje bla ma dang lhan du slob gnyer mdzad 'jug pa gnang /
rje bla ma mchog nas rgya sog man ju nams kyi skad rigs dang yi ge thams cad zhar byung du thugs su tshud pas /
pho brang nang yang yang gdan drangs nas gong ma chen po dang zhal 'dzom gyi thog chos kyi bka' mchid mang du gnang ba sogs bdag rkyen bla na med pa mdzad /
rgyal po 'di nyid hwa shang gi lta ba lam mchog tu dgyes pas skabs du mar tshom chen zhig tu rgyal po rang nyid dbus su bzhugs pa'i gyas phyogs su rje bla ma nyid bzhugs su gsol zhing /
hwa shang mkhas pa rnams mtha' skor du 'dug bcug nas lta ba'i skor gyi mol mchid dang phan tshun nyams bsdur ba sogs mdzad /
rgyal po rnag nyid kyis lta ba ston pa'i yig cha zhig ljags rtsom mdzad pa'i spyar byang du /
rje bla ma nyid kyi mtshan dang hwa shang mkhas pa kha shas kyi ming smos te /
'di rnams dang lhan du yun ring por brtags shing dpyad nas grub don brjed byang gi tshul du sbyar ba yin zhes gnang nas yig cha de rgya yul thams cad du 'grem par mdzad pas /
da lta rgya nag lho phyogs sogs kyi hwa shang gi sde che ba rnams su rje 'di nyid lam mkhas pa chen por grags shing /
yul gru tha dad nas lta ba rtsad gcod pa'i hwa shang mang po dka' spyad kyis rje 'di'i drung du yongs nas zhabs la gtugs par byed cing /
de dag la thog mar hwa shang gi 'dod tshul ltar dang rim gyis dbu ma'i lta ba la 'khrid par mdzad pas nyams rtogs skyes pa'ang mi nyung tsam byung 'dug go / /
rje bla ma nyid la bdag gis hwa shang gi lta ba ci lta bu zhig yin zhus pas /
sngon 'phags yul nas klu sgrub yab sras kyi rjes 'brang gi paNiT ta 'ga' zhig rgya yul du byon cing /
rgya'i hwa shang 'ga' zhig kyang rgya gar du song nas dbum pa'i paN grub rnams la gtugs pas de dag gis dbum ma'i lta ba rgya yul du cung zad dar bar byas 'dug @## / /
kyang rgyud 'dzin mang du ma phel /
rgya skad du tA mo tsu shi bya ba slob dpon b+ho ng+hi ng+ha rmot+ta rgya yul du byon nas lta ba'i rnam bzhag gsungs pa dar che ba 'dug cing /
slob dpon de 'ga' zhig gis pha dam pa sangs rgyas yin yang zer la /
gang ltar yang ba'i ngo bo bod kyi zhi byed kyi lta ba dang gnad gcig tu 'dug /
deng sang lta ba'i 'dod tshul dar rgyas che ba ni sems tsam pa'i lta ba dang shin tu mthun par snang /
bod du byung ba'i hwa shang m+h+wa ya na'i lta ba 'dzin mkhan dengs rgya yul du gcig kyang mi 'dug ces gsungs /
des na bod dag gis hwa shang gi lta ba thams cad m+h+wa ya na'i lta ba dang gcig tu 'khrul nas than mthong ba ltar sdang bar byed pa ni rgyu mtshan ma mthong bar zad do / /
skabs shig dbyar gyi tsha ba shin tu che ba la ?gong nas sprul sku rin po che dang rje thu'u bkwan pa rnam gnyis tsha ba'i ring la ?gong ma'i skyed tshal du bzhugs chog pa'i bka' gnang ba bzhin dga' tshal du bzhugs /
?gong ma'i gsol thab rang nas gsol chas nar ma dang /
na bza' bzhugs stan snye 'bol bsil yab rnga yab seng gos kyi gur sogs nye bar mkho ba'i yo byad thams cad gnang zhing /
phyag gyog pa rnams la'ang gyon pa sogs gnang sbyin mdzad /
skyed tshal thugs nyams spro ba gang bzhed du phebs bzhud bag yangs mdzad chog pa'i bka' gnang /
der bzhugs ring la rje thu'u bkwan rin po che'i drung nas chos bka' rnam grangs du ma zhig gsan par mdzad cing dka' gnad mang por dogs dpyod sogs dam pa'i chos kyi dga' ston gyis dus 'da' bar gyur /
de dus gsungs mgur gnang ba 'di ltar ro / /
oM bde legs su gyur cig /
mchog sku bzhi'i go 'phang mngon mdzad de / /
chos zab rgyas 'gro la 'doms pa'i slad / /
gos dur smrig 'dzin pa'i tshul bzung ba / /
rje tsong kha pa la snying nas 'dud / /
sems legs bskyed rlabs che na tshogs gnyis bsags / /
sgrib gnyis kyi mun stug rtsad nas bcil / /
skyabs blo bzang bstan pa'i rgyal mtshan la / /
dus kun tu 'dud do thugs rjes zungs / /
rigs kun khyab drug pa rdo rje 'chang / /
dus snyigs ma'i 'gro rnams 'dren pa'i phyir / /
sku tha mal rnam pas chos tshul 'doms / /
mgon chos kyi rgya mtshor gsol ba 'debs / /
zab gsal zhing rgya che'i 'khyen rab dang / /
lung rtogs pa'i yon tan gter du gyur / /
chos zab don bdud rtsir 'dod rgur spyod / /
rje shes rab dar rgyas zhabs la 'dud / /
dam sdom rnams mig 'bras ltar du bsrung / /
lam rim gnyis rnal 'byor zab mor brtson / /
'khrul bral ba'i rtogs pa mchog brnyes pa / /
rje blo bzang chos 'dzin zhabs la 'dud / /
dus deng nas byang chub snying po'i bar / /
rje khyer rang rnams dang mi 'bral zhing / /
chos zab rgyas bdud rtsir longs spyad de / /
mchogs ngas rgyas 'thob par byin gyis rlobs / /
'di snang gi phun tshogs sgyu ma'i gar / /
mi rtag cing yid brtan mi rung pa'i / /
ngang tshul la nges shes legs bskyed de / /
@## / /
dam chos la 'bad par byin gyis rlobs / /
srid pa yi rang bzhin sdug bsngal la / /
bde ba ru 'dzin pa'i log shes 'di / /
myur ba ru 'gags nas bslab pa gsum / /
'bad pa yis bsten par phyin gyis rlobs / /
drin can gyi ma rgan sems can rnams / /
'khor ba las bsgral te gtan gyi bder / /
'god slad du byang du chub sems bskyed de / /
gzhan don la brtson par byin gyis rlobs / /
smin byed kyi dbang thob dam sdom bsrung / /
rim gnyis la brtson bcas sku gsum gyi / /
go 'phang mchog tshe 'dir myur thob nas / /
sems can kun 'dren par byin gyis rlobs / /
khyad par du rab dga' thob kyi bar / /
bsod nams du ming btags bdud kyi 'phrul / /
'du '+r+dzi dang snyan grags bkur sti dang / /
skad cig kyang 'phrad par ma gyur cig /
bla chen gyi skye bar sgro btags nas / /
thos bsam dang sgom pa la gyel te / /
rang phung dang gzhan phung las la 'jug /
go 'phang de 'thob par mgyur cig /
tshes med kyang chos par brdzu ba dang / /
sgom med kyang sgom par brdzu ba dang / /
sdom med kyang btsun par brdzu ba yi / /
brdzu chos de rtag tu spong bar shog /
mdo sngags kyi gzhung lugs mtha' dag la / /
tshig tsam du ma lus thos pa bsags / /
thos don la dri med lung rigs kyis / /
legs dpyad de gtan la 'bebs par shog /
'du 'dzi yis dben pa'i nags khrod du / /
gcig pu ru thub gsung mtha' dag la /
sgom sgrub kyis rang rgyud legs sbyangs te / /
sa lam rnams myur bar bgrod par shog /
sa lam gyi rtogs pa mchog thob nas / /
dag pa dang ma dag zhing rnams su / /
bgrang yas kyi sprul pas thabs mkhas pas / /
mtha' yas pa'i 'gro ba 'dren par shog /
'dod don gegs med 'grub 'gyur bar / /
rje khyed rang rnams kyis byin gyis rlobs / /
dus da lta nyid du byin gyis rlobs / /
skyabs gzhan na med do bla ma mkhyen / /
ces pa 'di ni 'di snang phun tshogs thams yid brtan du mi rung ba'i ngang tshul can yin par gsung rab las byung ba rnams la nges shes cung zad skyes pas rkyen byas te /
sku skye ngag dbang chos grags kyis rang lo bco brgyad par ?'jam dbyangs gong mchen po'i skyed tshal du sbyar ba'i yi ge pa ni dpyod ldan tshul khrims chos 'phel gyis bgyis so zhes pa'o / /
rgyal phran bye bas gang phyag byas pa'i / /
ral pa'i rlung gis bslangs pa'i rdul 'tshub kyis / /
lha yi rjing ring mog por byed pa lta'i / /
sa chen skyong ba chos kyi rgyal po che / /
gang gi bsod nams stobs kyis bskrun pa yi / /
skyed mos tshal gyi bsti gnas nyams dga' pa / /
mtho ris skyed tshal sa la 'phos pa bzhin / /
ngo mtshar bkod pa bsam las '+ngas pa yod / /
gang du bai DUr zhun ma'i mtsho / /
yid 'ong gtsang zhing drangs pa la / /
chu bya'i tshogs dang rgyu skar rnams / /
nyin mtshan res mos khrus la 'jug /
spu sdug 'dab chags sna tshogs rnams / /
'phur lding gar gyi rol rtsed dang / /
mgrin pa'i rja rnga brdungs pa yis / /
dri za'i 'jig rten rjogs par byed / /
sbrang rtsis myos @## / /
pa'i rkang drug rnams / /
p+ngam gser gyi skra can la / /
chags pas lang ling 'khor byed cing / /
de yi ngo mtshar dar dir sgrog /
skyed tshal mdzes ma'i bzhin ras ni / /
tsha bas ma rung 'gyur dogs pas / /
gyu yi ljon shing 'khrigs pa rnams / /
yal ga'i bsil yab par byed / /
ri bo ni tso'i sdro thul can / /
me tog do shal 'chang rnams kyis / /
rang gi bu bzhin ri skyes rnams / /
'phang par nyal la 'khrug mi byed / /
sbu ba dkar po'i stod gyogs can / /
dal 'gro ma ni dri bzhon gyi / /
bu mos gtor ba'i me tog tshogs / /
lhung lhung zer zhing 'thu bar byed / /
thang dang ri sul chu ngogs su / /
lo ma gsar pa'i lding khang dang / /
nor bu'i pho brnag nyams dga' rnams / /
bkod pa'i khyad par 'gran pa bzhin / /
'di ni dngos sam 'on te sgyu ma zhes / /
blo ldan yid la dpyang thag 'dzin byed cing / /
gang du gom pa 'jog pa'ang sngon bsags kyi / /
bsod nams mthu la ltas pa'i gnas der ni / /
ji ltar kun gsal ra bar nyi zla zung / /
'dod dgur rgyu zhing 'od kyis rtsen pa bzhin / /
rin chen khang bzang mchog tu yab sras gnyis / /
spyod lam ci bder chos kyi dga' bas rtsen / /
nub cig phyis 'byung ston pa'i mnal ltas bzhi tsam bsdud mar byung snang ste /
dang po ni mnal lam du rje bla ma nyid ?gong ma'i pho brang gi gyen theng tsi bya bar byon pa na rje thu'u bkwan pa'ang de na phebs 'dug pa'i zhal nas /
?gong nas os rod kyi bu chung zhig gnang byung bas nged rang gsol ras la phyag 'tshal bar 'ongs pa yin gsungs /
bu chung de nged la gnang 'tshal zhus par /
de gsol khrims kyis phog pa ?gong nas srog thar mdzad pa yin /
rab byung byed dgos pas gzhan la ster mi chog gsungs /
gnyis pa ni /
yang mnal lam du ts+nadn jo bor rje thu'u bkwan pa'i drung du phebs pas /
tor ge am pas rje thu'u bkwan par nang rten rnams mjal dgos zhus par /
khong gi zhal gzhan thams cad chog /
jo bo rje'i dbu zhwa ston rgyu min gsungs pa rmis /
gsum pa ni /
yang rje thu'u bkwan pas nged la brel ba zhig yod /
nyid re zhig mchod mjal sogs mdzod gsungs byung ba bzhin /
mchod khang du phebs pas /
rten khrod na bla sku tshon do tsam pa gdan khri rgyab yol dang bcas pa zhig la /
sprul gdug pa can dmar smug sbom zhing ring ba zhig gnod sems kyis mjug ma sku brnyan de'i khri rkang rnams la 'khril zhing /
lus po bla sku'i gyas phyogs nas yar te song nas dbu'i steng tsam du thon pa na /
bla sku'i gyon rol na rdo rje 'jigs byed kyi sku brnyan tshon do tsam pa zhig 'dug pa des sku stod gyas phyogs su dkyus nas spyan hrig hrig byed cing /
ma he'i zhal gyi shangs bug gyas pa nas glog dmar zhig 'khyugs pa'i gseb nas dam can chos kyi rgyal po sku tshon phyed tsam zhig rgyang gis thon nas song ste /
sprul de'i mgo lam tshon zhig rgyab pas sprul mgo thur du nar gyis 'phyang song ba zhig rmis /
bzhi pa ni /
yang de'i 'phror mnal lam du /
phyag dar khrod na chos po ti chung chung 'ga' @## / /
zhig 'dug pa las gcig blangs nas gzigs pas kha byang la bka' brgyud gtam gsum gyi chos sna tshang bar bzhugs zhes snang ba kha phye bas /
yi ge gshar ma la bar mtshams su sdig pa r+wa can dang /
ro mgo med dang /
ya lag la mig dang kha yod pa sogs yid du mi 'ong ba'i ri mo mang po yod pa zhig 'dug /
rje thu'u bkwan rin po cher /
dpe cha 'di su'i yin zhus par /
de bcu bdun pa'i yin /
khyed kyis shes mod gsungs pa rmigs /
'di rnams phyi nyin phral du phyag bris mdzad nas rje thu'u bkwan par phul ba'i shog dril de phyis su kho bos mthong zhing /
bla ma mchog nas brda brda bkrol gnang byung bar /
rmi lam dang po de /
dus phyis cun gar ba'i 'khrugs long gis os rod kyi rgyal rgyud stong pa'i ltas dang /
gnyis pa rje ngag rgyam pa de nyid byang chub kyi sems rnal ma thugs la mnga' na'ang /
yon tan thams cad bum nang gi mar me ltar sbed pa zhig yod pas de mtshon byed dang /
gsum pa dang bzhi pa /
gtso bor sngon las dang 'phral rkyen gzhan gyi bsam spyor ngan pa'i mthu byad sogs la brten nas /
nged kyi rkang lag dang mig sogs yun ring du na ba dang /
'chi la thug pa'i nad tshab drag po 'ga' 'byung kyang srog la ma skyon pa 'di ri bo dge lugs pa'i yi dam srung ma'i byin rlabs yin pa'i brda mtshen du mngon zhes gsungs /
kho bos phyag dar khrod du snang ba de gzhan phyogs pa'i chos rnams snyong po med pas phyag dar gyi rdul khrod du dor zhig bya ba yin nam zhus par /
khyod smyon pa yin 'dug /
de ltar zer ga la 'os gsungs /
skabs shig rgyal btsong kha pa'i rnam 'phrul du grags pa khri chen blo gros rgya mtsho'i sprul sku blo bzang bstan pa'i nyi ma mkhas grub gnyis 'dzom gyi skyes bu dam pa khyad par can yin par m+zad /
sku gong ma rnams su bla slob kyi 'brel pa che ba bcas rgyal khab chen por gdan drangs te dbang khrid man ngag gi rgyun gsan par bzhid nas ?gong ma chen por snyan 'bul bgyis na'ang /
rgyal sras bcu bdun pa dbang che bas khos gyos thabs sna tshogs kyis do lon nor du yod pa'i bka' 'gyur ba bzer ba dang /
gzhung gi mkhan por 'ongs pa'i no min han ming can zhig bcas rim pas pe'i cing du bos te sprul sku rin po che'i yongs /
dzin du bskos 'dug /
de ltar byed pa'i rgyu mtshan de dus sras bcu bdun pa sku dbang che zhing kho rnying ma la shin tu mos rnying chos mang po rang gis nyan cing gzhan la'ang ston khul byed pa zhig pa dang /
bla ma de gnyis kyang 'phyon ma'i gar stabs bsgyur ba la shin tu mkhas pas /
snga ma zhig kho'i drung nas rnying chos /
ga' zhig nyan pa'i lugs bgyis te khong rnams lta gcig par brten /
de gnyis gang rung zhig yongs 'dzin byed bcug na sprul sku rin po che rim gyis grub mtha' rnying ma byed ba zhig yong re yin 'dug /
rje thu'u bkwan rin po ches gnas tshul de mkhyen nas sprul sku rin po che dang dka' chen shes dar ba sogs la kho gnyis su las kyang chos gsan pa mi @## / /
'gab tshul nan tan mdzad pa bzhin chos 'brel gyi rigs gtan nas ma gsan kyang /
?gong ma'i lud bud pa'i dbang gis bka' 'gyur ba re zhig gi bar pho brang du dbyar gyi tsha ba'i gdung ba la sran btsugs te sdod dgos pa byung 'dug cing /
gcig shos phral du phyir slog 'dug go / /
skabs shig ?gong nas sprul sku rin po che la yongs 'dzin las chos gsan gyin e yod bka' 'dri gnang bar phran gyis zhus ba'i yongs 'dzin da dung pho brang du ma 'byor zhes zhus pas /
thugs cung zad tshom me ba mdzad nas khyed kyis zhus pa'i bla ma su zer ba zhig yin gsungs pa la dga' ldan shrirethu'i sprul sku yin tshul zhus par /
'o na bla ma de brang du myur bar bos chog gsungs nas yA min la de lugs kyi bka' b+bas pas /
mi ring bar khri chen sprul sku pe'i cing du 'byor /
gsung chos kyi thog ma tshe dpag med kyi rjes gnang zhig gsan /
dngul srad lnga brgya khri stan rgyab yol sogs nyer dpyad mang du 'bul ba gnang /
bla ma 'di nyid tshad ldan gyi skyes bu dam pa khyad par can zhig yin 'dug pas /
dus de nas bzung ste rigs kyi cod pan du bzhes /
skabs 'di dag tu rgyal sras bcu gnyis pas zhabs rdul spyi bor bsten cing /
skabs skabs su 'bul nod rgya chen po 'bul ba dang /
phyis du 'gyogs rgyang 'degs mkhan gyi mi bcu drug phul nas de dag gi zas gos thams cad rgyal sras rang ster ba sogs khong rang zhal bzhugs kyi ring la 'gyur ba med pa mdzad /
gzhan yang mchod rten dkar po'i bla ma sogs pho brang nang gi dad ldan bla dpon du ma dang /
har chen lpang yi dam skyabs /
de'i sras lpang r+t+na si ngeng+ha /
ong nyod pe'i le phun tshogs /
thu med pe'i zi kun dga'i ming can rnams kyis sbyin bdag gi mthil zhus shing /
mdor na tsho chen zhe dgu /
ha la kha tsho bdun /
cha har ho sho brgyad /
hor du su tsho pa drug sogs kyi bla dpon rnams dang 'byor pa dang ldan pa'i yul mi'i rigs sbyin bdag tu ma gyur pa gcig kyang med pas /
de dag gis dus 'di dang phyis su'ang skabs gzhan dang gzhan du rang rang gi dad pas kun nas bslangs te dngos 'byor gyi mchod pa bsam gyis mi khyab pas yang dang du mchod par byas pa rnams yi ger bkod na ha cang mang bar 'gyur zhing dgos pa'ang mi che bas btang snyoms su bzhag go / /
mthon po'i rigs kyi gangs ri las 'ongs shing / /
phun tshogs stobs 'byor gyu ral 'thug po can / /
mi yi seng ge bgrang las 'das pa yis / /
khyod zhabs gser gyi ri 'phang spyi bor bsten / /
ser sna bral ba'i gtong phod shing rta che / /
bdog pa'i nor bus bkang ste nyin bzhin tu / /
dad pa khyu mchos stobs kyis drangs pa yis / /
khyod drung rin chen ri bo bzhin du byas / /
phyi ma'i dpal la sred ldan 'di dag gi / /
dad pa dri med yar ngo'i zla ba bzhin / /
phun tshogs 'byor pa mig skya'i gan mdzod bzhin / /
gtong ba'i lag pa dpag bsam yal ga bzhin / /
'di dus sras bcu bdun pa grub mtha'i kun slong dang sngar smos pa'i yongs 'jin gyi don skor sogs @## / /
la brten nas rgyud 'khrugs pas rje bla ma nyid lam gus pa'i rnam pa mang du bgyis par /
rje bla ma nyid kyang cung zad thugs khros pa'i tshul gyis /
srod thun zhig la 'dod khams dbang phyug dpal ldan lha mo'i bskul ba drag tu mdzad pas /
de nub mnal lam du bud med nag mo shin tu 'jigs shing mi sdug pa'i gzugs can mig ya gcig gyis la blta zhing gcig thur du blta ba zhig khyod kyis nga de tsam bskul bci yin zer ba la /
rje nyid kyis yus kyi rnam pas nged la dgra bo 'dis 'di ltar sdang par byed na khyod da lta'i bar gang du ci byed kyin bsngad pa yin zhes 'bar mdzad pas /
'o na 'di la ltos shig zer nas rkang pas la brdab pas ri dang bcas pa'i sa gzhig thams cad yom yom byed pa zhig rmis /
phyi nyin rje blo bzang chos 'dzin pa la zhus pas khong thugs shin tu ma dgyis pa'i tshul gyis /
khyed kyi skye ba gong ma de byams snying rje byang chub kyi sems 'ba' zhig la thugs dam byed pa ma gtogs sku tshe de la chos skyong gi bskul lan cig tsam las gtong ma myong /
dgra la chos skyod rbad nas mngon spyod kyi las byed pa la ya mtshan ci yod /
mthar byad ma rbod gtong mkhan zhig yong ba yin mod ces bka' bkyon gyi char phab 'dug /
gzhan yin na sprul sku rin po che'i mtshan ltas shin tu legs pas da ni rang re'i sku dgra mi ring bar 'chi ba thag chod zer nas dar 'phyar dung 'bud byed dgos rigs su 'dug kyang /
de 'dra mi mdzad pa'i khar nyes pa che shos su brtsi ba 'di ni nges par bdag pas gzhan gces pa'i byang chub kyi sems la thugs lhag par 'byongs pa'i rang rtags bzo med du bstan par gdon mi za bas ya mtshan shin tu che snang ngo / /
'dod khams dbang mo 'di nyid kyis 'phrin las mdzad pa'i lo rgyus gzhan yang mang ste rim pas 'god par bya'o / /
yang skabs shig dge ba'i bshes gnyen chen po sa mthar 'phrin las kyi khyab brdal che yang /
?rgyal dbang bskal bzang rgya mtshor shin tu mi dad cing 'phrin las kyi sgo 'gegs par brtson pa zhig yod pa /
nub gcig rje 'di'i mnal lam du dge bshes de nyid 'khor mang po'i dbus su /
khri mthon po zhig gi khar bzhugs 'dug pa la /
bod pa gos dkar po gyon cing skra bshigs pa ske rag gi gseb tu mda' kha shas bcu pa zhig gis bla ma de'i rkang pa nas bzung ste phyi rol du drang nas khyer ba zhig rmis pas /
mi ring bar bla ma des mi rtag pa'i mtshan nyid bstan 'dug pa gnas chung chos skyong gi 'phrul yin pa 'dra zhes gsungs /
'di 'dra'i lo rgyus gzhan yang mang zhing rgyal ba de nyid la ma dad dang kha gtong ba sogs nges pa mi 'dug kyang /
'phrin las la gnod par byed mkhan gyi rigs rnams dpal ldan lha mo dang rdo rje dregs ldan gnyis kyis nges par tshar gcod pa 'dug ces gsungs /
lo zla sogs kyi d+sal kha ma nges kyang /
skabs 'di 'dra zhig tu gnam gyi lha ?gong ma bdag po chen pos /
rje btsun bla @## / /
ma ngam pa nyid la bsngags pa brjod pa'i gser gyi bka' lung dang bcas /
sku gong ma'i dus bzhin bkwan ting phu'u shan bkwan tshi tA kau shri'a zhes bod skad du /
byams brtses 'gro ba yongs kyi spyi bo nas dbang bskur ba'i kun mkhyen bla ma chen po zhes pa'i mtshan gyis gzengs bstod dang /
d+ser srang brgyad cu las grub pa'i tham ka /
bsngags brjod kyi gser yig dang bcas pa stsal te chab srid chen po'i bla mar mnga' gsol bar mdzad /
da lta kau shri'a'i mtshan 'di bzhin dang bod du chibs bsgyur mdzad nas phyir ?gong ma'i rgyal khab tu phebs pa na /
ti shri'a chen po'i lung las kyi mngon par mtho ba gnang rgyu yin tshul gyi bka' bzang po phebs so / /
sa la gnas pa'i sems dpa' chen po zhig /
sa chen skyong ba'i rgyal po'i tshul bzung ba / /
sa yi tshangs pa gong ma yung Ting zhes / /
sa gsum grags pa'i ba dan gyo ba des / /
gser ldan ljongs 'di'i gzhan gyis rnyid dka' ba'i / /
gser bzang tham ka gzi 'od 'bar ba dang / /
gser yig 'ja' sa phul nas rnam 'dren khyod / /
gser gyi lung gis chab srid bla mar bsngags / /
'dzam gling mkhas pa'i gtsug rgyan 'gro ba'i mgon / /
'dzam gling skyong ba'i rgyal pos bkur ba'i gtam / /
'dzam bu'i gling 'di'i skye rgu'i rna ba la / /
'dzam bu'i gser gyi rgyan bzhin mdzes par gyur / /
gang gi stobs 'byor zhags pas nor 'dzin khyon / /
cig car 'ching ba gnam bskos mi rjes / /
bsti stang bgyid na dregs ldan gzhan dag gis / /
zhabs la spyi pos mi 'dud rang dbang ci / /
'phrin las bcu gnyis bdag po'i snang ba yis / /
thub bstan pad ma'i dga' tshal bzhad pa las / /
phan bde sprang rtsis lus can skang drug tshogs / /
tshim mdzad bstan 'gro'i mgon la bdag phyag 'tshal / /
zhes bya ba ni bar skabs kyi tshigs su bcad pa'o / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar pa mdo tsam brjod pa dge ldan bstan pa'i m+r+dzes rgyan las /
skun phra mo'i gnas skabs nyid nas mkhas grub chen po'i thar bdag gir mdzad cing /
'jam dbyangs ?gong ma chen pos tA kau shrAi'i lung las phul te chab srid chen po'i bla mar bkur ba'i le'u ste lnga pa'o / / / /
de nas rje bla ma mchog gi thugs dgongs la / /
bod dbus gtsang chos kyi zhing khams su phebs thub pa zhig byung na don shin tu che bar gzigs nas /
phebs 'dun gyi dgongs pa rgyun ldan du mdzad kyang ?gong ma chen por gnas tshul zhu ma bde bas /
rje sems dpa' chen po thu'u bkwan rin po cher de don la gsung brtag zhu ba gnang bar /
lan chags gtor ma 'bum ther btang na bzhed don 'grub ces phebs /
rje rang nyid kyi mnal lam du'ang bla ma shang che ba paN zhwa sne ring dang ches gos gsol ba zhig dmigs brtsem 'bum ther dang /
lan chags gtor ma mang du btang na thugs @## / /
bzhed bde blag tu 'grub ces gsungs pa cig rmis pas rim gro rnams bsgrub pa mdzad cing /
khyad par du dmigs brtse ma dang /
dge legs yon tan ma dang blo bzang rgyal pa ma sho lo ka bcas so so nas 'bum ther re zhal 'don gnang bas /
nub gcig paN chen blo bzang ye shes yin zer ba'i bla ma zhig dang mjal ba rmis /
phyis su bod du phebs nas paN chen dang mjal bas /
zhal nyams dang sku'i dbyibs sogs thugs rmis su byung ba de kho na lta bu 'dug ces gsungs /
de nas ring po ma lon par ?gong ma chen pos rje 'di nyid la ?rgyal dbang thams cad mkhyen pa mgar thar nas bod du gdan 'dren pa'i mi snar phebs nas /
dbus gtsang chos kyi zhing du rgyal ba yab sras kyi drung bka' chos gsan par yun mi thung tsam bzhugs chog pa'i bka' bzang po phebs par /
ring mo zhig gnas thugs la brnag pa'i don khyad par can de da 'grub par 'dug snyam pa'i dgyes tshor bsam gyis mi khyab pa byung snang ngo / /
rgyal ba kun gyi ye shes gcig bsdus pa / /
'jam pa'i dbyangs te de nyid dur smrig gi / /
rnam rol bdag gi bla ma de yi thugs / /
rtag tu chos kyi bdud rtsi la chags pas / /
bka' bstan gzhung lugs chu bo bye ba brgya / /
'thungs pas ma ngoms gang thugs kyi mtsho / /
zab yangs gting mtha' dpag par mi nus pa / /
ye shes chen po'i klong nas 'di ltar dgongs / /
deng dus thub pa gangs kyi ri bo las / /
'ongs pa'i mdo sngags ches kyi nyal 'gro kun / /
gcig tu 'khyil ba'i gnas ni gangs ljongs zhes / /
grags dkar phyogs kun gsal ba'i yul de yin / /
ji ltar mkha' la snang byed zung gtso ba'i / /
bgrang yas rgyu skar 'od kyis rtsen pa bzhin / /
ljongs der jo shAka rnam gnyis gtso gyur pa'i / /
ngo mtshar rten mang byin rlabs gzi 'od 'gran / /
lung rigs mgrin pa'i rdza rnga brdung ba yi / /
blo gsal dang mo bye ba'i khyu 'khrig pa / /
sa chen mdzes rgyan ches sde'i mcho chen po / /
bshad sgrub rlabs phring 'phyur bAng de na mang / /
khyad par 'od dpag med dang spyan ras gzigs / /
dur smrig gar mdzad rgyal ba yab sras zung / /
gser re'i phring ba'i dbus na lhun po bzhin / /
ljongs der mkhas grub bye ba'i dbus na brjed / /
'di na gnas skabs tsam gyi dbul sel ba'i / /
yid bzhin nor bu blang 'dod ded dpon dag /
srog dang bsngos te rgya mtsho'i 'jings brgal nas / /
rin chen gling du bgrod pa'i ngal bsten na / /
skye ba gtan gyi dbul ba sel byed cing / /
byang chub phyogs chos 'dod dgu'i dpal ster ba / /
dkon mchog chos kyi nor bu blang ba'i phyir / /
bdag ni chos kyi gling der cis mi bgrod / /
de ltar dgongs nas ris med skye rgu'i gnyen / /
de yi zhabs zung 'khor lo'i mtshan bzang gis / /
sa la dge legs pad ma 'god bzhin du / /
bod yul dbus kyi phyogs su dal gyis gshegs / /
de nas dgung lo bco brgyad pa shing pho stag gi lo ?gong ma'i bka' bzhin lha sras bcu bdun pa kheng zi ching lbang dang lhan du rgyal @## / /
khab chen po nas chibs bskyod gnad ba la /
thu'u bkwan rin po ches gtso ba'i pe'i cing gi bla ma rnams dang /
dpon che chung du mas chibs skyel mdzad /
thu'u bkwan rin po ches thugs shin tu skyo ba'i rnam pa mdzad cing da ni rnag dpon slob sku tshe 'dir mjal phrad mi yong bas phyi mar mjal ba'i thugs 'dun mdzad dgos zhes gsungs pa de kho na bzhin byung 'dug /
de nas rim gyis phebs pas mgar thar nas ?gong thams cad mkhyen pas mgron gnyer nang so blo bzang dkon mchog phebs bsur gnang ba ha lo pan du 'byor /
dar rte mdor /
rgyal ba'i yab rje dang /
sde pa sding chen nas drung 'khor kha shas bcas bsu bar sleb cing gsung shog gnang rten rnams phul /
hor zla bcun gcig pa'i nyer gsum gyi nyin mgar thar du sleb rgyu'i thog mar rgya nag lugs kyi rol cha ba sogs dang /
de rjes rta pa'i tshogs tshar du dngar ba'i dbus su ?gong ma'i gser yig dang /
de rjes lha sras /
mchog sprul rin po che /
am ban ne ge gsum /
khe yA drug /
dpon chung mang po /
ru mtshon bsgreng ba'i dmag dpung bcas gzi brjid che bar phebs /
rgyang ring tsam nas grwa tshang gnyis kyi dge 'dun rnams kyis mchod rdzas sna tshogs thogs pa'i ser sgrengs dang /
de nas zhwa lu mkhan po /
ser 'bras kyi dpon slob rnams /
yab rje /
sgong chen nas sogs kyis bsus /
gtsug lag khang gi yang thog tu rol mo 'bud dkrol sna tshogs pa dang lha bsangs /
dar 'phyar sogs rgyas pa gnang /
lcags ri'i phyi rol nas thams cad chibs las bshol te gser yig bkur sti chen po dang bcas rgya sgor slebs pa na /
?gong rgyal dbang thams cad mkhyen pa la /
mkhan chen rdo rje 'chang /
sku mdun sngags ram pa sogs kyis zhabs phyi zhus te phebs pa dang mjal 'dzom mdzad /
de nas rgyal dbang rin po che dbus dang /
lha sras chen po dang mchog sprul rin po che gyas gyon byas nas rim gyis 'du khang chen mor phebs /
?gong ma'i gser yig bsgrags thog gnang rten bas gyis mi khyab pa rnams phul /
lha sras kyis mjal dar rtse sprod dang /
sprul sku rin po che nas mjal dar phul te phyag dbang zhus /
?gong sa rin po che khrir phebs thog ?gong ma'i mdzod nas gsol ston rgyas pa zhus shing gsung gling mang du mdzad /
bzhugs gral grol nas mtshams shigs sprul sku rin po che phyag gyog pa rnams dang bcas ?gong rin po che'i sku drung du phebs te thog ma'i mjal 'dzom rten 'brel du dngos 'bul mi nyung tsam dang bcas mjal kha zhus /
yun ring tsam lhan du bzhugs shing /
?gong sa mchog nas bkur bzos chen pos dgyes pa'i bka' mchid lhug stsol dang /
sprul sku rin po che nas kyang thugs dad lhazg par 'phel bas gus pa lhur len mdzad /
?gong nas rgyal ba thams cad mkhyen pa'i yongs 'dzin dam pa mkhan chen ngag dbang mchog ldan pa la rgyal ba'i zhabs 'degs phun sum tshogs @## / /
pa byung ba'i legs skyes su zhwa ser bstan pa'i gsal byed a che thu no mon han zhes pa'i cho lo stsal zhing gser tham gnang skyes du dang bcas yod pa rnams phul nas mjal 'phrad thog gsung glin zhib rgyas mdzad /
sang nyin 'du khang du rgyal ba'i dbang po gtso bor bzhugs te /
lha sras dang mchog sprul rin po che /
am ban sogs mi sna che chung thams cad bod kyi gsol ston rgyas pa gnang /
'di lo bod rtsis la zla ba brgyad pa bshol yang /
rgya rtsis la bshol zla med pas /
lha sras nas rgya rtsis dang bstun dgos tshul zhus pa ltar logs ra snga bsnur mdzad pa'i yos lo'i tshes gcig gi nyin rgyal dbang mchog la lo gsar rten 'brel gyi mjal kha zhus shing dbang rjes gnang lung khrid sogs zhus pa'i snyan gsan phul bar dgyes bzhin du zhal gyis bzhes /
mkhan chen rdo rje 'chang la yang 'grel pa bzhi sprag dang khrid chen brgyad sogs zhu ba'i snyan gsan phul bar /
sprul sku rin po che nyid bod du phebs rgyu yin gshis 'grogs yun ring tsam yong pa 'dug pas /
ngas khyed la mkhas grub rin po che'i dkar chag tho'i yig chung gi dgongs pa bzhan dge lugs thun mong ma yin pa'i sngags phyogs kyi chos bka' yongs su rdzogs pa zhig byed ces dgyes pa chen pos zhal bzhes mdzad /
shar nub rgya bod yul gru'i mtsho chen las /
rgyal sras 'khor lo'i lag ldan gsum / /
ring mo zhig nas 'brel ba'i mdza' gcugs kyis / /
mgar thar rdzing bu'i ngogs su lhan cig 'dzom / /
brtse ba'i gter chen gangs can 'gro ba'i mgon / /
gsang ba'i mdzod 'dzin mkhan chen rdo rje 'chang / /
mkhyen rab dbang byug rol pa'i rdo rje ste / /
rigs gsum mgon po lhan du gdan 'dzom nas / /
chos dang srid kyi dga' ston yo lang gis / /
rdzogs ldan gsar pa'i lang tsho ngoms pa la / /
sngo bsangs bu mos nyin mtshan re mos su / /
rab gsal nyi zla'i mig gis blta ba bzhin / /
7rgyal dbang thams cad mkhyen gzigs chen po'i drung nas /
thog mar ma rgyud kyi gtso bo byin rlabs kyi gter du gyur pa dpal 'khor lo sdom pa lAu i pa'i lugs lha drug cu re gnyis pa'i ras bris kyi dkyil 'khor du dbang gi sta gon dang /
de'i nyin phyi mar dngos gzhi'i rim pa yongs su rdzogs pa gsan /
'di nyid ?rgyal dbang /
mchog nas sge 'dun chogs pa mang po la dbang chen gnang ba'i thog ma yin 'dug pas /
rje bla ma 'di nyid 7rgyal dbang thams cad mkhyen pa'i 'phrin las kyi sgo 'byed du gyur pa'i rten 'brel rmad du byung bar snang /
slar yang rgyud thams cad kyi rgyal po dpal gsang ba 'phags lugs kyi mi bskyod rdo rje'i bris kyil 'khor ngu nyin dang por sta gon dang /
phyi ma'i nyin dbang dngos gzhi'i rim pa rnams smin rgyas su stsal /
snga phyir dbang gsan mkhan kyang /
mkhan chen rdo rje 'chang ngag dbang mchog ldan /
mtshan nyid zhabs phyi bla ma lnga /
grwa tshang gnyis kyi dge bshes rnams dang bcas mkhas @## / /
pa'i dbang po du ma bzhugs shing /
?rgyal dbang mchog nas kyang dbang gi skabs kyi gsung bshad zab cing rgya che ba /
phyag len phra mo yan chad sla chos su ma song ba'i dngos gtsang pa sogs gsang ba bsam gyis mi mi khyab pa mtha' dag mdon sum lha bur gsal bar mdzad pas rje bla ma nyid thugs tshim pa'i phul du gyur par snang /
der bzhugs ring la nyin phal mo cher sku mdun du phebs par dam pa'i chos kyi gsung glin mtha' yas pa stsal bas nyin re bzhin yang chos kyi dga' ston rgya chen 'phel par gyur /
yang rje bla ma nyid kyis zhus pa bzhin rgyal ba'i gsung rab thams cad kyi gnad bsdus pa shing rda chen po gnyis kyi lam srol /
rje bdag gnyid chen po'i legs bshad mthar thug byad chub lam gyi rim pa'i khrid kun gzigs lnga pa chen pos mdzad pa'i yig 'jam dpal zhal lung gi thog nas zhag nyi shu rtsa dgu'i bar du nyin re bzhin chos thun re ma chag pa gnang /
'di dus thog mtha' bar gyi phyag len rnams rje sgrub khang pa nas brgyud pa'i bka' srol ltar /
gdams ngag la nges pa bskyed pa'i yan lag gzhung chen mo rnams kyi rgyab rten /
bshad don bde blag tu go ba'i yan lag dpe dang gtan tshigs dam pa gong ma'i gsung sgros kyis brgyan te /
dmigs rim rnams myong thog nas gsungs pas rgyud thog tu 'dril zhing /
go ba 'byams klas pa sogs mkhas pa mgu ba bskyed pa'i gsung bshad bsam gyis mi khyab pa gnang /
khrid gzhung gi skyor dpon yang sprul sku rin po che rang nas mdzad par ?rgyal ba'i dbang thugs dgyes tshor chen po mdzad /
?rgyal ba'i dbang po dbus phyogs su chibs bsgyur nye bas skyes bu chen po'i mar shes kyi mtshams su 'jog pa gnang /
gzhan yang sgrol dkar 'od zer drug sprag gi rjes gnang dang de'i sgrub thabs kyi lung /
?rgyal dbang nyid kyi gsung 'bum nas chos tshan mang tsam gyi ljags lung /
sprul sku rin po che dang a chi thu rje rnam gnyis la dpal ldan dmag zor gyi rgyal mo la las bzhi'i lha mos bskor ba'i rjes gnang thun mong ma yin pa bka' drin du stsal /
lam khrid gsan skabs rang gzhan chos la bskul ba'i gros 'debs gser zhun 'khyil ba zhes bya ba /
mdzad pa 'di ltar ro / /
na mo gu ru /
rgyal kun mkhyen brtse gcig bsdus 'gro 'dren slad / /
dur smrig 'chang ba'i tshul 'dzin zab rgyas chos / /
ma sbas lhug par 'doms mdzad skyabs kyi mchog / /
mtshan ldan bshes gnyen tshogs la bdag phyag 'tshal / /
rnyed dka' 'jig sla don che'i dal 'byor rten / /
rnyed kyang 'di snang bya bas rtag gyengs nas / /
den med 'da' zhing gtan bde bsgrub nus kyang / /
mi bsgrub 'di ko bdud kyis bslus par nges / /
ma rungs 'chi bdag dgra de 'ong nges shing / /
nam 'ong cha med 'ong tshe mi 'jigs pa'i / /
gdegs mi 'tshol bar blo bde gnyid log 'dis / /
bstan dang mjal ba don med byas kyis dogs / /
da lta bkres skom phrag mo'ng bzod dka' na /
duH khas rtag mnar ngan song ji ltar bzod / /
de las skyob pa'i skyabs pa'i skyabs cig mi 'tshol @## / /
ba / /
khyod snyid lcags gong la kyang sra bar nges / /
bka' dang bstan bcos du mar mjal mod kyang / /
ngar sems rgyud steng nyams su ma blangs pas / /
mi dge bcu spong tsam yang mi bsgrub pa / /
kyi hud rig sngags mthu yis rmongs sa ci / /
'jig rten mes po'i dpal yang spru gri yi / /
sor chags sprang rtsi lta bur legs gsungs na / /
srid pa'i dpal 'byor 'di la chags pa yis / /
khor ba'i gting rdo byed tshul ma rtogs sam / /
srid rtsa gzhom byed thabs mang ston pa yi / /
gzhung kun thos dang bsams pas legs rtogs kyang / /
de don mi bsgrub 'di snang bya bas gyel / /
khyod la thar pa'i gdengs ni zhig yod / /
drin gyis bskyangs pa'i mar gyur 'gro ba rnams / /
sdug bsngal me 'bar 'obs su tshud pa la / /
ji mi snyam pa'i gzhung ngan rgyud rengs po / /
khyod las ltag pa'i ma rungs gzhan na gang / /
theg chen rgyal sras kun gyi thugs dam mthil / /
rin chen sems mchog bskyed la mi 'bad par / /
sngags lam zab mo 'tshol bar brtson pa skad / /
byed pa bstan pa'i gnad rnams stor ba'i rtags / /
pha rol phyin drug bsdu bzhi nyams bstar tshul / /
tshegs chung tshogs gnyis bde blag rdzogs pa'i thabs / /
mi bsgrub 'khor ba'i rgyu gtso chos brgyad la / /
rab brtson khyod ni sems med nyid du zad / /
tshe gcigs sangs rgyas sgrub byed rdo rje theg /
dam sdom legs bsrung rim gnyis rnal 'byor la / /
brtson pa spangs te mnog chung bya bas 'da' / /
khod ko blo ldan mas rnams kyis smad pa'i gnas / /
rgyal ba'i thugs bcud mdo sngags lam gnad kun / /
gsal la 'dril bar blo bzang grags pa yis / /
legs gsungs gzhung pa thos bsam sgom gsum gyis / /
nyin mtshan 'bad pas brtson par ma byas na / /
'jigs rung brtse bral gshin rje'i pho nya yis / /
gnyen bshes zas nor lus dang phral byas te / /
gcig por mi 'dod gnas su 'khrid pa'i tshe / /
rab 'gyod sdug bsngal drag pos mnar gyis dogs / /
de bas da nyid nas sngon byon gyi / /
mkhas grub ma kus gshegs shul lam bzang la / /
rgyal ba gnyis pa'i lugs bzhin legs sbyangs te / /
nyams su bstar bas dal 'byor don ldan mdzod / /
deng dus dzur gnas blo ldan nyin skar tsam / /
chos bzhin gros 'debs de bas dkon par gda' / /
des na rang sems chos dang zhu gtugs kyis / /
rnam gyeng chos brgyad dgra 'di btul na legs / /
thabs shes zung 'brel spyod la brtson na legs / /
bzlas brjod me lce rtag tu sbar na legs / /
nyon mongs bud shing rtsad nas bsregs na legs / /
rim gnyis spyod pas sku gsum bsgrun na legs / /
rang sems chos la bskul ba'i gros 'debs 'di / /
rang bzhin brjod pa'i rgyan gyis legs par bsdebs / /
rang 'dod 'khri ba spangs te tshe gcig la / /
rang gzhan don gnyis lhun gyis 'grub par shog /
ces gros 'debs gser zhun 'khyil ba 'di ni dmang pa du ma'i zhabs rdul spyi bos len pa sku skye ngag dbang chos grags kyis rang lo bcu dgu par bod du 'gro pa'i lam bar du mi nyag @## / /
sgang gi sa'i char /
?rgyal dbang thams cad mkhyen pa dus gsum bde gshegs kun gyi rang gzugs rdo rje 'chang dbang blo bzang bskal bzang rgya mtsho'i zhabs drung du /
byang chub lam gyi rim pa'i khrid kyi bka' drin nod pa'i tshe rang dang grogs gzur gnas rnams la phan pa'i slad du spyar ba'i yi ge pa ni tshul khrims chos 'phel gyis pa dge legs su gyur cig /
ces pa'o / /
mgar thar du bzhugs pa dang bod du phebs pa'i lam bar sogs su rgyal dbang mchog la bla dpon dang dad ldan ser skya ci rigs kyis zhus ngor lung khrid rjes gnang sogs kyi 'dod chos gang gnang phal cher gsan 'dug kyang zhib par ma nges pas 'dir 'god ma nus so / /
rgyal kun snying rje lha skur shar ba ni / /
spyan ras gzigs te de nyid gangs can gyi / /
'gro ba'i mgon du dur smrig rnam rol par / /
rgyal dbang mthong ba don ldan zhes su grags / /
mgon de rang gi zag med ye shes nyid / /
nus so / /
rgyal kun snying rje lha skur shar ba ni / /
spyan ras gzigs te de nyid gangs can gyi / /
gro ba'i mgon du dur smig rnam rol par / /
rgyal dbang mthong pa don ldan zhes su grags / /
mgon de rang gi zag med ye shes nyid / /
rten dang brten par sprul pa'i dkyil 'khor gyi / /
gtso bor bzhengs nas nam 'kha'i dbyings khyab pa'i / /
rigs lnga rgyal ba'i tshogs dang lhan cig tu / /
zhing khams kun 'gengs mchod sprin rgya mtsho'i dbus / /
seng ge'i khri la rgyal sras khyod bkod nas / /
me tog char phabs shis brjod glu blangs te / /
gsang chen bstan pa'i bdag por mnga' d+sol mdzad / /
de tshe khyab bdag 'khor lo'i dbang phyug gi / /
rgyal ba'i gdug d+sob rig 'dzin sras mchog la / /
chos kyi rgyal srid yongs su gtad do zhes / /
mkha' 'gro'i tshogs kyis zhing khams kun bsgrags pas / /
bdud kyi sde rnams mya ngan khang bur zhugs / /
dkar phyogs lha rnams dga' ba'i ca co sgrogs / /
dus mtha' 'di yang mgon dang bcas so zhes / /
rgyal ba rnams ni dgyis pa'i 'dzum zhal bzhad / /
mgar thar du bzhugs dus der ?gong thams cad mkhyen pa'i rigs kyi cod pan grub pa'i dbang phyug chen po ngag dbang mchog ldan pa /
rje bla ma nyid kyi bzhugs shag tu phebs nas byang chub lam gyi rim pa bde lam gyi dmar khrid sems bskyed mchod pa dang bcas pa nyin bco nga'i ring smin rgyas su gnang /
de nas rje 'jam dbyangs bzhad pa dang thang sag pa gnyis kyi bskyed rdzogs kyi khrid yig gi steng nas rdo rje 'jigs byed kyi dmar khrid dang /
gsang 'dus bskyed rim dngos grub rgya mtsho'i bshad lung gnyis rdzogs par gnang zhing /
rim lnga gsal sgron gyi shog ldeb nyis brgya skor gyi bshad pa dang /
'gril pa bzhi sbrag rgyud mchod snga ma dang le'u dang po yan grub pa mdzad nas /
rten 'brel gyi khyad che bas rim lnga gsal sgron gyi bshad pa'i mjug bod du phebs nas dga' ldan rang du grub pa gnang rgyu dang /
'grel pa'i rgyud mchod phyi ma rje'i gser gdung chen mo'i drung du byed dgos zhes mtshams 'jog pa gnang /
nub cig rje bla ma mchog gi mnal lam du /
mkhan chen rdo rje 'chang pan zhwa ser po rna thung mnab pa'i rgya gar paN chen gyi cha byad du byon nas /
kho bo sangs rgyas bskyangs yin pa h+ses dam gsungs @## / /
pa rmis /
phyi nyin bla ma la mnal lam de 'dra byung tshul zhus par /
zhal nas /
slob ma dad pa can gyis bla ma zog por gtong zer ba yin /
kha rog sdod /
khyod rang la dad pa yod na de kas chog gsungs nas bzhad mo mdzad /
mkhan chen rdo rje 'chang gi gzim zhag tu mjal bar phebs pa'i nyin gcig rje sgrub khang pa'i thugs dam 'jigs byed kyi sku thang sogs ston pa mdzad nas /
sprul sku rin po che ched gtad kyis khri mthon po zhig bshams pa la bzhugs su gsol /
paN chen thams cad mkhyen pa blo bzang chos kyi rgyal mtshan gyi dbu zhwa /
drung pa rta phug pa dam chos rgyal mtshan dang rje sgrub khang pa dge legs rgya mtsho'i nang rten su bzhugs pa de gnang nas /
khyed kyis byang chub lam gyi rim pa'i sgo nas 'gro don gang lcogs dang /
rang nyid bde gsang 'jigs gsum la sku tshe hril por thugs dam byed pa dang /
'jigs byed kyi rtsa sngags la rtags thon pa zhig cis kyang mdzod /
rje bla ma'i bstan pa dang ?gong sa mchog gi 'phrin las kyi zhabs 'degs gzhan dang mi 'dra ba des par yong zhes kyi zhal ta 'doms par mdzad /
'di ni grub pa'i dbang phyug chen po de nyid kyis /
rje btsun bla ma dam pa nyid chos kyi rgyal [po cong kha pa chen po'i bstan pa rin po che'i bdag por mnga' gsol te /
phyis 'byung gi don rnams lung ston par mdzad ste slad nas de kho na bzhin byung ba kun la mngon sum gyi grub pa 'di bzhin no / /
nang du rim gnyis rtogs pa'i klong rdol yang / /
phyi ru 'dul ba'i kun spyod phra zhib kyi / /
mdo sngags 'gal med spyod pa'i rdo rje 'dzin / /
ngag la dbang 'byor mchog gi dpa' ldan pa / /
gang gi zhal bzang sprin sngon las 'ongs pa'i / /
gsang chen bdud rtsi'i char rgyun nyin bzhin du / /
b+bas pas khyod thugs chu gter rab rgyas te / /
bshad sgrub rlabs kyi phring bas mdzes par rgyur / /
bang thugs shes byam shes bya ma lus 'char ba'i snod / /
ye shes me long gtsang mar phyis 'byung gzugs / /
gsal bar bkra rnams lung bstan mdzub tshugs kyis / /
'di dang 'di zhes khyong la ston par mdzad / /
rdzun lung srin bya rgod pas blun po'i yid / /
re dogs rgya ru 'dzud pa deng mang yang / /
bslu med thog tu 'bab pa tshad ma'i lung / /
'di 'dra ston pa u du m+l+ba ra'i sprun / /
7gong sa rin po che bod du chi bas kha bsgyur ba'i nyin kha shas kyi sngon du mkhan chen rdo rje 'chang hor phyogs su phyag bteg /
yos lo hor zla gsum pa'i tshes nyer gcig gi nyin ?gong thams cad mkhen pa dpus phyogs su zhabs kyi p+ngom bskyod pas rje 'di pa yang lhan cig tu phebs /
nyag chu kha la ma phebs bar bu 'brum nyin gyis dregs bzhan su la yang mjal kha ma btang yang rje nyid ltar gyis sku mdun du phebs shing gsung gling smar ba byung / /
'brum nyin las grol nas li thang thub chen byams pa phebs /
mkhan chen rdo rje 'chang yang phebs rjes zin nas yab sras gsum ka gdan 'jom /
de nas bzung lha sar phebs kyi bar zla ba bzhi'i ring la nyin @## / /
bzhin ?rgyal dbang mchog gi bzhugs zhag khad shin tu nyi zhing nyi ma yang ring dus yin pa bcas bzhugs zhag sa nas mkhan chen rdo rje '+zhang gis sprul sku rin po cher 'grel pa bzhi sprag gi chos thun rgyas pa ri ma chag pa gnang /
chings rag dang gsol tshigs sogs kyang lhan tu gnang nas gsung 'phros tshul gyis mdo sngags kyi dka' gnad du ma lhug par gsungs pa sogs chos kyi dga' ston kho nas dus 'da' mdzad /
mgar thar nas lha sa'i bar thag nyi ring ci rigs kyis bla dpon che chung /
dgon sgrub sde /
lha sde mi ris su ma chad pas ?gong sa thams cad mkhyen par phebs bsu /
gsol ston /
'bul nod sogs dang /
mjal kha phyag dbang zhu mkhan bsam gyis mi khyab pa yod pa rnams kyis rje bla ma 'di nyid la yang bkur ste rim gro dang dad gus lhur len pa byung 'dug kyang zhib tu brjod na cang yig chogs che bar 'gyur bas ma smos so / /
ka po gnas nang bya ba ka rma dus gsum mkhyen pa sogs grub thob kyi skyes bu dam mang pos byin gyis brlabs pa'i gnas par can /
bde mchog gi yul nyer bzhi'i nang tshan ka ma rlu par grags pa de'i mdar bzhugs zhag skabs /
mkhan chen rdo rje 'chang gi zhal nas /
gnas 'di byin rlabs shin tu che bas rang re dpon slob gnas 'brel zhig mdzad na dgos pa che gsungs pa bzhin /
mkhan chen dang mchog sprul rin po che lhan cig par gnas nang du phebs /
bde mchog dril bu lus dkyil gyi cho ga dang tshogs 'khor rgyas par mdzad skabs phu mda'i gangs ri rnams las 'ja' sprin ya mtshan can sna tshogs shar zhing char zim pu 'babs pa dang /
gangs ri gtso bo'i zhal gyi thad grug 'thibs pa dpyid glu gnang skabs mthong phyi ste gangs zhal gsal bar ston pa sogs rten 'brel shin tu bzang byung / /
'khor lo sdom pa'i pho brang tha mal gyi / /
chu bur mig las 'dzin ltar snang ba / /
ka po zhes grags gnas chen nyer bzhi yi / /
ya gyal ka ma rlu dang gnyis med pa / /
rtse mo gangs dkar shel gyi cod pan bcings / /
rked pa 'khro shing nags kyi do shal mdzes / /
smad du spang ljongs d+sar pa'i sham thabs klubs / /
nyin bzhin na bun rked ching bcing bkrol byed / /
der ni gnas gsum dpa' bo mkha' 'gro rnams / /
sprin bzhin 'du ba gnas nang zhes grags pa / /
gangs kyi seng ge lta bu'i rtogs ldan rnams / /
gnyug ma'i rang zhal lta ba'i gnas mchog tu / /
shes bya'i dkyil 'khor lhan skyes bde ba cher / /
sdom mdzad he ru ka yi dkyil 'khor lha / /
dgyes bskyed tshogs kyi mchod pa'i sprin gtibs nas / /
rdo rje'i glu ying byar rnga brdung ba'i tshe / /
dpal ldan 'khor lo sdom pa dgyes pa'i zhal / /
yab sras zung gi gzigs mor bstan pa la / /
tha mal skye bos smug pa'i gyogs bsal nas / /
gangs zhal bstan ces ca co sgrog par byed / /
de nas rim gyis phebs pas brag gyab kyi sa char nye ba'i shis po la thog bya bar @## / /
brag gyab sprul sku che tshang dpon gyog lnga brgya skor chibs bsur phebs /
de skabs brag gyab ngang sa tshigs gzhan gzhag zhig dos rim gtong ba lam 'cham par 'khrugs long byung bas /
sprul sku ngo gyog rnams mtshon cha thogs pa'i dmag chas mdzad 'dug pa dang zhag b+bas su chang bzhes pa sogs sku spyod rtsing ba la rje 'di pa thugs ma rangs pas gzim gur du phyag gyog pa rnams la sprul sku'i mdzad pa la skyon 'dogs kyi gsung gling mang zhig gnang /
de nub mnal lam du mi dmar po shin tu che ba bse khrab dang dang bse rmog gyon cing mdung ring 'dzin pa zhig gis /
khyod kyis nga'i bla ma blo ldan shes rab la skur pa zhus zer ma dga' ba'i rnam pa ci yang byed pa zhig rmis /
brag gyab tu phebs nas sprul pa'i skus khong rang gi bzhugs gnas kyi rten gsum rnams dang /
khyab par du d+sang phu bse khrab pa'i sku gsob cig 'dug pa do gal chen pos ston par mdzad pas sngar thugs rmis su byung ba de ji lta ba bzhin 'dug pas zhal kyal shor ba la thugs 'gyod byung /
dngos su zhu ma phod kyang gos chen legs pa kha shas rgya nas phebs pa'i skyos ma yin tshul gyis phul te thugs kyis bshags pa dang /
khong rang gi rnam 'grel zhig ljags rtsom mdzad pa'i dbu tshugs 'dug pa mjug mthar phyin pa grub par mdzad rgyu'i skul ma yang zhus pa yin zhes rje nyid kyi zhal nas dngos su thos /
'di las 'phros te skyes bu dam pa gar yod su yin mi shes pas /
khyed cag rang snang la shar ba gtan tshigs su bkod nas gzhanj la zur za skyon 'dogs kyi gtam mang du gtong ba 'di rang nyid 'phung ba'i las yin pas dag snang spyong ba gal che zhes bdag cag yang nan tan du 'doms par mdzad /
brag gyab sprul sku nas ?gong sa rin po cher 'jigs byed bskyed rim chen po'i bshad lung rgyas par zhus pa'ang gsan /
rim gyis chab mdor phebs /
zhi bzang sprul sku sogs kyis gus 'dud lhur len mdzad /
ri bo cher stag lung sprul sku mjal phrad mdzad cing mnyam med sangs rgyas dpon gyi dus 'khor gyi blos bslang dang dbyibs mtshungs su bzhengs pa'i gtsug lag khang /
rten gyi gtso bo rgya gar rdo rje gdan gyi m+hA bo ng+ha'i la dpe bgyis pa'i thub pa'i snang brnyan sogs rten gsum byin rlabs can mang du bzhugs pa la rten mjal zhib par gnang /
gtsang nas paN chen thams cad mkhyen pas phebs bsu ba blo bzang yar 'phel la gsung shog gnang ba phyag tu phul /
de nas rim gyis phebs pas dbu ma'i mdor dga' ldan khri pa rgyal mtshan seng ge /
rgyal sras sprul sku 'jigs med ye shes grags pa /
grub dbang sems dpa' sprul sku /
'ol dga' rje drung sprul sku /
rta tshag rje drung sprul sku /
shar rtse chos rje /
se 'bras dge gsum gyi bla ma las sne /
mi dbang pho lha ba bsod nams stobs rgyas /
dga' bzhi gung /
bka' blon mdo mkhar ba tshe ring dbang rgyal /
thon pa sri chod tshe brten /
'brong rtse nas sogs bod kyi che dgu stong phrag brgal ba ?gong sa rin po che'i phebs @## / /
bsur 'byor /
rje bla ma nyid la yang so sos sger mjal dang bod du phebs pa'i thog ma'i legs skyes sogs phul /
'di dus ser 'bras kyi bla ma dge bshes sku drung du phebs pa rnams la dka' gnad kyi dogs dpyod dang 'bel gtam mang du mdzad pas khengs pa can rnams kyi spobs pa bcom /
gzu bor gnas pa rnams sngon ma thos pa'i legs par bshad pa'i bdud rtses yid tshim pas /
thams cad kyis bod dbus gtsang gi grwa sa che por slob gnyer la sbyangs pa'i ngal ba ma mdzad par rgyal khab chen por bzhugs nas gzhung chen mo rnams kyi dka' ba'i gnad gang la yang thogs pa med pa'i thugs gnyer 'di lta bu yong pa nges par sku tshe snga ma rnams su p+N+Ti ta'i sku'i skye ba mang du bzhes dus kyi yon tan thams cad ma brjed par byon pa yin 'dug ces bstod bsngags 'ba' zhig sgrog par gyur /
de dag gi khrod na sgo mang dpon slob chos grags bya ba po ti thams cad dang khyad par du rnam 'grel la mkhas par grags shing /
rang nyid kyang mkhas pa'i khur 'khyer ba zhig yod pa des /
dang po rje nyid dang ma mjal gong du da res ?rgyal ba rin po che'i chibs bsur 'gro dgos 'dug pas lcang skya zhabs drung la sgo mang ba'i la rgya tsam gyis mjal ba zhig mi byed ka med 'dug /
gos chen gyi na bza' sogs 'phyor chas legs pa las yon tan gyi re ba ci yod zer ba sogs kha mang du btang /
rje nyid dang mjal ba'i ja gral du ser 'bras kye bla ma thams cad 'dzom pa'i dbus su /
rje nyid sgo mang dpon slob rnam 'grel la mkhas zhes thos pas rang re rnam 'grel las brtsams pa'i 'phros pa zhig bgyis na ci 'dra yong phebs par /
chos grags na re /
rnam 'grel la sbyangs pa pa dga' mo byas khul yin pas sprul pa'i sku nas bka' dri gnang na lan 'bul rgyu lag ma thogs tsam yong 'gro zhes zer /
de la rje bla ma mchog nas lhan cig dmigs nges kyi rtags kyi skor las brtsams te bgro gling mdzad par /
dang po lan phyogs re tsam 'bul rgyu rnyed cing kho yang ngar ngar lta bu byed pa la skabs shig nas ci zer 'di med pa dang dngos 'gal la lan gsum tsam bud pas /
bla ma gzhan thams cad kyang bzhad gad theg ge ba dang bcas 'ga' zhig gis rje bla ma mchog gi thugs rig dang rnam dpyod kyi spobs pas yid drangs te thal mo spyor /
la las bla ma chos grags kyi lan 'debs rgyu ma byung ba la sun 'byin gyi shag brgyab pas /
chos grags gdong dmar hur re rdul chu'i thigs pa bla gos kyis dbyi bzhin rgun dus kyi khu byug gi dang tshul la gnas par gyur /
de nas kho sngon la 'bras spungs su slebs nas sgo mang gi chos grwa'i tshogs lab tu /
byang pha gi na dge bshes sngo sang nge ba zhig phebs kyi 'dug /
ngas khong grwa sar thugs gnyer ma mdzad pas mtshan nyid kyi bgro gleng de tsam med 'gro snyam kyang /
mis yon tan thams cad nang nas shar ba zhig yin 'dug /
dbus gtsang gi ljongs 'dir nged rang rtsod pa pham pa zhig mi dran yang da @## / /
res sprul sku gzhon nu des nged rang kha grags rgyu med pa bzos song /
khyed tsho dge bshes chen po yin zer ba tsho sang gnang mjal skabs thugs rig bsgrim na sngo lo 'phyar 'jug pa la tshegs mi 'dug zer ba sogs lab 'dug /
legs bshad chab kyis rtag par brlan pa'i ljags / /
gdams ngag 'doms la pang ma'i 'dab ltar mnyen / /
rgol ba 'jom la spu gri'i so ltar rno / /
'di ni mkhas rnams ngo mtshar bskyed pa'i 'phrul / /
dri med rigs pa'i gad rgyang gcig gis kyang / /
sa gsum 'dar byed smra ba'i seng ge khyod /
yul dbus gangs ri'i ljongs su lhags pa na / /
mkhas rlom wa tshogs smra bcad rdzu la brten / /
de nas rim gyis phebs te /
r+wa sgring ba'i thab bsu'i bzhugs gral du ?gong sa rin po che nas /
rje 'di pa dang 'ol dga' rje drung sprul sku rnam gnyis la rten 'brel gyi khad dbum ma'i lta ba'i skor gyi gleng mdzod phebs par brten lta ba las brtsams pa'i brgal brtag mang du mdzad par /
?rgyal ba'i dbang po thugs shin tu dgyes /
r+wa sgreng du phebs nas jo bo 'jam pa'i rdo rje dang /
gna yon ma che chung gis gco bo'i rten rnams dang 'brom gyi gzim phug sogs lha khang thams cad la zhib mjal mdzad cing /
lha khang gi 'gag tu rgyal ba'i dbang po dge 'dun gyi sde dang lhan cig par spyan 'drin khrus gsol /
gnas brtan phyag mchod /
smon lam sogs rgyas par mdzad /
jo bo'i sku dbu yon ma che chung sogs rgyal ba'i gzim chung du spyan drangs /
?rgyal dbang thams cad mkhyen pa /
mkhan chen rdo rje 'chang /
rje 'di pa rnams lhan du gsang bde 'jigs gsum gyi sgrub mchod dang tshogs 'khor rgyas pa mdzad /
?rgal ba rin po che r+wa sgreng gi chos khrir phebs nas tshogs yongs la rje 'di pas zhus pa'i bla ma'i rnal 'byor dngos grub nor bu'i bang mdzod kyi lung gnang ba gna dang gang zag chos gsum 'dzom pa'i rten 'brel phun sum tshogs pa 'grig /
nyin gcig phyi skor du phebs /
bstan pa'i chu rgyun ring mor sku khrus gnang /
'brom gyi sku gdung bzhugs pa'i sa 'bum gyis gtso ba'i bka' gdams pa'i dge ba'i bshes gnyen mang po'i sku gdung bzhugs pa'i 'bum pa rnams mjal /
yang dgon dang dgon pa gong du rje'i chos khred dang nang rten 'bum nag ma sogs rten gsum dang /
mchod rten brgya rtsa shug pa ming chen sogs mjal /
gnas der rgyal dbang yab sras rje 'di pa drung sprul sku rnams lhan cig pas dpal 'khor lo sdom pa'i sgrub mchod mdzad cing /
tshogs kyi 'khor lo mdzad skabs 'ol dga' rje drung sprul pa'i skus sems mi 'gyur ma'i mgur dbyangs 'then pas thugs 'khul ba byung /
phyir phebs lam du shug gseb nas slong mo ba 'dra ba gos kyi phrag pa phud pa'i phu thung gnyis phrag par bkal ba zhig glo bur du thon byung bar /
mkhan chen rdo rje 'chang nas rje 'di pa la bal T 'dra yod na byin cig gsungs pas /
phyag gyog tsho la T ka e yod bka' 'dri gnang ba'i bar @## / /
der gar song cha med du gyur /
de res nga rang gi ma byung ba ma gtogs 'brom rin po che yin 'dra zhes rje nyid nas dngos su gsung ba thos shing /
bka' gdams glegs bam las /
bdag gi sprul pa dam pa cig /
res 'ga' dge slong nyid du sprul / /
zhes pa nas /
res dga' dbul phongs sprang po'i gzugs / /
zhes sogs gsungs pa lta bu yin par sems /
mkha' 'gro ma gsang ba ye shes kyi pho brang du grags pa'i pha bong rtsar rgyal ba chibs bshol nas bskor ba gnang /
rje 'di pa dang phyag gyog pa rnams dang bcas pas dpyid kyi rgyal mo'i glu dang bde mchog gi shis brjod mdzad pas /
nub phyogs kyi b+ha ga'i dbyibs can gyi brag gi bu nas blo bur du chu rdol ba thams cad kyis longs spyod rgya byung /
?rgyal ba'i dbang por gnas 'di shin tu ya mtshan pa 'dug pas ming zhig gnang dgos zhus kyang zhal mdzum pa mdzad pa las ming dngos su ma gnang /
sprul pa'i gnas mchog dpal gyi r+wa sgreng du / /
sprul pa'i skyes mchog du lhan cig 'dzom / /
sprul pa'i gligs bam nyid las gsungs pa bzhin / /
sprul pa'i bkod pa ngo mtshar dpag yas bstan / /
gsang chen rdo rje'i glu yis mkha' 'gro ma / /
gsang ba ye shes rjes chags bskul ba las / /
gsang gnas bde skyong 'khor lo las 'ongs pa'i / /
gsang rdzas dpa' bo'i tshogs la mchod par bstab / /
'brom rje yab sras khyed kyi sngon byung gi rnam thar ma lus phyi rol dngos pos kyang / /
las can rnams la ngoms pa 'di ltan / /
yon tan sbed pa'i thugs ngal 'dis ci bya / /
de nas stag lung pho mdor phebs nas rten mjal sogs zhib par gnang /
dngos grub gling khar grub pa'i dbang phyug rje don yong mkhas grub phebs pa dang mjal /
mkhan chen rdo rje 'chang nas skya sprul sku rin po che 'di pa 'chad rtsod rtsom gsum gang la 'ang thogs pa med pa 'gran zla dang bral ba zhig yin tshul gnang bar /
rje don yob mkhas grub kyis /
'o de nged kyis yag po shes pa yod /
rje 'di pa'i sku gong ma dang nged cag khri chen blo bzang don yod kyi drung du lan mang du mjal /
khong gis rlung rdo rje'i bzlas pa rab mdzad pas mgrin pa'i rtsam dud ma lus pa grol ba'i lag rjes yin pa 'dug gsungs /
rje 'di la khyod kyis sgom sgrub la 'bad pa thon cig /
thos pas mang po shes mi yong / /
sgom pas mang po shes yong ba yin ces gsungs /
bla ma mkhas grub pa'i gsung de nges par thugs mad pa 'dug ces phyis su yang yang gsungs /
'bum steng du bzhugs zhag gnang skabs mkhan chen rdo rje 'chang nas rje 'di pa la dur khrod klu mo rgyal du 'gro gsung /
der phebs nas dur khrod kyi dbus su bzhugs te yab sras gnyis kyis bde mchog gi tshogs 'khor dpyid glu dang bcas pa mdzad cing mkhan chen thugs nyams 'ur ba'i gsung gleng ngo mtshar can mang du gnang /
de nas rim gyis phebs pas bod kyi sprul sku dang bla dpon che dgu yod do cog rgyal ba'i phebs bsur byon pa thams cad kyis rje 'di pa la gus 'dud lhur @## / /
len pa mdzad /
kun gzigs lnga pa rgya nas phebs skabs thog par khyam sar chen mor phebs pa rten 'brel 'phrod lam che ba byung bzhin /
?rgyal ba'i dbang po thog mar lha ldan gtsug lag khang gi khyams ra chen mor phebs nas gser khrir bzhugs phral du /
rje bla ma 'di nyid nas gdan sa chen po'i 'dir chebs kha bsgyur ba gang ci'i rten 'brel legs shing /
slad du'ang bstan 'gro'i dpal mgon dam par zhabs pad bskal brgyar brtan ngos /
thub bstan spyi dang khyad par 'jam mgon bla ma'i ring lugs nam mkha'i mtha' khyab tu dar zhing rgyas pa mdzad dgos tshul gyi zhu ba dang legs 'bul phul /
de nas thub pa'i dbang po dngos dang khyad par ma mchis pa jo bo shA kya mu ne /
rang byon lnga ldan /
rje nga 'gran ma sogs lhan ldan sprul pa'i gtsug lag khang gi ster 'og bar gsum gyi rten rnams la rgyal ba'i dbang po dang lhan cig tu mjal ba gnang zhing spyan 'dren khrus gsol /
yan lag bdun pa sogs chos spyod kyi rim pa rgyas pa gnang /
gzhung nas bzhugs gnas khrom gzigs khang gsar du grwa bsgrigs 'dug pas der phebs /
phyi nyin e wa du gsol ston gyi bzhugs gral du phebs /
phur bu lcog nas rje bla ma byams pa'i mtshan can rgyal dbang rin po cher mjal bar phebs pa'i zhar la khrom gzigs khang du rje 'di pa dang mjal phrad mdzad par phebs 'dug na'ang /
de dus rgyal ba rin po che dang srid skyong pho lha ba thugs nang ha cang gtsang rgyu med pa dang /
rje bla ma byams pa rin po che pho lha ba'i bla mar song ba bcas phan tshun thugs rtog mdzad res kyis thugs gshin pa rang zhig ma byung ba 'dra /
de nas re zhig gi bar nyin bzhin gsol ston dang mjal phrad zhu mi mang ba sogs kyis thugs brel shin tu che ba byung /
tshes bcu bdun gyi nyin ?rgyal ba'i dbang po pho brang chen po po ta lar phebs nas tshom chen rnying pa'i gser khri la zhabs kyi pang mo bkod pa la /
thog mar rje 'di pas mjal dar phul zhing /
bkra shis lhun po nas brtan bzhugs dang /
gzhung nas gsol ston rgyas par zhus /
gza' skar bzang po'i nyin rje bla ma nyid nas rgyu skyen sbyar te rnam rgyal grwa tshang nas gtsug tor rnam par rgyal ma'i cho dang 'brel ba'i sgo nas bden tshig m+r+jod pa d+nag chab gcig par /
?'jam dbyangs gong ma chen pos phyag gis gnang ba'i byi ru 'ba' zhig las grub pa'i tshe dpag med lha dgu'i sku brnyan khyad mtshar sogs dang /
gser dngul gos dar /
spyad pa ngo mtshar ba sna tshogs dang bcas /
?rgyal ba'i dbang po nyid kyi sku che ba'i yon tan brjod ba sngon du 'gro ba'i sgo nas snyigs dus kyi skye bo'i ngang tshul la thugs skyo ba med par zhabs pad bskal pa rgya mtsho'i bar du brtan par bzhugs nas bstan 'gro'i don rgya chen po mdzad dgos tshul sogs dpe dang gtan tshigs lung rigs du ma'i sgo nas tshig snyan cing 'jebs pa dag cing gsal bas bcos min gyi dad gus shugs drag pos tan du gsol ba 'debs par mdzad pa la /
7rgyal ba'i dbang po thugs dgyis pa'i @## / /
sgo nas zhal bzhes kyang bzang po gnang /
ris med bstan 'gro'i pad tshal bzhad pa'i gnyen / /
rgyal dbang nam mkha'i nor bu mgon po 'di'i / /
'phrin las rta ljang shing rta la bcibs nas / /
gangs can bsod nams shar ri'i rtse la 'dzegs / /
sngon tshe shA kya'i rgyal po 'khor dang bcas / /
rmad byung rdzu 'phrul bkod pa mtha' yas pas / /
bu ram shing 'phel grong du gshegs pa yi / /
ngo mtshar dus mtha' 'dir yang gsal bar gyur /
thugs bskyed rdzogs ldan sprin gyi bla re ni / /
bsel ldan khyon kun khyab par bres pa las / /
phan bde mngon par bzhad pa'i me tog char / /
snyoms par b+bas pas sa 'di skal bzang byas / /
zhes bya ba ni bar skabs kyi tshigs su bcad pa'o / /
khyab bdag rdo rje sems dpa'i ngo bo dpal ldan bla ma dam pa ye shes bstan pa'i sgron me dpal bzang po'i rnam par thar pa mdo tsam brjod pa dge ldan bstan pa'i mdzes rgyan las /
?gong ma chen po'i gser gyi lung bzhin khams gsum 'gro ba'i mgon po ?rgyal dbang thams cad mkhyen pa gangs ri'i ljongs su gdan drangs te pho brang chen po po ta la'i mi 'jigs seng ge'i khri la zhabs kyi p+ngom 'god par mdzad pa'i le'u ste drug pa'o / / / /
de nas gong sa thams cad ma khyen par rje bla ma nyid kyis gsol ba btab pa bzhin dpal rje 'jigs byed bdud las rnam par rgyal ba dpa' bo gcig pa'i dbang rje 'di pas gtso ba'i rgyal ba 'phags pa lha /
rgyal sras sprul sku sogs bla ma dge ba'i bshes gnyen bzhi brgya brgyad cu skor la gnang zhing /
sta gon dang dngos gzhig gnyis kar thog ma kun slong 'chos pa nas mjug gi bar la rgyud dang rgya gzhung rje yab sras kyi gsung rab rnams kyi khungs dang bcas pa'i ljags bshad shin tu rgyas dang /
dka' ba'i gnad rnams la rigs pas mtha' dpyod pa dang /
phyag len rnams sla chos su ma song ba'i rgyas su bas der tshogs pa thams cad rigs pa'i lam nas drangs pa'i dad pa bcos min skyes /
?rgyal ba'i dbang po bod du phebs nas dbang chen thog mar gnang ba 'di'i zhu ba po yang rje bla ma 'di nyid yin 'dug pas gong smos ltar rten 'brel gyi sgo rmad du byung ba 'grig par snang /
gzhan yang jo bo'i rnam thar che chung dang pha chos bu chos sogs bka' gdam mas gligs bam rin po che'i ljags lung yang gnang /
?rgyal dbang bla ba phyed gnyis tsam gyi ring sku mtshams bcad rgyar bzhugs skabs su yang sku mdun du phebs gsungs pa bzhin yang yang byon par chos kyi gsung gleng mang ba mdzad cing thugs dam rten gras rgya gar shar li'i 'khor lo sdom pa'i sku brnyan byin can zhig ste gzhan lam ster bar thugs dam rten mdzod ces phebs /
sngar mgar thar du byang chub lam rim 'jam dpal zhal lung gi bka' khrid mar shes su mtshams 'jog pa mdzad pa'i 'phro rnams gnang rgyu'i dbu btsug /
gsan mkhan sprul sku che khag rnams dang dge ba'i bshes gnyen mkhas grags can mang bas /
7rgyal dbar mchog @## / /
na dka' ba'i gnad du ma la dri rmed dang brgal brtag mdzad par /
so sos lan phul ba las grub mchog 'jam dpal rgya mtsho nas bka' lan gang zhus thams cad don la 'byor zhing go rgyu che bas ?rgyal ba rin po yang thugs dgyes pa byung zhes rje bla ma nyid gsung ba thos /
bka' khrid rdzogs pa'i mjug tu gzim chung bka' gdams dbang sta zur ma /
'phags pa lo ke rten khyad par can rnams gdan drangs te mchod sprin rgya chen po blor mi shong ba dang bcas /
thog mar ?rgyal ba'i dbang po nyid nas sems bskyed cho gas len pa sogs mdzad rjes seng ge'i khril bzhugs te /
dus gsum rgyal ba thams cad gyi bgrod pa gcig pa'i lam po che /
byang chub sems dpa' rnams kyi thugs dam gyi mthil /
byang chub mchog tu sems bskyed pa'i tshul mdo snge du ma las 'byung ba'i yan lag bsam gyis mi khyab pa rnams 'chad pa sngon du 'gro ba'i nas rje rgyal ba gnyis pa'i zhal lung brgyud ldan bla ma dam pa'i phyag len ji lta ba bzhin sems bskyed cho gas 'bog par mdzad /
rje bla ma mchog gi zhal nas /
'di dus ?rgyal dbang mchog nas lam khrid skabs kyi gsung bshad gang gnang thams cad shin tu rno zhing lam la nges pa bskyed pa la phul shin tu che ba dang /
khyad par du skyes bu chen po'i chos skor la lung rigs bsam gyis mi khyab pa'i sgrub byed dang bcas myong thog tu 'gril ba'i gsung bshad 'gran zla dang bral ba bka' drin bskyang byung bas yid 'khrul ba la tshod ma byung zhes phyis su yang yang gsung ba thos /
lam khrid 'jam dpal zhal lung gi ljags lung yang gnang /
snying stobs rmad byung khyod thugs 'dzin ma la / /
snying brtse'i gter chen spyan ras gzigs dngos kyis / /
snying rje'i sa pon grung po btab pa las / /
snying rje'i myu gu byang chub sems mchog 'khrungs / /
phyin drug bsdu bzhi'i snye ma smin pa yi / /
ma smad rgyal sras spyod pa'i ston thog gis / /
mkha' khyab 'gro ba'i dbul ba kun sel ba'i / /
theg chen chos kyi son nam mthar phyin gyur / /
'di dus ?gong sa mchog nas rje bla ma nyid la phyag tham che chung yang ched gnyer bskrun pa bka' 'drin du stsal /
dpal 'khor bde mchog dang rdo rje 'jigs byed kyi tshogs 'khor ljags rtsom zhus pa bzhin /
dpal 'khor lo sdom pa'i tshogs kyi mchod pa'i bde chen snying po rab tu rgyas pa dang /
rdo rje 'jigs byed kyi tshogs mchod cho dga' ston 'dzum zhal bcas bka' '+r+tsom mdzad nas ljags lung stsal /
?gong sa mchog la mkhan chen rdo rje 'chang nas lam rim chen mo'i bshad lung zla ba gcig lhag tsam 'bul bar mdzad skabs yab sras kyis rje 'di pa la chos gral du bzhugs ces phebs pa ltar bzhugs pas gsung bshad 'byams klas pa dang yab sras gnyis dang chos nyan gyi dge ba'i bshes gnyen pa rnams dka' gnad la mol mchid mang du mdzad pa gsan pas thugs la dga' dad skyo gsum khor mo yug tu byung gsung /
de ltar pe'i cing du bzhugs @## / /
skabs sems dpa' chen po ngag dbang chos kyi rgya mtsho /
dge pa'i bshes gnyen shes rab dar rgyas /
grub pa'i dbang phyug blo bzang chos 'dzin pa rnams las byang chub lam gyi rim pa'i khrid mang du gsan cing /
khyad par mgar thar du bzhugs skabs dang lha sar phebs nas rnam 'dren ?rgyal ba'i dbang po dang mkhan chen rdo rje 'chang gnyis kyi drung du rim chen mo /
bde lam /
'jam dpal zhal lung rnams kyi gzhung bshad dang /
nyams len dmar khrid lan du mar shin tu gzang rgyas gsan pa dang /
dkar ba'i gnad rnams la dge ba'i bshes chen po rnams dang 'bel gtam mang du mdzad par brten /
dus d+sum gyi bde bar gshigs pa thams cad kyi bgrod pa gcig pa'i lam po che /
yum shes rab kyi pha rol tu phyin pa'i man ngag zab mo /
dpal lha cig ngi'a pa ka ra'i thugs kyi bcud phyung ba /
rje rgyal ba gnyis pa'i legs bshad zla med /
che ba bzhi dang ldan pa'i byang chub lam gyi rim pa'i gnad la gzhan dring 'jog pa'i mkhyen rab kyi dkyil 'khor yongs su rgyas te /
sngar shes rab kyi pha rol tu phyin pa'i don gtan la 'bebs par byed pa 'dzam gling rgyan drug mchog gnyis kyi gzhung chen mo rnams la thos rgya mtsho lta bu mdzad pa de thams cad 'dir byang chub lam gyi rim pa'i nyams len du 'ub kyis 'du ba'i tshul la nges pa gting tshugs pa thugs pa 'khrungs te bstan pa thams cad gru bzhi lam gyis 'khyer shes pa zhes bya ba dang /
gzhung lugs ma lus gdams ngag tu shar ba zhes jo po bka' gdams pa rnams kyis rgya cher bsngags pa'i nges gyi mkhas pa'i go 'phang la mnga' 'byor par gyur /
tshul 'di ni rje bla ma rang gi rtogs pa brjod par /
de ltar 'bad pas klu sgrub thogs med las /
rim bzhin brgyud pa'i byang chub lam rim la / /
thun mong min pa'i nges rnyed gyur pas / /
zab mo'i gzhung mchog par phyin gdams par shar / /
zhes dang /
klu sgrub lugs kyi gzhung mchog du ma'i don / /
nyams su len pa'i rim pa legs par mthong / /
zhes sogs dang /
bla ma dbum pa la phul ba'i zhu yig las /
des na gzu bor gnas pa'i sgo nas blo dang ldan pa rnams kyis lam 'chug med cig 'tshol na /
mdo sde dang rgyud sde rtsod med gang dang yang mi 'gal zhing de dag nas zin pa /
de yang shing rta chen po gcig gi rigs pa'i rjes su 'brangs nas drangs nges legs par phyi ste /
mtha' gzhan du drang du mi btub par rigs pas gnod med du 'grub pa zhig med mi rung du snang bas /
gsung rab chen po rnams dang de'i dgongs pa 'tshol ba'i rigs pa'i sgo drim med pa la rtis po cher bzung nas rgyud la skye ba'i rim pa sngar mang du byung yang de tsam la chog shes ma byas par bstan pa 'ba' zhig la dmigs pa'i bsam pas kun nas bslangs te /
yid dam dang bla ma tha mi dad par byas pa rgyun mi chad du gsol ba gdab pa bsag spyang gi sgo du ma la 'bad pas da lta gsung rab spyid dang dgongs 'grel bstan bcos chen po rnams la @## / /
khol bton re tsam min pa'i lus yongs su rdzogs pa nyams len du 'gro pa'i phyogs su shes pa yod /
tshul de la nges pa bde blag tu ster bar byed pa ni bdag dang gzhan gyi grub pa'i mtha' rgya mtsho lta bu'i pha rol tu son cing /
nang rig pa'i sde snod gsum gyi snying po bslab pa gsum gyi gnad rnams phyin ci ma log par shes khas blangs pa tsam la ma bzhag par nyams 'og tu tshud par mdzad pa /
mkhas la grub pa brnyes pa'i dge ba'i bshes gnyen du mas rjes su bzung ba /
lhag pa'i lha dpag tu med pas byin gyis brlabs pa'i sems dpa' chen po dpal mar me mdzad ye shes kyi gdams pa byang chub lam gyi rim pa'i mtshan nyid dang sngags kyi theg pa'i lam gyi rim pa phyin ci ma log par gtan la phab pa nyid ya mtshan par mthong nas slob ma bkri ba'i rim pa rnams de kho na'i steng nas byed kyin yod /
gdams ngag de yang gsung rab dgongs 'grel gyi bstan bcos mnang ngag mtha' dag lam gyi rim pa gcig tu dril nas ston par snang bas 'chad shes pa dang nyan shes pa gnyis bshad cing nyams su blangs na man ngag chung chung ngu ma zad gsung rab mtha' dag gi gung 'grig nas 'ong bar snang /
zhes rje bla mas rang gi thos bsam mdzad tshul gsung ba'i rnam par thar pa de nyed phyag len du btab pa ste /
deng sang gi thos bas bsam pa rnams kyis cha shas tsam yang bsgrun du med pa'i rgyal pa'i rnam par thar pa rmad byung ba'o / /
gzhung bzang gser gyi bye mas lus bgos shing / /
thabs shes gshog yangs dkar po rab rgyas pa / /
rgyal sras snying stobs ldan pa'i ngang pa de / /
legs bshad bdud rtsi'i dpal la rtag sred pas / /
gangs ri'i mu khyud zlum por 'khril ba'i ljongs / /
bshad sgrub chos kyi chu klung 'bum 'khyil bar / /
mkhas grub gdengs can du rtag rol pa'i / /
yul dbus chos kyi rgya mtsho che der gshegs / /
der ni 'phags mchog phyag na p+ngom nyid / /
mthon mthang thor cog gser zhin khu ba yis / /
legs byugs lha rdzas na bza' dras drub gos / /
snam phran bdun par bsgyur nas gangs can gyi / /
gdul bya'i mgon du dur smrig 'dzin pa yi / /
rnam par byon pa rgyal ba'i dbang po de'i / /
zhabs pad dge legs ge sar rdul phring can / /
bsam spyor gtsug gi cod pan du bsten nas / /
theg pa gsum gyi gdams ngag 'dus pa'i gter / /
rigs can gsum gyi 'dod pa skong ba'i nor / /
rgyud pa gsum gyi bla ma zhal gyi lung / /
skyes bu gsum gyi lam rim rdzogs par gsan / /
de yi mthu las gzhan gyis gsung rab mtsho / /
brtsom pas lan brgyar brgal kyang ma rnyed pa'i / /
rgyal ba'i dgongs don mthar thug yid bzhin nor / /
mkhas grub ded dpon khyod kyi phyag tu son / /
che ba bzhi zhes kun la rlung ltar du / /
grags kyang rgyud la 'byor pa deng dus su / /
khyed la tshul 'di ji bzhin mngon gyur pas / /
yongs rdzogs thub bstan dpal la bzhed rgur spyod / /
lhag bsam dngul gyi mdog ldan sa srung zhon / /
gtugs @## / /
med mkhyen bzang 'dren byed stong phrag bkra / /
mthu stobs zho 'thung rus pa'i mtshon 'chang ba / /
skal bzang lha yi bla mar bdag phyag 'tshal / /
'di skabs shig grogs 'ga' zhig chos bskul ba'i ched du thar pa'i sgo 'byed zhes bya'i mgur ma mdzad pa 'di ltar ro / /
na mo gu ru /
rje dus gsum sangs rgyas kun gyi dngos / /
chos brgyad khri bzhi stong 'byung ba'i gnas / /
tshogs 'phags pa'i dge 'dun 'dus pa'i gtso / /
mgon drin can bla mas snying nas 'dud / /
tshe sdon ma'i las smon bzang po'i mthus / /
rje rgyal ba gnyis pa'i gsung rab la / /
thos bsam pa'i rnam spyod phul byung ba'i / /
grogs chos mthun dpyod ldan bdag la gson / /
dus snyigs ma lnga bdo'i gnas skabs 'dir / /
gzhi tshul khrims rnam dag sna gcig kyang / /
bsrung nus phan yon dpag med 'thob / /
don de sdom gsum bcas mchams rnams / /
srog bsdos te bsrung ba gnad du che / /
chos gzhung lugs brgya phrag thos gyur kyang / /
kha phyir lta'i 'chad rtsod rtsom pa la /
yid gyengs pas nyams su ma blangs na / /
dgra gshin rje'i pho nyas zin pa'i tshe / /
sems 'gyod pas gdung ba'i rgyu ru zad / /
'khor gnyen bshes bu slob skyong rnams / /
dgra nyon mongs dpung tshogs rgyas pa'i rgyu / /
las dang po pa yis spangs na legs / /
grogs bya dang ri dwags bag phebs rgyu / /
chu klung rgyun lhung lhung dal gyis sgrog /
gnas rtsi shing nags tshal mdzes pas brgyan / /
yid chags sdad skye ba'i rgyu dang bral / /
gnas de 'dra dam chos 'phel ba'i rgyu / /
de bsten par mdzod cig skal ldan dag /
sngon byon pa'i mkha grub bgrang yas kyis / /
chos zab dgu mang du gsungs lags kyang / /
rje thub pa'i dbang po'i gsung rab kun / /
don mtshang med par gcig bsdus pa / /
blo mchog dman kun la phan pa'i chos / /
lta sgom dang spyod pa ma 'khrul ba / /
khong blo bzang grags pa'i legs par bshad / /
gzhung byang chub lam rim las gzhan gang / /
de nyams len mdzod cig skal ldan dag /
sngon thog med dus nas bsags pa yi / /
las nyon mongs sgrib pa ches 'thug pas / /
lam rtogs pa skye ba'i gegs mang yang / /
zhing mchog gyur bla ma dkon mchog la / /
yid gdung shugs drag pos gsol btab nas / /
tshogs gsog dang sgrib sbyong la 'bad na / /
lam rtogs pa bde blag skye ba lags / /
tshul de la 'bungs cig skal ldan dag /
chos dge sbyor gang dang gang byed kyang / /
thabs byang chub sems kyis zin pa dang / /
mjug byang chub 'thob phyir rab bsngos na / /
lam theg pa chen por 'gyur lags pas / /
de gnad du zungs shig skal ldan dag /
mchog sangs rgyas 'thob pa'i lam gyi gnad / /
lus yongs su rdzogs par nyin re bzhin / /
bshar sgom gyis nyams su blangs byas te / /
lam zab mor bag chags 'jog pa dang / /
skabs gang b+bas dmigs par gcig dril ba / /
yid chos la rtag tu 'dris pa dang /
lam phyogs reng mi 'gro'i gnad cig gda' / /
de snying gtam yin no skal ldan dag /
rgyud rnam par dag pa las gsungs pa'i / /
