bsod nams dga' ba bkris chos 'khor gling gi @# / /
mkhan chen chos kyi rgyal po'i gsung 'bum las bde mchog dril bu lha lnga'i phyi dkyil gyi bskyed rim mkha' spyod sgo 'byed ces bya ba bzhugs sho? / / / /
@## / /
na mo gu ru shrI tsakra saM b+ha ra ya /
bde chen mchog stsol rtsa ba'i bla ma dang / /
sgrib bral bde stong dbyer med he ru kar / /
deng nas mchog gi go 'phang ma thob bar / /
snying nas skyabs su mchis so rtag tu skyongs / /
'dir bcom ldan 'das 'khor lo bde mchog grub chen dril bu pa'i lugs kyi bskyed ba'i rim pa 'chad pa la gnyis /
sngon 'gro dang /
dngos gzhi las /
dang po ni /
'jig rten thams cad kyi ma 'dris pa'i mdza' bshes chen po ston pa bla na med pa thub pa'i dbang po de nyid kyis gsungs pa'i chos thams cad bsdu na rgyu phar phyin theg pa dang /
'bras bu rdo rje'i theg pa gnyis su 'du zhing /
de yang phar phyin theg pa'i lam gyis sangs rgyas par byed pa la ci tsam myur yab bskal chen @# / /
grangs med gsum gyi tshogs bsags dgos la /
'bras bu rdo rje'i theg pa'i lam gyis dbang po rab tshe 'dir /
'bring bar dor /
tha mas kyang dbang thob cing dam tshig legs par bsrung na skye ba bcu drug tshun la nges bar sangs rgyas bar rgyud sde mang po nas bshad la /
rdo rje theg pa de la rgyud sde bzhi yod pa las rnal 'byor bla na med pa'i rgyud mchog tu gyur pa yin cing /
de la yang pha? rgyud ma rgyud gnyis yod pa las /
ma rgyud kyi gtso bor gyur ba? dpal 'khor lo bde mchog yin la /
de la rgya gar gyi grub chen lU dril nag gsum sogs kyi lags? mang na'ang /
'dir ni grub chen dril bu zhabs kyi lugs kyi lha lnga'i bskyed pa'i rim ba? ji ltar bsgom pa'i tshul la /
thog mar dge ba'i bshes gnyin mtshan nyid dang ldan pa cig bsam sbyor gnyis kyi sgo nas bsten cing /
de las spyi dang bye brag gi lam gyi rim pa rnams thos bsam gyis gtan la phab nas /
dal 'byor rnyed dka' /
? 'chi ba mi rtag pa /
las rgyu 'bras /
'khor ba spyi sgos kyi sdug bsngal /
sems can thams cad mar shes pa nas byang chub tu sems bskyed pa sogs thun mong gi lam la legs par sbyangs dgos te /
rje bla mas /
thun mong lam sbyangs snod du gyur pa na / /
theg pa kun gyi mchog gyur rdo rje theg /
ces gsungs pa'i phyir /
de nas rdo rje slob dpon mtshan nyid dang ldan pa cig las lugs 'di'i dkyil 'khor du dbang bzhi rnam par dag pa thob pa cig nges par dgos te /
phyag chen thig le las dbang med na ni dngos grub med / /
bye ba btsir? yang mar med ltar / /
gang zhig rgyud lung? nga rgyal gyis / /
dbang bskur med bar 'chad byed pa / /
slob dpon slob ma shim thag /
dngos grub thob kyang dmyal bar? 'gro zhes dang / /
grub chen dril bu pas kyang /
dbang bskur dkyil 'khor sngon 'gro bar / /
rdo rje 'chang gis bshad pa ste / /
zhes gsungs pa'i phyir ro / /
dbang thob nas dbang dus su khas blangs pa'i dam tshig dang sdom pa mig gi 'bras bu bzhin du bsrung dgos te /
dam tshig dang sdom pa yal bar dor na dngos grub mi thob bar ma zad /
dmyal ba sogs ngan song du nges? bar 'gro ba'i phyir ro / /
de lta bu'i gang zag gis /
mngon 'byung@# / /
las /
ri sul dang ni ri rtse dang / /
chu bo chen po'i dogs dag dang / /
rgya mtsho chen po'i 'gram dag dang / /
shid gcig dang ni dge ba'i gnas / /
zhis sogs gsungs pa'i gnas su nyams su blang bar bya'o / /
! / /
gnyis pa dngos gzhi la gnyis /
thun gyi ngo bo la ji ltar bya ba /
thun mtshams su ji ltar bya ba'o / /
dang po la gsum /
thun gyi thog mar ji ltar bya ba /
thun dngos gzhi la ji ltar bya ba /
thun mjug tu ji ltar bya ba'o / /
dang po la gnyis /
sngon du ji ltar bya ba /
rnal 'byor gyi yan lag rnams ji ltar sgrub tshul lo / /
dang po la /
rdor dril byin gyis brlabs pa /
nang mchod byin gyis brlabs pa /
sngon 'gro'i gtor ma gtang tshul lo / /
dang po ni /
skad cig gis rang nyid he ru ka sngon po zhal gcig phyag gnyis kyis rdo rje dang dril bu 'dzin pa phag mo dmar mo gri gug dang thod pa 'dzin pa la 'khyud pa'i skur bsgom pa la dgos pa yod de /
'og nas 'byung ba'i nang mchod dang mchod gtor byin gyis brlabs pa la tha mal gyi snang zhen gyis byin gyis brlab par mi nus pas /
rang lha'i rnal 'byor dang ldan pa cig dgos pa'i phyir dang /
rang nyid lha yab yum du bsgom pa ni phyag rgya'i dam tshig dang /
rdo rje dang dril bu byin gyis brlab pa ni rdor dril gyi dam tshig ste /
dam tshig gsum dang mi 'bral bar shes par bya ba'i ched yin pa'i phyir ro / /
gnyis pa nang mchod byin gyis brlab pa la /
bsang ba /
sbyang ba /
bskyed pa /
byin gyis brlab pa bzhi las /
dang po ni /
dum skyes ma'i sngags kyis bsad dgos te /
rang he ru kar gsal ba'i thugs ka nas sngags brjod pa dang dus mnyam du dum skyes ma'i tshogs dpag tu med pa spros te bdud rtsi dam rdzas la gnas pa'i bgegs rnams bskrad par bsam pa yin pa'i phyir ro / /
gnyis pa sbyang ba ni /
swa b+hA wa'i sngags kyis sbyang dgos te /
bdud rtsi dam rdzas rnams bde stong dbyer med kyi 'od gsal du bcug ste /
tha mal gyi snang zhen bsal bar bya ba yin pa'i phyir ro / /
gsum pa ni /
yaM las rlung /
raM las me sogs sgrub thabs bzhin bskyed la /
de yang yi ge gsum las mi mgo'i sgyed bu gsum bskyed pa ni bde stong dbyer med ye shes kyi gzhi sgrub pa po'i sgo gsum mtshon /
thod pa'i phyi dkar ba rang bzhin rnam dag dang /
nad dmar ba bde ba chen po mtsho na /
mdor na bde stong dbyer med kyi ye shes yin pa la /
rnam pa thod pa dum bu gcig par shar ba'i mos pa bya dgos pa'i phyir ro / /
de'i nang du sha dang bdud rtsi rnams bskyed pa'i dgos pa yod de /
de rnams sbyang rtogs sbar gsum byas nas lhag pa'i lha la 'bul zhing /
sgrub pa po rang nyid longs spyod pas 'chi ba med pa'i bdud rtsi'i gnas sku gsum gyi go 'phang bde blag tu ster bar byed pa'i @# / /
ched yin pa'i phyir ro / /
bzhi pa byin gyis brlab pa dngos la sbyang rtogs spa?? ra?? gsum las /
dang po sbyang ba ni /
rlung g.yos pas me 'bar zhing rdzas rnams yi ge dang bcas pa zhubs /
dag pa'i phung po sogs mtshon pa'i rigs lnga'i sa bon gyis ma dag pa'i phung po sogs mtshon pa'i sha lnga sogs kyi kha dog dri ro?? nus pa'i skyon thams cad sbyang bar mos pa yin no / /
gnyis pa rtogs pa ni /
rdzas kyi steng du rgyal pa'i thugs gnyis su med pa'i ye shes mtshon pa'i hUM dkar po las /
he ru ka'i thugs rgyud kyi bde stong dbyer med pa'i don dam pa'i byang chub kyi sems mtshon pa'i kha DwAM ka dkar po lhung nas 'dres pas rdzas rnams dngul chu'i mdog can du mos par bya ba yin no / /
gsum pa spar ba ni /
mgor oM dang mjug tu hUM hUM phaT sbyar pa'i dbyangs gsal kha dog sna tshogs pa las oM AHhUM gi yi ge dkar dmar mthing gsum sku gsung thugs mtshon pa las 'od zer 'phros pa sogs sgrub thabs bzhin byas la oM AHhUM lan gsum brjod cing byin gyis brlab par bya ba yin no / /
gsum pa ni /
sngon 'gro'i mchod pa sngar ltar bsang sbyangs /
ka pA la'i ming yig dang po ka yig gi steng du thig les brgyan pa kaM las byung ba'i thod pa sngar ltar gyi nang du mchod rdzas rnams rang bzhin bde stong dbyer med /
rnam pa mchod rdzas so so'i rnam pa can /
byed las 'bul yul gyi thugs rgyud la zag med kyi bde ba chen po bskyed pa'i nus ldan du bsam par byas la /
yi ge gsum gyi bar du rang gi ming sbyar te byin gyis brlab bo / /
sngon 'gro'i gtor ma nang mchod ltar byin gyis brlab la de nas /
rje bla mas mdzad pa'i bde mchog 'dod 'dzo las /
mdzub mo gnyis mdud pa ste lu gu brgyud du bya /
gung mo gnyis rtse mo sbyar ba dang /
mthe bong gnyis rdo rje ste mi phyed par brtan por rab tu sbyar nas thur du bstan /
ming med mthe'u chung rnams brkyangs pa /
dpral ba'i 'byes kyi dbus kyi thad du bzhag nas kun tu bsgyur bar bya'o / /
ji ltar na /
'grel ba sdom 'byung las /
g.yon dang g.yas su bskor bar bya /
zhes gsungs pa ltar 'bar ba'i phyag rgya dpral bar bskor zhing /
dag du pheM brjod pa dang mnyam du thugs kha'i nyi gdan la gnas pa'i hUM las 'od zer lcags kyu'i rnam pa can gyis dur khrod brgyad na gnas pa'i phyogs skyong dang zhing skyong rnams bkug nas 'od gsal du bcug cing he ru ka yab yum gyi skur mos nas sngags lan gnyis kyis phyogs g.yon skor mtshams g.yas skor du 'bul bar bya ste go sla la /
sngags ni /
bod skad du bsgyur na /
oM zo zo zo zhig zo zhig gnod sbyin thams cad /
srin po 'byung po| yi dwags shaza smyo byed brjed byed /
rdo rje mkha' 'gro mkha' 'gro ma rnams la ster bas /
gtor ma 'di bzung du gsol /
dam tshig bsrung bar gyis shig /
bdag la dngos grub thams cad stsal du gsol /
@# / /
ji ltar 'dod pa /
de ltar bza' ba btung ba myang bar gyis /
rim pa las ma 'da' bar bdag gi dgos pa thams cad bde ba dam pa rnam par dag pa'i grogs mdzad du gsol hUM hUM phaT phaT swAhA zhes pa'o / /
de nas phyi nang gi mchod pas mchod /
lha yi tshogs rnams ma lus dang / /
sogs kyis bstod cing /
sde brgyad btsun mo sras dang g.yog bcas pas / /
sogs kyis 'phrin las bcol nas yig brgya brjod cing /
bzod gsol byas te gshegs su gsol bar bya'o / /
gnyis pa rnal 'byor gyi yan lag rnams ji ltar sgrub tshul la /
mchod pa byin gyis brlabs pa /
rdor sems bsgom bzlas /
dag pa gsum gyi rnal 'byor /
tshogs zhing la tshogs bsog tshul lo / /
dang po ni /
bdag bskyed kyi mchod pa chu bzhi nyer spyod rol mo 'dod yon rnams byin gyis brlab par bya ste /
sngar bzhin bsang sbyang nas /
bskyed cing /
rang rang gi ming yig yi ge gsum dang spel nas sngar bzhin byin gyis brlab par bya ba'i phyir ro / /
gnyis pa ni /
sangs rgyas chos dang dge 'dun la / /
sogs kyis skyabs 'gro dang /
sems can kun gyi don gyi phyir / /
sogs kyis sems bskyed lan gsum bya /
de nas rang gi spyi bor rdo rje sems dpa' yab yum chog bzhin bsgom nas /
he ru ka'i yig brgya nyer gcig las mi nyung bar bzlas te /
bdag ni mi shes sogs brjod nas rang la thim par bya ba yin no / /
de yang stobs bzhi tshang bar bya dgos te /
skyabs sems gnyis rten gyi stobs /
bsgom bzlas dngos gzhi ni gnyen po kun tu spyod pa'i stobs /
bdag ni mi shes sogs kyis rnam par bsun 'byin pa'i stobs dang /
nyes pa las slar log pa'i stobs ni shugs la bstan pa yin pa'i phyir ro / /
gsum pa ni /
kun spyod las /
shrI ni gnyis med ye shes te / /
he ni rgyu sogs stong pa nyid / /
ru ni bkod dang bral ba ste / /
ka ni gang du'ang mi gnas pa'o / /
zhes gsungs pa'i don bsam par bya ba yin te /
de la he yig gis ni rang gi sems la sogs pa'i phung po sogs kyi chos rnams rang bzhin gyis grub pas stong pa'i chos kyi bdag med dang /
ru yig gis ni gang zag rang bzhin gyis grub pas stong pa'i gang zag gi bdag med pa mtshon pas mdor na de gnyis kyis yul bdag med gnyis mtshon zhing /
ka yig gis yul can lhan skyes bde ba chen po'i ye shes mtshon la /
shrI yig gis yul bdag med gnyis dang /
yul can lhan skyes bde chen gyi ye shes te /
yul yul can gnyis su med pa mtshon pas /
de'i bdag nyid de ra'o?? snyam pa'i nga rgyal bzung ba'o / /
de ltar yid dag par bya ba la dgos pa yod de /
yid bdag gnyis su 'dzin pa'i kun rtog gi dri ma dag par bya ba'i ched yin pa'i phyir ro / /
lus dag pa ni /
@# / /
de lta bu stong pa'i ngang las rang nyid he ru ka yab yum zhal gcig phyag gnyis pa'i skur bsgoms nas /
sems can thams cad la phan pa'i sems kyis /
shrI he ru konyahaM /
zhes lan gsum gyis nga rgyal bzung bar bya'o / /
lus dag par bya ba'i dgos pa yod de /
tha mal pa'i lus kyi bya ba thams cad dag par bya ba'i ched yin pa'i phyir ro / /
ngag dag pa ni /
mgor oM dang mthar hUM hUM phaT sbyar ba'i dbyangs gsal tshar gsum brjod de /
rang he ru kar gsal ba'i lte ba'i phyogs su dbyangs gsal gyi sngags phreng 'od zer lnga dang ldan pa g.yon skor du lan gsum bskor te gnas pa las lha'i tshogs spros pa rang gi sna bug g.yas pa nas thon te phyogs bcur spros pas bgegs thams cad bskrad nas /
slar 'dus te sna bug g.yon pa nas nang du zhugs te lte ba'i sngags phreng la thim par bsam mo| |ngag dag par bya ba'i dgos pa yod de /
tha mal gyi ngag gi bya ba thams cad dag par bya ba'i ched yin pa'i phyir ro / / / /
bzhi pa ni /
spyir 'tshang rgya bar byed pa la bsod nams dang ye shes kyi tshogs bsag dgos pas /
bsod nams kyi tshogs bsag pa dang chos mthun par /
bla ma yi dam la phyag mchod /
sdig bshags sogs kyi sgo nas bsod nams kyi tshogs bsag par gsungs te /
ji ltar byed tshul ni /
rang he ru kar gsal ba'i thugs kar paM ser po las sna tshogs padma'i lte bar zla ba la gnas pa'i sprin sgra'i yi ge hUM sngon po rigs lnga dang ye shes lnga'i bdag nyid can las 'od zer 'phros rang gi lus thams cad gang sdig sgrib thams cad sbyangs nas phyir 'phros pas /
'og min nas bla ma dang 'khor lo sdom pa'i dkyil 'khor dang /
gzhan yang sangs rgyas dang byang sems sngon nas grub pa'i dpa' bo dpa' mo la sogs pa rnams spyan 'dren pa yin la /
de la bla ma rdo rje 'chang gi rnam pa can te gtso bo dang tha dad du spyan 'dren pa dang /
gtso bo dang gnyis su med par spyan 'dren pa gnyis gsungs kyang /
don la ni khyad par med dam snyam mo / /
spyan 'dren pa'i 'od zer de rang gi snying gar thim par bsam pa la dgos pa yod de /
lam rdzogs rim gyi skabs su rlung thams cad snying kha'i mi shigs pa'i thig le la bsdus te thim pa las brten nas 'od gsal gyi rtogs pa khyad par can skye ba'i dge rtsa smin byed du 'gyur pa'i phyir ro / /
de lta bu'i tshogs zhing la bsod nams kyi tshogs bsag tshul ni /
gang gi drin gyis sogs kyi sh+lau kas bla ma dang /
he ru ka dpal sogs kyis yi dam 'khor bcas la phyag 'tshal nas /
snying ga nas spros pa'i mchod pa'i lha mo rnams kyis mchod par bsam ste /
chu gnyis nyer spyod lnga rol mo 'dod yon lnga dang /
spro na rig ma bcu drug gis kyang mchod /
nang @# / /
mchod dang /
gsang mchod dang /
de kho na nyid kyi mchod pas mchod cing /
dkon mchog gsum la bdag skyabs mchi / /
sogs kyis skyabs 'gro /
sdig bshags dge ba la rjes su yi rang pa /
sems bskyed dang /
bgrod dka' srid pa'i sogs kyis rang lus kyang 'bul la /
spro na sngags sdom bzung na bsgrub pa'i mchod pa'i mchog tu bla mas gsungs so / /
de nas tshad med bzhi bsgom zhing /
he ru ka'i yig brgya brjod cing gsol ba btab pas /
tshogs zhing rnams 'od kyi rnam par zhu nas bdag nyid kyi smin mtshams nas gzhug cing byin gyis brlab par bsam mo / /
de ltar byas pa la dgos pa yod de / /
bsod nams kyi tshogs dpag tu med par gsog pa'i ched yin pa'i phyir ro / / / /
gnyis pa thun dngos gzhi la ji ltar bya ba la gsum /
'chi ba chos skur 'khyer ba'i nyams len /
par do longs skur 'khyer ba'i nyams len /
skye ba sprul skur 'khyer ba'i rnal 'byor yan lag dang bcas pa bshad pa'o / /
dang po ni /
de ltar las bsags pa'i 'og tu 'dzam bu'i gling gi mi mang la skyes /
sa chu me rtsa rlung thig le ste khams drug ldan pa 'chi ba'i tshe 'byung ba rim gyis thim pa yin te /
de yang dang po sa chu la thim /
chu me la /
me rlung la /
rlung rnam shes la /
de snang ba la /
de mched pa /
de nyer thob /
de 'chi ba'i 'od gsal du gnas pa de la 'chi ba zhes mang du btags pa de dang chos mthun par sngags gnyis kyi don bsgom pa'i sgo nas stong nyid kyi lta ba la mnyam par gzhag go /
de la swa b+ha wa'i sngags don ni /
oM ni rdo rje gsum dbyer med pa mtshon pa'i nor bu 'dzin pa'i sngags zhes mgo 'dren no / /
swa b+hA wa ni rang bzhin /
shud+d+ho ni rnam par dag pa /
sarba d+harma ni chos thams cad /
swa b+hA wa ni sngar bzhin la /
shud+d+hA ny+haM ni bdag nyid de nga'o zhes bzung ba dang 'dzin pas bsdus pa'i chos thams cad kyi rang bzhin dag pa de nga'o snyam pa'i nga rgyal 'dzin pa'o / /
de la dmigs rim ni /
rang gi thugs kha'i hUM gi 'od zer gyis brtan pa ste snod dang g.yo ba ste bcud thams cad 'od gsal du gyur pa rnams rang la thim /
rang yang me long la has btab pa bzhin stod smad nas bsdus te hUM la thim /
hUM gi u nas nA da'i bar bsdus shing nA da yang dmigs pa med stong par bsam mo / /
sngags gnyis pa'i don ni /
oM bshad zin la /
shU n+ya da ni stong pa nyid /
dz+nyA na ye shes /
badzra rdo rje /
swa b+hA wa rang bzhin /
at+ma konyahaM ni bdag nyid de nga'o / /
zhes /
yul stong pa nyid dang yul can bde ba chen po'i ye shes dbyer med pa'i bdag nyid de nga'o / /
zhes pa'o / /
de ltar bsgoms pa la dgos pa yod de /
sgrub pa po rang nyid kyi da gzod 'ong rgyu'i 'chi ba sbyong ba dang /
ye shes kyi tshogs bsag pa dang /
rdzogs @# / /
rim gyi skabs su rlung thams cad snying ga'i mi bshig pa'i? thig le la bsdus nas thim pa'i dpe don gyi 'od gsal mngon du byas pa dang chos mthun /
'bras bu'i skabs su sangs rgyas kyi chos sku dang chos mthun zhing /
de lta bu'i rtogs brgyud la sgye ba'i dge rtsa smin byed du 'gyur ba'i ched yin pa'i phyir ro / / / /
gnyis pa bar do longs sku'i nyams len la gnyis /
gzhi la mngal skyes khams drug dang ldan pa'i mi de 'chi ba'i 'od gsal las bar do'i lus rten grub pa dang chos mthun par nA da la mnyam par gzhag pa dang /
'gal rkyen 'gog pa'i phyir bsrung 'khor bsgoms pa'o / /
dang po ni /
de ltar snang ba thams cad 'od gsal du bsdus pa'i stong pa'i ngang? las rang gi sems nA da'i gzugs gyen du 'greng ba shin tu phrab sum 'khyog can dkar la dmar ba'i mdog can cig tu bsam ste /
gzhi la 'chi ba'i 'od gsal las bar do grub pa dang chos mthun zhing /
nA da shin tu phra bas gzhi dus kyi srog 'dzin gyi rlung mtshon /
lam dang 'bras bu'i dus su longs sku'i sgrub gzhir gyur ba'i srog 'dzin gyi rlung mtshon /
sum 'khyog gis gzhi dus kyi bar do'i lus ngag yid gsum dang /
lam dang 'bras bu'i dus su longs sku'i sku gsung thugs mtshon dkar la dmar ba'i mdog can gyis gzhi dus kyi bar do'i chags pa dang /
lam 'bras kyi dus su bde ba chen po mtshon pa yin no / /
de ltar bsgom pa la dgos pa yod de /
sgrub pa po rang nyid kyi bar do spyod pa dang /
rdzogs rim gyi skabs su dpe don gyi 'od gsal las dag ma dag gi sgyu lus sgrub pa dang /
'bras bu'i skabs su sangs rgyas kyi longs sku 'grub pa'i 'bras bu lam byed kyi tshul du bsgom pas longs sku 'grub pa'i bag chags 'jog byed yin pa'i phyir ro / / / /
gnyis pa ni /
rang nA da'i rnam pa can nam mkhar gnas pa las he ru ka zhal gcig phyag gnyis pa'i rnam par chad de /
phyag g.yon pa'i mtheb mdzub kyis se gol gtogs cing su b+ha ni sogs zhal bzhi'i sngags brjod pas sngags de rnams las rang rang gi kha dog can gyi 'od zer tshangs pa'i 'jig rten nas gser gyi sa gzhi'i bar khyab par bsam pa sogs sgrub thabs nas 'byung ba ltar bsgom zhing /
gzhan rnams go sla la /
sngags ni /
me de nI badzra ni rdo rje'i sa gzhi /
badzra prA ka ra ni rdo rje'i rab /
badzra pany+tsa ra? rdo rje'i gur /
bi tA na bla re /
sA ra dzA la mda' /
dzwa a na lA rka 'bar ba'i me'o / /
de ltar sgrub thabs bsgom pa'i sngon du bsrung 'khor bsgom pa la dgos pa yod de /
lam bsgom pa la sems g.yeng ba sogs phyi nang gi bgegs kyi bar chad mi 'byung ba'i ched yin pa'i phyir ro / / / /
gsum skye bskul? sku'i rnal 'byor bshad ba la gnyis /
rten dang brten pa'i dkyil 'khor mngon byang ldas bskyed pa dang /
yan lag 'phros don @# / /
dang bcas pa bshad pa'o / /
dang po ni /
de ltar bsrung 'khor gyi dbus su yaM las rlung /
raM las me /
baM las chu /
laM las sa /
suM las rin po che'i ri rab lcog brgyad dang ldan pa'i steng du sna tshogs padma che ba'i lte bar sna tshogs rdo rje /
de'i steng du sna tshogs padma chung ba'i lte bar rang gi 'bras skyabs su gyur pa'i sangs rgyas kyi mtshan bzang po sum cu so gnyis kyi ngo bo a li ste dbyangs so gnyis kha dog dkar po phrag gcig g.yas skor dang phrag gcig g.yon skor du gnas pa dang /
sangs rgyas kyi dpe byad brgyad cu'i ngo bo kA li ste gsal byed bzhi bcu kha dog dmar po phrag gcig g.yas skor dang phrag gcig g.yon skor du gnas par bsam mo / /
de la gsal byed bzhi bcu ni rtsa ba'i gsal byed so bzhi'i steng du /
d+ha D+ha b+ha ya ra la drug po bsnan pas bzhi bcur nges la /
'di la lugs mi 'dra ba mang po gsungs kyang /
'di ni paN chen bzang po bkra shis dang| rje dge 'dun rgya mtsho gnyis kyis mdzad pa'i dril bu lha lnga'i sgrub thabs su gsungs pa ltar yin no / /
dbyangs gsal de yongs su gyur pa las dbyangs gsal gyi gzugs brnyan dang ldan pa'i zla ba'i dkyil 'khor nya gang ba dkar la dmar ba'i mdangs can du gyur pa'i zla ba'i sngar cha dang dbyangs yig ni rnam snang gi ngo bo me long lta bu'i ye shes las byang chub pa dang /
zla ba'i dmar cha dang gsal byed kyi yi ge ni rin 'byung gi ngo bo mnyam pa nyid kyi ye shes las mngon par byang chub pa dang /
de nas rang gi rnam par shes pa nA da'i rnam par yod pa de zla ba dbyangs gsal dang bcas pa mthong ba na /
bdag gis sangs rgyas yab yum gyi byang sems dkar dmar gyi dbus su skye ba blangs la sems can thams cad kyi don bya'o zhes snying rje'i bsam pa dang ldan pas /
zla ba'i dkyil 'khor gyi dbus su gzhug pas /
nA da las thig le /
de las zla phyed /
de las ha'i dbu /
de las ha'i lus /
de las u grub pa'i hUM yig dkar la dmar ba'i mdog can du gyur par bsam ba ni 'od dpag med kyi ngo bo so sor rtogs pa'i ye shes las byang chub ba /
hUM de'i 'od zer las lha'i tshogs 'phros te /
sems can thams cad he ru ka'i go 'phang la bkod /
sngon nas grub pa'i dpa' bo dang rnal 'byor ma rnams spyan drangS naS de rnams snyoms par 'jug pas zhu nas hUM la thim pas /
hUM yig lhan skyes bde chen gyi ngo bor gyur bar bsam ba ni don yod grub pa'i ngo bo bya grub pa'i ye shes las byang chub ba dang /
de nas oM AHhUM oM sarba bI da sogs dang /
oM badzra shud+d+ha sogs sngags tshan gnyis brjod pa dang /
zla ba dang dbyangs dang gsal byed dang hUM dang bcas pa yongs su gyur pa las /
rten dang brten pa'i dkyil 'khor te gzhal yas khang lha dang bcas pa gcig car du grub par bsam pa ni mi bskyod pa'i ngo bo chos dbyings ye shes lam byang chub pa'o / /
de dag gi @# / /
sbyang gzhi dang chos mthun sbyor tshul la gzhi lam 'bras bu gsum dang sbyor tshul yod de /
gzhi la 'byung bzhi ri rab dang bcas bas pha ma'i lus mtshon /
padmas rtsa 'khor mtshon /
a lis pha'i byang sems dkar po dang /
ka lis ma'i byang sems dmar po mtshon /
zla bas de gnyis 'dres pa mtshon /
de la nA da zhugs bas pha ma'i khu khrag gi dpus su rnam shes 'jug pa mtshon /
nA da las thig le sogs lnga grub pa ni mngal du khu khrag /
mer mer po / /
ltar ltar po / /
gor gor po / /
'khrang 'gyur /
rkang lag 'gyus pa ste skabs ldas lus grub pa mtshon /
hUM gi 'od zer 'phro 'du las lhan skyes kyi bde bas ni lus yongs su rdzogs pa mtshon /
de rnams las rten dang brten pa'i dkyil 'khor grub pa ni mngal nas phyer btsas pa mtshon pa'i phyir ro / /
lam dang sbyor tshul yod de /
'byung bzhi ri rab dang bcas pas sgrub pa po yab yum gyi lus mtshon /
sna tshogs padmas rtsa 'khor /
dbyangs gsal gyis yab yum gyi byang sems dkar dmar mtshon /
zla ba'i dkyil 'khor gyis yab yum gyi khams dkar dmar 'du 'phrod las bde chen bskyed ba mtshon /
zla ba la nA da zhugs pa nas hUM yig rdzogs pa'i par gyis snyoms bar zhugs pa'i khams dkar dmar gyi 'du 'phrod las dga' ba bzhi lugs 'byung lugs ldog tu drangs pa mtshon /
de lta bus bskyed rim gyi skabs 'dir de ltar bsgom pas /
rdzogs rim gyi skabs su de lta bu'i rtogs pa khyad par can skye ba'i smin byed du 'gyur ba'i phyir ro / /
rdzogs rim dang sbyor tshul yod de /
sna tshogs padmas gang la gnad du bsnun pa'i gnas lte ba sogs kyi rtsa 'khor mtshon /
ka lis gtum mo'i me dang /
a lis byang sems dkar po mtshon /
zla bas byang sems dkar dmar gyi 'du 'phrod las bde chen 'dren pa mtshon /
nA da zhugs pa nas hUM yig rdzogs pa'i bar gyis lugs 'byung lugs ldog gi dga' ba bzhis lhan skyes kyi bde bas stong pa nyid bsgom pa mtshon pa'i phyir ro / /
'bras bu'i skabs su sangs rgyas kyi sar rang nyid gang du longs skur sangs rgyas ba'i tshe /
ye shes rang snang gi gzhal yas khang dang rnam pa mthun zhing 'bras bu lam byed kyi tshul du bsgoms pas de myur du 'grub pa'i nus pa khyad par can 'jog pa'i phyir ro / /
de ltar rten dang brten ba'i dkyil 'khor gsal btab ba la /
de yang phyi rol tu dur khrod chen po brgyad ni /
sdom 'byung las /
gtum drag de bzhin tshang tshing dang / /
rdo rje 'bar ba keng rus can / /
dbang ldan du ni mi bzang bzhad / /
phyin za ru bkra shis mchog /
mun pa drag po bden bral du / /
rlung phyogs kI li kI li'i sgra / /
zhes gsungs pa ltar /
shar du gtum drag /
byang du tshang tshing 'khrigs pa /
nub tu rdo rje 'bar ba /
lhor keng @# / /
rus can /
shar lhor bkra shis tshal /
lho nub tu mun pa drag po / /
nub byang du kI li kI li'i sgra sgrog pa /
byang shar du drag tu rgod ba zhes bya ba'i dur khrod yin la /
de la dur khrod kyis 'chi ba mi rtag pa 'khor ba'i nyes dmigs mtshon /
chu brgyan kyis byang chub kyi sems dang /
klu rnams kyis pha rol tu phyin pa mtshon /
shing brgyad kyis rtsa dbum dang /
phyogs skyong rnams kyis thur sel gyi rlung dang /
zhing skyong gis srog 'dzin /
mes gtum mo'i me /
sprin gyis byang sems dkar po / /
ri rnams kyis bdag med rtogs pa'i shes rab /
mchod rten gyis sku gsum gyi go 'phang mtshon /
de thob pa la yas babs mas brtan gyi dga' ba bzhi bzhi ste brgyad nges par dgos pas brgyad kyi grangs su smos pa yin par gsungs so / /
de lta bu'i dur khrod brgyad kyis bskor ba'i mi ri sna tshogs rdo rje'i r+wa pa dang bcas pa'i dbus su sna tshogs padma la gnas pa'i sna tshogs rdo rje'i lte bar gzhal yas khang grub zhi sgo bzhi rta babs bzhing nga bcas pa sgrub thabs nas byung ba ltar bsgoms dgos la /
de'i nang gi dbus su sna tshogs padma'i lte bar nyi gdan la rang nyid he ru ka'i sgrub sgom pa yin te /
de yang sgrub thabs nas bshad pa ltar phal cher go sla zhing /
gar gyi nyams dag ni sgeg ba ni 'gying bag dang ldan ba /
dpa' ba ni zhabs kyis dbang phyug dang u sa mnan pa /
mi sdug pa ni khrog nyer bsdus pa /
rgod pa ni cung zad bzhad pa /
drag shul ni mche ba gtsigs ba /
'jigs su rung ba ni ljags 'dril ba /
snying rje ba ni spyan dkyus ring ba /
rngams pa ni spyan gdangs pa /
zhi ba ni spyan zur gyis blta ba'o / /
de lta bu'i he ru ka'i sku'i dag pa dran tshul byed pa ni /
sku mdog sngon po ni chos sku las nam yang mi g.yo ba /
thun mong ma yin pa'i bde stong dbyer med kyi ye shes de nyid lam gyi snying por ston pa mtshon pa'i phyir du rdo rje phag mo la 'khyud pa /
bde ba chen po'i rten kun+da lta bu'i byang sems spyi bor gnas pa mtshon pa'i dbu'i g.yon du zla phyed 'chang ba /
kun+da lta bu'i byang sems spyi bo nas zhu ste rtsa 'khor thams cad du khyab bar gnas pa mtshon pa'i mi rus kyi thal chen lus la byug pa'o / /
rnam par thar ba'i sgo bzhi mtshon pa'i zhal bzhi pa /
rten 'brel bcu gnyis dag pa'i phyag bcu gnyis pa /
thabs shis gnyis mtshon pa'i rdo dril 'dzin pa /
gti mug gi bden 'dzin spangs pa mtshon pa'i glang lpags /
sangs rgyas rnams dga' ba'i sgras bskul ba'i DA ma ru /
stong nyid snying rje dbyer med kyi don dam byang chub kyi sems mtshon pa'i kha T+'+waM ga /
sgo gsum gyi skyon ma lus par gcod pa'i dgra sta /
thugs rgyud la bde chen gyi ros gang ba'i khrag gis gang ba'i thod pa /
mthar 'dzin gyi rnam rtog gcod pa'i gri gug /
@# / /
yang dag pa'i ye shes kyis bcings pa'i zhags pa / /
khams gsum gyi nyon mongs rnams 'bigs pa'i mdung rtse gsum /
mi gnas pa'i myang 'das mtshon pa'i tshangs pa'i mgo bsnams pa /
pha rol tu phyin pa drug mtshon pa'i mgul rgyan gdu bu /
rna rgyan /
dbu rgyan /
se ral kha 'am tshangs skud /
thal chen ste phyag rgya drug gis brgyan pa /
dag pa'i sgyu lus mtshon pa'i thod skam ldas dbu rgyan /
yon tan gyi cha rnams gong du 'phel bas ral pa gyen du brdzes pa /
'phrin las rnam bzhis 'gro don mdzad pas ral pa la sna tshogs rdo rjes mtshan pa /
yang dag pa'i lta ba la gnas pas zhal rnam par 'gyur pa /
bdud bzhi 'joms pas mche ba bzhi gtsigs pa /
ji snyed pa'i chos thams cad gzigs pas spyan gsum pa /
rtag chad kyi mtha' spangs shing 'gro ba rnams zil gyis gnon pas 'jigs byed ste dbang phyug dang /
dus mtshan te um ma nan pa'o / /
de ltar mtshon don dran pa'i sgo nas bsgom pa'i dgos pa yod de /
bskyed pa'i skabs su de ltar bsgoms pas lam rdzogs rim gyi skabs su dag pa'i mtshon don gyis bstan pa'i rdzogs rim gyi rtogs pa khyad par can rgyud la skye ba'i smin byed du 'gyur ba'i phyir ro / /
de ltar mtshon don can gyi he ru ka'i sku dang /
yum dang phyogs bzhir lha mo bzhi ma tshad med bzhi mtshon pa'i mkha' 'gro ma dang /
lA ma ste mdzes ma dang /
khaN+Da ro hi ste dum skyes ma dang /
gzugs can ma ste mkha' 'gro ma bzhi dang /
mtshams bzhir lhan skyes kyi bde chen mtshon pa'i bum pa'i steng du byang chub kyi sems kyi bdud rtsis gang ba'i thod pa ste rten dang brten pa'i dkyil 'khor gsal bar bsgom par bya ba yin no / / / /
gnyis pa yan lag 'phros don bshad pa la bzhi /
lhan skyes kyi bde chen 'dren tshul /
go bgo ba'i tshul /
ye shes pa dgug gzhug dbang bskur rgyas btab pa /
mchod bstod bya zhing nga rgyal la bslab tshul lo / /
dang po ni /
yab kyi lte bar zla gdan la oM badzra bai ro tsa na sogs yum gyi snying po dang /
thugs kar zla gdan la oM sarba bud+d+ha DA ki ni sogs yum gyi nye snying /
yum gyi mgrin par zla gdan la oM badzra bairo tsa na sogs yum gyi snying po / /
spyi bor zla gdan la oM sarba bud+d+ha sogs yum gyi nye snying /
yum gyi lte bar nyi gdan la oM shrI badzra sogs yab kyi snying po / /
thugs khar nyi gdan la oM hrIHha sogs nye snying /
yab kyi mgrin par nyi gdan la oM shrI sogs snying po dang /
spyi bor nyi gdan la oM hrIHha sogs nye snying /
phan tshun zhal sbyor zhing 'od zer dang bcas pa bsamS te /
oM shrI mahA su kha sogs sngags brjod cing /
yab kyi gsang gnas hUM las rdo rje dkar po rtse lnga pa byA dmar po las byung ba'i nor bu dmar po'i bu gar thur sel gyi rlung mtshon pa'i bya ser pos bkag pa /
yum@# / /
gyi mkha' AHlas padma dmar po 'dab ma gsum ba? dyA dkar po las byung ba'i lte ba dkar po la dyA ser boS mtshan par bsam la /
rang he ru ka yab yum du gsal ba lha'i 'du shes /
mkha' gsang byin gyis rlabs nas yi ge bkod pa sngags kyi 'du shes /
thabs 'dis zag med kyi bde ba mngon du bya'o snyam pa chos kyi 'du shes te /
'du shes gsum ldan gyi snyoms par zhugs las /
byang chub kyi sems spyi bo nas zhu ste mgrin par sleb pa'i tshe dga' ba /
de nas snying khar? sleb pI tshe mchog tu dga' ba /
de nas lte bar sleb pa'i tshe khyad par gyi dga' ba /
de nas nor bu'i rtser sleb pa'i tshe lhan skyes kyi dga' ba skye /
dga' bde stong pa nyid dang sbyar te /
lhan skyes bde stong dbyer med du byas te byang chub kyi phyogs kyi chos sum cu so bdun gyi ngo bo rten dang brten par shar ba nam mkha'i 'ja' tshon lta bu snang la rang bzhin med par mos pa yin no / /
de ltar bsgom pa la dgos pa yod de /
bskyed rim gyi skabs su lhan skyes kyi bde bas byang phyogs so bdun gyi dag pa bsgom pas /
rdzogs rim gyi lhan skyes bde stong dbyer med kyi ye shes khyad par can skye ba'i dge rtsa smin byed khyad par can du 'gyur ba'i ched yin pa'i phyir ro / / / /
gnyis pa ni /
go cha bgo ba la yab kyi go cha drug dang /
yum gyi go cha drug dang /
go cha chen po dang /
gsum yod pa'i de la go cha'i lha bsgom pa dang /
lha'i ngo bo yi ge bsgom ba gnyis su gsungs shing /
lha bsgom na /
yab kyi snying gar zla gdan la oM ha las rdo rje sems dpa' dkar po sogs bsgom pa dang /
yi ge bkod na /
snying gang rdo rje sems dpa'i ngo bo oM ha sogs bsgom pa gdam nga? can no / /
yum gyi go cha ni /
gtso mo'i lte bar nyi gdan la oM baM las rdo rje phag mo dmar po 'am /
rdo rje phag mo'i ngo bo oM baM bsgom pa sogs shes bar bya la /
go cha chen po ni yab kyi /
skra 'tshams spyi bo rna ba g.yas /
ltag pa rna ba g.yon smin 'tshams mig gnyis phrag pa gnyis mchan khung gnyis nu ma gnyis lte ba sna kha mgrin pa snying 'bras bu gnyis mtshan ma bshang lam brla gnyis byin pa gnyis sor mo bcu drug pol gong gnyis mthe bong bzhi pus mo gnyis te gnas nyer bzhir dpa' bo nyer bzhi'i ngo bo pUM dzaM oM aM sogs yi ge nyer bzhi bkod pa ni go cha chen po'o / /
de ltar bsgom pa la dgos pa yod de /
lam bsgom pa la phyi nang gi bar chad bdud kyis cung zad kyang g.yo bar mi nus pa'i ched yin pa'i phyir ro / / / /
gsum pa ni /
lha thams cad kyi gnas gsum du rdo rje gsum gyi ngo bo yi ge gsum bkod nas gnas gsum byin gyis brlab la /
'bar ba'i phyag rgya dpral bar bskor zhing ngag tu phaiM brjod pa dang dus mnyam du thugs kha'i nyi ma la gnas pa'i hUM gi 'od zer gyis phyogs bcu'i 'jig rten na bzhugs pa'i dpa' bo dang dpa' mo thams cad ye shes kyi 'khor lor gyur pa rnams dang /
gzhan yang dbang gi lha mchod pa'i lha mo dang bcas @# / /
pa spyan drangs la /
dum skyes ma'i sngags sam hUM zhes brjod pas phyi 'brang gi bgegs bskrad /
'od zer rang gi snying gar thim par bsam la chu gnyis nyer spyod rol mo rnams 'bul nas dzaHzhes pas ye shes pa rnams dam tshig pa so so'i spyi bor dgug hUM zhes pas so sol bstim baM zhes pas dbyer med du 'dres /
hoHzhes pas mnyes par byas nas /
oM yo ga zhes sogs kyi sngags kyis rang spangs rtogs thams cad yongs su rdzogs pa'i he ru ka nga'o snyam ba'i nga rgyal bzung /
ar+g+haM phul nas sgrub thabs bzhin dbang bskur zhing rgyas 'debs la /
dbang gi lha rnams rang nyid la bstim mo / / / /
bzhi pa la gnyis /
mchod bstod bya ba dang /
lha'i rnal 'byor la bslab pa'o / /
dang po ni /
mchod pa'i lha mo rnams kyis mchod par mos nas /
chu bzhi /
nyer spyod lnga /
rol mo 'dod yon lnga rig ma bcu drug gis mchod pa ni /
bum dbang dang 'brel ba'i phyi'i mchod pa dang /
byin gyis brlab pa'i nang mchod bla ma /
yi dam /
mkha' 'gro /
chos skyong rnams dang /
phyogs skyong zhing skyong klu rnams dang sems can thams cad lhar gsal ba la 'bul ba ni gsang dbang dang 'brel ba'i nang gi mchod pa dang /
yab yum snyoms bar zhugs pa'i lhan skyes kyi bde bas mchod pa ni shes rab ye shes kyi dbang dang 'brel ba'i gsang ba'i mchod pa dang /
bde bde stong par nges pa'i bde stong dbyer med kyi don du ngo sprod pa'i dbang bzhi ba dang 'brel ba'i de kho na nyid kyi mchod pa ste mchod pa bzhis mchod nas /
mchod pa'i lha mo rnams zhabs la btugs te bstod par bsams la /
gtso bo yab lum 'khor bcas kyi snying po nye snying rnams brjod pa'i sngags mched kyang bya ste /
rkang brgyad sogs kyis bstod par bya'o / /
de ltar byas pa la dgos pa yod de /
lha rnams mnyes par byed pa dang /
dngos grub myur du sgrub pa'i ched yin pa'i phyir ro / / / /
gnyis pa ni /
bskyed rim gyi dgos pa'i gtso bo ni gtso bo ni tha mal gyi snang ba dang zhen pa gnyis kyi gnyen po la 'bad pa yin la /
de la tha mal gyi snang ba'i gnyen por lha'i rnam pa la bslab dgos te /
thog mar gtso bo'i sku mdog zhal phyag sogs la rim gyis sbyangs /
de nas rim gyis yum dang 'khor gzhal yas khang dang dur khrod kyi bar du bsgom la spyan gyi dkar nag tshun gyi phra ba rnams kyang mngon sum du yod pa lta bu'i gsal snang la bslab la /
zhen pa'i gnyer por lha'i nga rgyal la brtan por sbyangs te /
nga lha de yin no snyam pa'i bcos ma ma yin pa'i nges pa rnyad rnyed kyi bar du bslab ste /
de gnyis bskyed rim gyi gtso bo yin pas rang rtsal ci yod kyis brtson pas bsgom par bya'o / / / /
gsum pa thun mjug tu ji?? @# / /
ltar bya ba la gnyis /
bzlas pa dang /
gtor ma ji ltar bya ba'o / /
dang po la /
bgrang 'phreng ni /
saM b+hu Ta las /
shel dang nya phyis mu tig dang / /
khams ni dkar po la sogs gzhan / /
zhi ba'i las la khyad par du / /
'phreng ba yi ni mtshan nyid de / /
gser dang dngul dang zangs ma dang / /
padma'i sa bon khyad par du / /
rgyas pa la ni 'phreng ba nyid / /
rnam par mkhas pas bgrang bar bya / /
gur gum la sogs dri spos kyi / /
dri ni thams cad khyad par du / /
bsgrubs shing ril bu byas pa ni / /
dbang la yongs su rab tu grags / /
ru rak+Sha dang lung thang dang / /
de bzhin skyes pa'i rus pa nyid / /
drag po'i las la sbyar bar bya / /
mngon spyod la ni yongs su grags / /
zhi rgyas dbang dang mngon spyod la / /
bo de tse ni las kun byed / /
ces gsungs pa ltar gyi 'phreng ba padma gar dbang mar bskyed pa 'am /
skad cig gis gsung rdo rje'i ngo bor bsam la bzlas par bya'o / /
bzlas bya'i sngags ni /
rtsa rgyud las /
sa steng 'di na rin chen bzhi / /
'phreng ba'i sngags ni dam pa yin / /
zhes gsungs pa'i sngags bzhi ni /
snying po /
nye snying /
go cha'i sngags /
rtsa sngags rnams so / /
snying po ni /
oM shrI badzra he he sogs dang /
oM badzra bai ro tsa na sogs so / /
snye snying ni /
om hrIHha ha sogs dang /
oM sarba bud+d+ha nA ki ni sogs so / /
go cha ni /
oM na ma swA hA bau Da hUM hUM phaT /
ces pa yab dang /
oM baM haM yoM hri moM hrIHhrI huM hUM phaT phaT /
ces pa yum gyi'o / /
rtsa sngags ma rig sngags ni /
oM kar kar /
gu ru brgya sogs ba dang /
oM badzra wa ra hi sogs yum gyi rtsa sngags rnams so / /
ji ltar bzla tshul ni /
rang gi thugs kha'i hUM las sngags 'phreng thon d+hu tir brgyud de /
rdo rje'i lam nas yum gyi padmar zhugs yum gyi d+hU tar brgyud de zhal nas thon rang gi zhal du zhugs te thugs kha'i hUM la thim par bsam nas bzlas pa ni do li'i bzlas pa dang /
lha rnams kyi thugs kar hUM gi mthar sngags kyis bskor ba las lha'i tshogs spros /
'gro ba'i don byas /
tshur bsdus te hUM la thim par bsam nas bzlas pa ni dam tshig gi bzlas ba ste /
de gnyis gang rung gis bzlas so / /
gtso bo'i zhal bzhi dang lha thams cad kyi zhal nas sngags bzlas par bsam la /
mthe bong lcags kyur bas ste lha 'gugs pa'i sbyor bas bzlas par bya'o / /
grangs ni /
gtso bo la 'bum /
'khor la khri /
ye shes 'bebs pa'i sngags khri /
kha skong gi sbyin bsreg dang bcas pa ni las kun byed nus bar gsungs la /
rab rtsa sngags dang /
de min snying po la bsnyen pa bya bar gsungs so / /
mjug tu lhag chad kha bskang phyir yig brgya ci nus bzlas la bsngo ba smon lam bya'o / / / /
gnyis pa gtor ma ji ltar bya ba ni /
gtor @# / /
ma'i rgyu ni chang la sogs pa dang /
snod ni thod pa dang thod pa'i dbyibs can gyi rin po che'i snod...sogs la bya ste /
nang mchod ltar byin gyis brlab nas 'bar ba'i phyag rgya dang bcas te phaiM zhes brjod pa dang /
thugs ka'i sa bon gyi 'od zer gyis dur khrod brgyad na gnas pa'i phyogs skyong zhing skyong dang bcas pa'i rten dang brten pa'i dkyil 'khor spyan drangs te /
mchod nas /
spro na lag pa byin gyis brlabs la /
mchod pa'i 'khor gsum po bde stong dbyer med du mos nas /
mgron rnams kyi ljags hUM dkar po las byung ba'i rdo rje dkar po rtse gsum pa nas 'bru tsam 'khod pa'i rdo rje'i 'od zer gyi sbu gus drangs te gsol bar bsams la /
oM AHbadzra a ra li sogs kyis lan gsum gyi...dang pos gtso bo dang /
gnyis pas yum dang /
gsum pas mkha' 'gro ma bzhi la 'bul /
chu gnyis nyer spyod rol mo rig ma bcu drug gis mchod /
nang mchod 'bul zhing rkang brgyad kyis bstod nas /
srid pa dang mnyam sogs kyis 'dod don la gsol ba btab la /
'jig rten pa'i gtor ma ni sngon 'gro'i gtor ma ltar bya la /
mgon po zhal sogs spyi sgos kyi chos skyong la gtor ma 'bul zhing /
sgrub pa'i bar chad bzlog pa sogs 'dod pa'i 'phrin las bcol bar bya'o / /
de ltar gtor ma phya ba la dgos pa yod de /
dam pa'i chos sgrub pa'i bar chad zhi ba dang /
sgrub pa'i grogs mdzad pa...sogs kyi dgos pa khyad par can yod pa'i phyir ro / /
de nas spyan drangs pa'i mgron rnams ji ltar bya tshul yod de /
'jig rten pa rnams rang gnas su gshegs gsol bya zhing /
rten dang brten pa'i dkyil 'khor pa rang la bsdu bar bya dgos so / / / /
gnyis pa thun 'tshams su ji ltar bya ba la /
nyer bsdu bya ba /
nyal ba'i rnal 'byor /
ldang ba'i rnal 'byor /
khrus kyi rnal 'byor /
kha zas kyi rnal 'byor /
zhar byung phan yon bstan pa drug las /
dang po ni /
rang gi thugs kha'i hUM gi 'od zer gyis snod bcud thams cad sbyangs te 'od du zhu nas dur khrod la bsdu /
de rim bzhin gzhal yas khang /
'khor yum rang dang /
thugs kha'i hUM nas nA da'i bar du bsdu zhing /
nA da yang mi dmigs pa'i dang du mnyam par gzhag go /
de lta bu 'od gsal gyi ngang nas rang nyid he ru ka? yab yum gyi skur langs la go cha bya zhing /
zhal bzhi pa'i sngags lan gnyis kyis phyogs mtshams rnams su bsrung 'khor bya'o / / / /
gnyis pa ni /
nyal ba'i tshe bshad ma thag pa'i 'od gsal du bsdu ba bzhin bya la dge sa? dang ldan pas nyal bar bya'o / / / /
gsum pa ni /
'od gsal gyi dang nas lha'i nga rgyal gyis ldang bar bya'o / / / /
bzhi pa ni /
lha la dbang bskur ba bzhin du khrus bya'o / / / /
lnga pa ni /
kha @# / /
zas nang mchod ltar ram /
oM AHhUM gis byin gyis brlab la /
lha mchod pa'i tshul lam /
nang gi sbyin bsreg gi tshul du longs spyod do / /
spyod lam thams cad du lha'i rnal 'byor dang ye mi 'bral bar snod thams cad gzhal med khang dang /
bcud kyi sems can thams cad yi dam lha'i skur lta bar bya zhing /
dge ba rnams bstan pa rgyas pa sogs dang sems can thams cad dang thun mong du bsngo bar byas la /
gnas skabs su zhi rgyas dbang drag gang 'tshams pas sems can gyi don la rgya chen por brtson pa dang /
khyad par du sangs rgyas kyi bstan pa rin po che dar zhing rgyas pa'i thabs? la rgyun chad med par brtson par bya dgos te /
de ni 'gro ba thams cad kyi nyon mongs pa'i nad kun 'joms pa'i rtsi sman mchog tu 'gyur ba yin ba'i phyir te /
zhi ba lhas /
'gro ba'i sdug bsngal sman gcig pu / /
bde ba thams cad 'byung ba'i gnas / /
zhes gsungs pa'i phyir ro / /
drug pa zhar byung phan yon bstan pa ni /
rtsa rgyud las /
mi mchog gang zhig kun spyod pa / /
sdig pa thams cad rnam dag bdag /
de bzhin gshegs pa'i sa thob cing / /
skye dang skye bar bde gshegs kyi / /
rigs skye rgyal po chos ldan 'gyur / /
ji ltar sngon bsags sdig pa yi / /
mtshan nyid thams cad dman ba ste / /
gang zhig 'di ni rtag bsgom pa / /
sa la 'dod pa kun dbang phyug /
dper na mar gyis gang ba'i snod / /
me yi dbus su bzhag na ni / /
mar gsar steng du zhu 'gyur zhing / /
snod kyi dri ma 'jig par 'gyur / /
de bzhin shrI he ru kas / /
mtshan gyis sdig pa 'jig par 'gyur / /
bsam gtan bsam pa tsam gyis sam / /
klog cing kha ton bris pa yis / /
mtho ris longs spyod 'thob 'gyur bas / /
yang na 'khor los bsgyur ba 'thob / /
rnal 'byor pa rnams 'pho tshe dpal / /
khrag 'thung sogs dpa' rnal 'byor mas / /
me tog sna tshogs lag na thogs / /
rgyal mtshan ba dan sna tshogs dang / /
rol mo'i sgra ni sna tshogs dang / /
klu yi mchod pa sna tshogs kyis / /
mkha' spyod gnas su 'khrid par byed / /
ces gsungs pa ltar /
lam 'di'i rnal 'byor pas tshe 'dir /
nad med pa dang /
tshe ring zhing longs spyod che ba /
blo dang shes rab 'phel ba dang /
bkur sti dang mchod pa'i gnas su 'gyur ba dang /
sngon nas bsags pa'i sdig pa dag pa dang /
'chi ba'i tshe dpal he ru ka yab yum dang /
dpa' bo dang dpa' mo rnams kyis lag na me tog dang /
spos dang /
rgyal mtshan dang /
ba dan dang rol mo sna tshogs thogs pa rnams kyis bsu nas mkha' spyod du 'khrid par 'gyur ro / /
rgyud kyi glegs bam bris ba dang /
klog pa dang /
mchod bas phan yon de dag 'thob na /
@# / /
rim gnyis kyi rnal 'byor la brtson pa rnams lta ci smos /
de bas na lam 'di nyams su len pa'i rnal 'byor pa shin tu dkon pas /
'di dang phrad nas nyams len byas yod dus su le lo sogs rnam g.yeng gi dbang du ma song bar thos bsam sgom gsum gyi sgo nas /
dpal 'khor lo sdom pa'i lung rtogs kyi bstan pa phyogs dus kun tu dar zhing rgyas par mdzod ces rang gzhan gnyis kal gsol ba 'debs so / /
rgyas par rtsa rgyud bshad rgyud rnams dang /
'phags bod kyi grub chen rnams kyis mdzad pa'i yi ge rnams dang /
rje bla mas mdzad pa'i 'dod 'jo sogs la lta bar bya'o /
ces pa 'di ni rang gi dad ldan gyi slob ma dge slong grags ba rgyal mtshan dang /
legs bshad rgya mtsho gnyis kyis 'di lta bu tshig bsdus pa sdom lta bu cig dgos zhes yang yang nan tan du bskul ba'i ngo mchog par /
rgyal ba khyab bdag rdo rje 'chang chen po mkhan rin po che paN chen thams cad mkhyen pa dang /
rdo rje 'chang chen po rgyal ba thams cad mkhyen pa gnyis kyi zhabs pad spyi bor len cing /
rigs kun khyab bdag rdo rje 'chang chen po dkon mchog rgyal mtshan dpal bzang po'i zhabs drung du chos 'di'i bka' dbang sogs thob pa'i lha'i btsun pa ?blo bzang bstan 'dzin rgyal mtshan zhes bgyi bas sug bris su bgyis ba'i dge ba'i rtsa bas sems can thams cad bde ba mchog gi gnas su bgrod par gyur cig / /
