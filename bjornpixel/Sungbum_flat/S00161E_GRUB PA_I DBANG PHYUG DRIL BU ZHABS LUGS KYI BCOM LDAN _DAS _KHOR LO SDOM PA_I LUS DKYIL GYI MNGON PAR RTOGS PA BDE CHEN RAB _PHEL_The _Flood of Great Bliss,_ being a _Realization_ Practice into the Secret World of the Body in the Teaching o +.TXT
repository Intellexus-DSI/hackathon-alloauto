@# / /
grub pa'i dbang phyug dril bu zhabs lugs kyi bcom ldan 'das 'khor lo sdom pa'i lus dkyil gyi mngon par rtogs pa bde chen rab 'phel zhes bya ba bzhugs so / /
bla ma 'khor lo sdom pa'i zhabs kyi padmar gus pa chen pos phyag 'tshal lo / /
'dir grub pa'i dbang phyug chen po dril bu zhabs kyi lugs kyi 'khor lo sdom pa'i lus dkyil dang lha lnga'i sgrub thabs ngag tu 'don tshul dgod pa la /
gnyis ka la thun mong du sbyar chog pa rnams la /
thun mong du /
zhes dang /
so so'i mi 'dra ba'i khyad par lus dkyil la /
nang la /
zhes dang /
lha lnga la /
phyi la /
zhes sbyar ba dmigs phyed par byas te sbyar ro / /
de la /
thun mong du /
lam thun mong ba'i rim pas rgyud sbyangs shing 'khor lo bde mchog gi phyi nang gi dkyil 'khor du dbang bskur ba thob pa /
dam tshig dang sdom pa srung ba la brtson pa'i sgrub pa pos /
rnal 'byor dang rjes su mthun pa'i gnas kyi sgrub khang du bdud rtsi lngas byugs pa'am bdud rtsi ril bu btab pa'i chang ngam chus chag chag gdab /
me tog dngos sam 'bru dkar po bkram /
'os pa'i phyogs su bde mchog gi bris 'bur gyi sku dang rgyud kyi glegs bam sogs sku gsung thugs kyi rten dang de'i mchod pa rnams dang /
gtor 'bul gyi tshe gtor mgron la 'bul rgyu'i mchod gtor rnams 'bul yul gyi g.yon ngos nas mgo brtsams te bkod pa mdzes par bshams /
rang gi mdun du stegs kyi steng du nang mchod rdor dril Da ma ru dang de'i phar ngos su chu gsum dang me tog sogs bdag bskyed kyi mchod pa rang gi g.yon ngos nas mgo brtsam pa /
stegs dma' ba cig gi khar sngon 'gro'i mchod pa rang gi g.yas ngos nas mgo brtsams pa dang gtor ma rnams bshams /
nang bar snga bar rje btsun rnal 'byor ma 'am snying po'i rnal 'byor ma bzhi'i glus bskul nas gnyid kyi 'od gsal las langs te he ru ka'i skur bzhengs par mos la langs te khrus byas /
ro'i gdan la 'dug par mos nas stan bde ba la /
lus gnad dang ldan pas 'dug ste kha lhor phyogs par mos shing /
bdud rtsi ril bu 'am nang mchod kyis kha dag par byas la /
skad cig gis rang nyid he ru ka sngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig phyag gnyis gri gug dang thod pa 'dzin pas 'khyud par gyur /
rdor dril byin rlabs gzhan las 'byung ba ltar bya /
nang mchod byin rlabs ni /
oM khaN+Da ro hi hUM hUM phaT /
oM swa b+hA wa shud d+hAH sarba d+harmAH swa b+hA wa shud d+ho nya ? haM /
stong pa nyid du gyur /
stong pa'i ngang las yaM las byung ba'i rlung gi dkyil 'khor sngon po gzhu'i dbyibs can rgyal mtshan gyis mtshan pa /
de'i steng du raM las byung ba'i me'i dkyil 'khor dmar po gru gsum pa me 'bar bas mtshan pa /
de'i steng du oM AH hUM las byung ba'i mi mgo rlon pa'i sgyed bu gsum la gnas pa'i AH dkar po las byung ba'i thod pa dum bu gcig pa phyi dkar la nang dmar ba'i nang gi shar du oM dkar po las byung ba'i dri chen oM gyis mtshan pa /
byang du khaM ljang gu las byung ba'i sha chen khaM gis mtshan pa /
nub tu oM dmar po las byung ba'i byang sems dkar po aM gis mtshan pa /
lhor traM ser po las byung ba'i rak+ta traM gis mtshan pa /
dbus su hUM sngon po las byung ba'i dri chu hUM gis mtshan pa /
mer laM dkar po las byung ba'i ba lang gi sha laM + bden bral du maM sngon po las @# / /
byung ba'i khyi'i sha maM + rlung du paM dmar po las byung ba'i glang po che'i sha paM + dbang ldan du taM ljang ku las byung ba'i rta'i sha taM + dbus su baM dmar po las byung ba'i mi'i sha baM gyis mtshan pa /
'di grub chen dril bu pa'i lus dkyil dang lha lnga'i sgrub thabs gnyis ka na mi snang zhing rje'i lus dkyil gyi sgrub thabs dang 'dul 'dzin pa'i lhan 'thabs gnyis ka na yang mi snang bas ma sbyar kyang rung bar sems /
rlung g.yos pa las me 'bar ba'i drod kyis rdzas rnams yi ge dang bcas pa zhu nas nyi ma 'char ka'i mdog ltar dmar ser du gyur /
de'i steng du hUM dkar po las byung ba'i kha DAM ka dkar po byang chub kyi sems kyi bdud rtsi'i rang bzhin can mgo thur du bltas pa thod par lhung ste zhu bas bcud de dag dngul chu'i mdog can bsil bar gyur /
oM a A /
i I /
u U /
r-i r-I /
l-i l-I /
e ai /
o au /
aM aH ka kha ga g+ha nga /
tsa tsha dza dz+ha nya /
Ta THa Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha k+Sha hUM hUM phaT /
yi ge de nyid kha dog sna tshogs pa bdud rtsi'i steng du gnas pa rnams yongs su gyur pa las oM dkar po /
AH dmar po / /
hUM sngon po gsum steng nas steng du gnas pa las 'od zer 'phros pas /
phyogs bcu na bzhugs pa'i dpa' bo dang dpa' mo'i dbang phyug ma rnams kyi thugs ka'i sa bon las ye shes kyi bdud rtsi bkug pa /
oM AH hUM gsum la thim zhing /
de gsum yang rim gyis zhu ba thod par thim par gyur /
oM AH hUM /
gsum /
bsdu na /
ha ho hriH rim pa ltar /
kha dog dri ro nus pa'i skyon bcom zhing bdud rtsir gyur /
oM AH hUM /
gsum /
rgya cher spel zhing byin gyis brlabs par gyur /
sngon 'gro'i mchod pa byin brlabs ni /
oM khaN+Da nas phaT /
oM swa b+hA wa nas haM /
stong pa nyid du gyur /
stong pa'i ngang las kaM las byung ba'i thod pa yangs shing rgya che ba rnams kyi nang du hUM las byung ba'i mchod yon /
zhabs bsil /
me tog /
bdug spos /
mar me /
dri /
zhal zas /
rol mo rnams /
rang bzhin stong nyid rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM Ar+g+haM AH hUM /
oM bA dyAM AH hUM /
oM badzra puSh+pe AH hUM /
oM badzra d+hu pe X oM badzra dI pe X oM badzra gan+d+he X oM badzra niwa t.ya X /
oM badzra shap+ta AH hUM /
sngon 'gro gtor ma nang mchod ltar byin gyis brlabs la /
'bar ba'i phyag rgya bcings te /
phaiM /
rang gi thugs kar nyi gdan la gnas pa'i hUM yig las 'phros pa'i 'od zer gyis dur khrod brgyad na gnas pa'i phyogs skyong dang zhing skyong dang klu la sogs pa thams cad spyan drangs te phyogs mtshams brgyad pu 'khod pa skad cig gis 'od gsal du bcug pa las /
bde mchog gi lha yab yum gyi skur bzhengs pa'i mgron rnams kyi ljags la hUM dkar po las rdo rje rtse gsum pa dkar po nas 'bru tsam 'khod pa'i rdo rje'i 'od zer gyi spu gus drangs nas gsol bar gyur /
gtor snod shar nas phyogs g.yon dang /
me nas mtshams g.yas su bskor te /
oM kha kha /
khA hi khA hi /
sarba ya k+Sha ra k+Sha sa /
b+hu ta /
bre ta /
bi sha tsa /
un+ma da /
a pa smA ra /
badzra DA ka TA ki na+yA da ya i maM ba liM grihra du /
sa ma ya r+k+Sha n+tu /
mA ma sarba sid d+hi m+me bra ya ts+tsha n+tu /
ya the paM /
ya the Sh+TaM /
b+hu dza tha /
bi pA tha /
ji @# / /
gra tha /
mA ti gra ma tha /
ma ma sa b+th+bak+ka rta ya /
sad su khaM bi shud b+ha ye /
sa ha yi ka b+ha wan+tu hUM hUM phaT phaT swA hA / /
lan gnyis brjod de phyogs 'tshams na gnas pa la dbul lo / /
oM ar+g+haM pra ti ts+tsha swA hA / /
oM pA dyaM X oM badzra puSh+pe AH hUM swA hA / /
de bzhin du /
d+hu be X dI pe X gan+d+he X ni widya X shap+ta AH hUM swA hA / /
phyogs skyong dang zhing skyong dang klu la sogs pa rnams kyi zhal du oM AH hUM /
lha yi tshogs rnams ma lus dang / /
klu yi tshogs rnams ma lus dang / /
gnod sbyin X srin po'i X 'byung bo'i X yi dags X sha za'i X smyo byed X rjed byed X mkha' 'gro'i X ma mo'i tshogs rnams ma lus dang / /
ma lus pa ni thams cad dag 'dir gshegs bdag la dgongs su gsol / /
bstan pa bsrung dang 'gro ba'i don mdzad phyir / /
thugs dam bcas shing zhal gyis 'ches ba rnams / /
dpa' chen bka' sdod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bces pas / /
dngos grub kun gyi bka' drin bdag la stsol / /
rnal 'byor bdag cag 'khor bcas la / /
nad /
srungs mas rtag tu grogs mdzod cig dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mtshan ma ngan / /
bya byed ngan rnams med par mdzod / /
'jig rten bde zhing lo legs dang / /
'bru rnams rgyas shing chos 'phel dang / /
bde legs thams cad 'byung ba dang / /
yid la 'dod pa kun 'grub shog dril bu dkrol zhing yig brgya tshar gcig brjod / /
oM badzra muH 'jig rten pa rnams rang gnas su gshegs par gyur /
ces phyogs skyong sogs la mchod gtor phul te sgrub pa'i bar chad zhi ba'i 'phrin las bcol /
de nas bdag bskyed kyi mchod pa byin brlabs sngon 'gro mchod pa'i skabs ltar la /
pA dyaM gi rjes su /
oM any+dza ma naM AH hUM /
sbyar la byin gyis brlabs /
'dir 'dul 'dzin pas maN+Dal zhu 'bul byed par bshad pas sgrub grogs dang bcas tshogs pas 'don dus byas na legs /
skyabs 'gro sems bskyed ni /
sangs rgyas chos dang dge 'dun la / /
rtag tu bdag ni skyabs su mchi / /
theg pa gsum po thams cad dang / /
rnal 'byor gsang sngags mkha' 'gro ma / /
dpa' bo dpa' mo dbang lha mo / /
byang chub sems dpa' bdag nyid che / /
khyad par du yang slob dpon la / /
rtag tu skyabs su mchi par bgyi / /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la dgod par bgyi / /
gsum /
rdo rje sems dpa'i sgom bzlas ni /
rang gi spyi bor paM las padma dang /
a las zla ba'i gdan gyi steng du hUM las rdo rje dkar po rtse lnga pa lte ba la hUM gis mtshan pa /
de las 'od zer 'phros /
don gnyis byas 'dus yongs su gyur pa las rdo rje @# / /
sems dpa' dkar po zhal gcig phyag gnyis rdo rje dang dril bu 'dzin pa /
rdo rje skyil dkrung gis bzhugs pa /
yum rdo rje snyems ma dkar mo zhal gcig phyag gnyis gri gug dang thod pa 'dzin pas 'khyud pa /
gnyis ka'ang dar dang rin po che'i rgyan sna tshogs pas spras pa /
gnyis ka'i spyi bor oM / /
mgrin par AH thugs kar hUM /
thugs ka'i hUM las 'od zer 'phros pas rang 'dra'i ye shes pa spyan drangs /
dzaH hUM baM ho gnyis su med par gyur /
slar yang thugs ka'i hUM las 'od zer 'phros pas dbang gi lha rnams spyan drangs /
de bzhin gshegs pa thams cad kyis mngon par dbang bskur du gsol / /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur /
sku ye shes kyi bdud rtsis gang /
chu lhag ma spyi gtsug tu gnas pa yongs su gyur pa las mi bskyod pas dbu brgyan cing /
thugs kar zla ba'i steng du hUM gi mthar yi ge brgya pa'i sngags kyis bskor bar gyur /
bcom ldan 'das rdo rje sems dpa' bdag gzhan sems can thams cad kyi sdig sgrib dang dam tshig nyams chags thams cad byang zhing dag par mdzad du gsol /
zhes gsol ba btab pas /
thugs ka'i sngags phreng hUM dang bcas pa las 'od zer 'phros /
sems can thams cad kyi sdig sgrib sbyangs / /
sangs rgyas sras bcas la mnyes pa'i mchod pa phul /
de rnams kyi sku gsung thugs kyi yon tan thams cad 'od kyi rnam par bsdus nas sngags phreng hUM dang bcas pa la thim pas /
de las bdud rtsi'i rgyun dkar po babs pa yab yum gyi sbyor 'tshams nas babs /
rang gi tshangs bug nas zhugs te lus thams cad ye shes kyi bdud rtsi'i rgyun gyis gang /
sgo gsum gyi sdig sgrib thams cad sangs kyi dag par gyur /
oM badzra he ru ka sa ma ya /
ma nu pA la ya /
he ru ka twe no pa tiShTHa /
Di D+ho me b+ha wa /
su to Sh+yo me b+hA wa /
su po Sh+yo me b+hA wa /
a nu rak+to me b+hA wa /
sarba si d+d+hi m+me pra yats+tsha /
sarba karmA su tsa me /
tsit+taM shrAM yAMH ku ru hUM /
ha ha ha ha hoH b+ha ga wA na /
badzra he ru ka ma me muny+tsa /
he ru ka b+hA wa /
mahA sa ma ya sa twa AH hUM phaT /
nyer gcig sogs brjod /
bdag ni mi shes rmongs pa yis / /
dam tshig las ni 'gal zhing nyams / /
bla ma mgon po skyabs mdzed cig gtso bo rdo rje 'dzin pa ste / /
thugs rje'i chen po'i bdag nyid can / /
'gro ba'i gtso la bdag skyabs mchi / /
rdo rje sems dpa'i zhal nas /
rigs kyi bu khyod kyi sdig sgrib dang dam tshig nyams chags thams cad byang zhing dag go zhes gsungs nas /
rang la thim pas rang gi sgo gsum dang rdo rje sems dpa'i sku gsung thugs dbyer mi phyed par gyur /
ces rdor sems sgom bzlas byas te sdig ltung sbyang /
rnal 'byor gyi yan lag rnams sgrub tshul la gsum las dang po sgo gsum dag par bya ba dag pa gsum gyi rnal 'byor ni /
shrI he ru ka /
nye ni kun gyi 'byung gnas su gyur pa'i sems de rgyu'i bdag nyid du brtag par bya bas stong pa'i chos kyi bdag med pa dang /
ru ni gang zag gi bdag tu 'dzin pa'i rnam rtog gi dra bas bkod pa'i bdag dang bral ba'i gang zag gi bdag med pa /
ka ni de kho na nyid kyi yul yul can gnyis @# / /
mi mthun ngar so sor gnyis su mi gnas pa dang /
shrI ni yul stong pa nyid ji 'dra ba de bzhin du rjes su zhugs pa'i gnyis su med pa'i ye shes ni e waM gyi don ni / /
snyam du bsam pa yid dag par byed pa'o / /
stong pa'i ngang las skad cig gis rang nyid he ru ka sngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig phyag gnyis gri gug dang thod pa 'dzin pas 'khyud par gyur /
sems can thams cad la phan bde'i sems kyis /
shrI he ru ko nya ? haM /
gsum brjod de /
sku'i nga rgyal bzung ba ni lus dag par byed pa'o / /
oM a A zhes pa nas sha Sha sa ha k+Sha hUM hUM phaT /
gsum /
rang gi lte ba'i phyogs su sngags phreng 'od zer dang bcas pa g.yon skor gyis lan gsum du bskor nas gnas pa las 'khor lo gsum gyi lha tshogs 'phros pa sna bug g.yas pa nas 'thon te /
phyogs bcur 'phros pas bgegs thams cad bskrad de slar byon nas rang gi sna bug g.yon pa nas zhugs te lte ba'i sngags phreng la thim par gyur /
par bsam pa ni /
ngag dag par byed pa'o / /
gnyis pa mthun rkyen bsten pa'i tshogs bsags pa ni /
rang he ru kar gnas pa'i thugs kar paM ser po las /
sna tshogs padma'i lte bar aM las byung ba'i zla ba'i dkyil 'khor gyi steng du dpal mchog dang po'i yi ge hUM sngon po ye shes lnga'i rang bzhin can /
'od zer kha dog lnga 'phro ba'i 'od zer gyis rang gi spyi bo nas rkang pa'i bar gang ste /
thog ma med pa nas kyi sgo gsum gyi dri ma rnams sbyangs bas lus shel gong bzhin du dag par gyur te /
ba sbu'i sgo nas phyir 'phros pa'i 'od zer gyis 'gro ba kun gyi lus sbyangs /
sgo gsum dag par byas /
sprin sgra'i yi de'i 'od des bla ma rdo rje 'chang gi rnam pa can dang /
sngon nas grub pa'i 'khor lo sdom pa'i dkyil 'khor gyi lha tshogs dang /
gzhan yang sangs rgyas dang byang chub sems dpa' dang /
lha dang lha mo dang khro bos nam mkha'i khams til gyi gar bu ltar gang ba mdun gyi nam mkhar spyan drangs /
'od zer rang gi snying ka'i hUM la thim par gyur /
thal mo sbyar te /
gang gi drin gyis bde chen gnas / /
skad cig gis ni thob 'gyur pa / /
bla ma rin chen lta bu yi / /
rdo rje can zhabs pad la 'dud / /
sdom 'byung /
he ru ka dpal dpa' bo che / /
rnam dag rdo rje'i dbang phyug dang / /
rjes chags chags pa che rnams kyis / /
rdo rje phag mo de la 'dud / /
nang la /
gnas dang nye ba'i gnas dang zhing / /
'dus dang dur khrod gnas pa yi / /
dpa' bo dpa' mo'i dbang phyug ma / /
kun la bdag ni gus phyag 'tshal / /
phyi la /
dpal ldan rdo rje mkha' 'gro dang / /
mkha' 'gro ma yi 'khor los sgyur / /
ye shes lnga dang sku gsum nyid / /
'gro ba skyobs la phyag 'tshal lo / /
ji snyed rdo rje mkha' 'gro ma / /
phur tu rtog pa'i 'ching gcod cing / /
'jig rten bya ba la 'jug ma / /
de snyed rnams la phyag 'tshal lo / /
thun mong du /
rang gi snying ka'i hUM las byung ba'i mchod pa'i lha mo / /
me tog ma dkar mo / /
bdug pa ma dung kha / /
byug pa ma ljang gu /
zhal zas ma sna tshogs mdog can du ma phyag bzhi'i dang po gnyis kyis rdol dril dang lhag ma gnyis kyis rin po che'i snod du me tog sogs rang rang gi mchod rdzas kyis gang ba 'dzin pa /
@# / /
gzugs rdo rje ma dkar mo / /
sgra rdo rje ma sngon mo / /
dri rdo rje ma ser mo / /
ro rdo rje ma dmar mo / /
reg bya rdo rje ma ljang gu /
chos dbyings rdo rje ma dkar mo du ma phyag bzhi'i g.yon pa gnyis na thod pa dang kha TAM ga g.yas dang po rnams na rim pa bzhin me long| pi waM /
dri'i snod /
ro'i snod /
na bza' /
chos 'byung 'dzin zhing g.yas lhag ma thams cad kyis Ta ma ru 'dzin pa rnams kyis mchod par gyur /
oM ar+g+haM pra tI ts+tsha swA hA /
oM pA tyaM pra ti ts+tsha swA hA /
oM badzra puSh+pe AH hUM swA hA /
zhes pa nas /
oM badzra shap+ta AH hUM swA hA /
oM AH badzra ya dar+she hUM /
oM AH badzra bi ni hUM /
oM AH badzra gan+d+he hUM /
oM AH badzra ra se hUM /
oM AH badzra bar+she hUM /
oM AH badzra d+ha rme hUM /
slar yang thugs ka'i hUM las byung ba'i snying po'i rnal 'byor ma bzhis thod pa'i nang gi bdud rtsi lngas mchod par gyur /
oM sarba badzra kA mi ni sar+b+ba b+hak+ShaM sho d+ha ya gu hya badzra ni swA hA /
yab yum snyoms par zhugs te bde ba chen po bskyed pas lha thams cad kyis kyang bde ba chen po nyams su myong bar gyur /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rangs / /
sangs rgyas byang chub yid kyis gzung / /
sangs rgyas chos dang tshogs mchog la / /
byang chub bar du skyabs su mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gis mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas /
'grub par shog /
sems can thams cad kyi sgrib pa thams cad bsal ba'i phyir /
nam mkha'i mthas gtugs pa'i sangs rgyas thams cad la chos kyi 'khor lo bskor bar bskul lo / /
rgyal ba mya ngan las 'da' bar bzhed pa rnams 'gro ba kun la phan pa dang bde ba'i don du bskal pa zhing gi rdul snyed du bzhugs par gsol ba 'debs so / /
bgrod dka' srid pa'i rgya mtsho las / /
bdag gis 'gro rnams bsgral ba'i phyir / /
rang gi bdag nyid skad cig ma / /
sangs rgyas rnams la dbul bar bgyi / /
sems can thams cad khyad par du 'phags pa'i bde ba dang ldan par gyur cig /
sems can thams cad sdug bsngal dang sdug bsngal gyi rgyu thams cad dang bral bar gyur cig /
sems can thams cad thob zin pa'i bde ba dang mi 'bral bar gyur cig /
sems can thams cad nyon mongs pa dang nye ba'i nyon mongs pa thams cad dang bral bar gyur cig /
de nas 'dun pa drag pos /
bcom ldan 'das 'khor lo sdom pa'i lha tshogs rnams kyis bdag la byin gyis brlab tu gsol / /
oM badzra he ru ka sa ma ya /
zhes pa nas /
satwa AH hUM phaT /
tshogs zhing rnams 'od du gyur te rang gi smin mtshams nas zhugs pas byin gyis brlabs par gyur /
par bsam /
de ltar tshogs zhing spyan drangs nas phyag mchod rgyun bshags bskul gsol lus 'bul tshad med bzhi bsgom pa rnams ni bsod nams kyi tshogs sog pa'o / /
chos thams cad ngo bo nyid kyis grub pa med la /
kun rtog gis btags pa tsam gyi sgyu ma lta bu'o / /
oM swa b+hA wa shud d+haH sarba d+harmaH swa b+hA wa shud d+ho nya ? haM /
rang gi thugs ka'i hUM gi 'od zer gyis brtan g.yo thams cad sbyangs te 'od du gyur pa rang la thim zhing /
rang @# / /
yang stod smad nas thugs ka'i hUM la thim zhing /
hUM gi zhabs kyu u ni ha la /
ha'i lus ni ha'i mgo bo la /
de zla tshes la /
de thig le la /
de nA na la thim zhing /
nA da yang mi dmigs par gyur /
oM shu na+yA tA dz+nyA na badzra swA b+hA wa at+ma ko nya ? haM /
chos thams cad rab tu gnas pa med pa nam mkha' dri ma med pa lta bu'i 'od gsal bar gyur /
par bsam pa ni ye shes kyi tshogs bsags pa ste 'chi ba chos skur 'khyer ba'i lam khyer ro / /
'di ltar sgom pa sbyangs gzhi la 'chi ba 'od gsal mngon du byas pa'i tshe phung sogs rim gyis thim zhing lus kyi rlung dang drod sogs stod smad nas rim gyis bsdus nas snying ka'i mi shig pa la thim zhing /
snang mched thob gsum rim gyis brgyud nas nyer thob kyang 'od gsal la thim pa'i 'od gsal mngon du byas pa dang chos mthun zhing de sbyong /
lam la phyi'i rkyen phyag rgya dang mnyam par sbyar ba dang nang gi rkyen snying ka'i sdud rim khyad par can sogs la brten nas rlung thams cad sgom stobs kyis snying ka'i mi shigs pa la bsdus nas thim pa'i lhan skyes kyi bde bas stong nyid don spyi'i tshul gyis rtogs pa'i dpe'i 'od gsal gyi skabs su nA da tsam gyi gnyis snad yod pa yang dag nas don gyi 'od gsal gyi skabs su stong nyid la gnyis snang nub pa dang chos mthun zhing de dag skye ba'i dge rtsa smin /
'bras dus kyi gnyis snang mtha' dag dang bral ba'i rgyal ba'i thugs chos sku dang rnam pa mthun zhing de la nga rgyal bzhag nas bsgom pas 'bras bu lam byed du 'gyur ro / /
de ltar snang ba thams cad bsdus pa'i stong pa nyid las rang gi sems nA da'i gzugs gyen du 'greng ba shin tu phra ba /
dkar la dmar ba'i mdangs chags pa nam mkhar gnas par gyur /
bar bsam ste bar do longs skur 'khyer ba'i lam 'khyer ro / /
'di'i nA da shin tu phra ba ni gzhi la bar do'i lus gang las sgrub pa'i gzhi srog 'dzin shin tu phra ba dang /
lam 'bras kyi longs sku'i sgrub gzhi'i srog 'dzin dang mthun /
kha dog dkar ba ni bar do dang lam 'bras kyi longs sku'i sgrub gzhi srog 'dzin rang dbang gi kha dog dkar ba dang mthun /
gsum du 'khyogs pas bar do'i lus ngag yid gsum dang lam 'bras kyi longs sku'i sku gsung thugs gsum mtshon /
dmar ba'i mdangs kyis bar do chags pas bcings pa dang lam 'bras kyi longs sku gnyis kyi thugs rgyud bde ba chen pos bcings pa mtshon zhing de ltar bsgoms pas gzhi'i bar do sbyong /
lam gyi sgyu lus 'grub pa'i dge rtsa smin /
'bras bu'i longs sku 'grub pa'i nus pa 'jog /
gsum pa 'gal rkyen 'gog pa'i bsrung 'khor bsgom pa ni /
rang he ru ka'i nga rgyal gyis g.yon pa'i mtheb 'dzub kyis se gol tog cing rang nam mkhar nA da'i rnam par gnas pa las he ru ka zhal gcig phyag gnyis pa'i rnam par chad nas des se gol tog cing sngags brjod par bsam /
oM sum b+ha ni sum b+ha hUM hUM phaT /
shar du sngags de nyid kha tog nag po / /
oM gri ha na gri ha na hUM hUM phaT| byang du sngags de nyid kha tog ljang gu /
oM gri ha na pa ya gri ha na pa ya hUM hUM phaT /
nub tu sngags de nyid kha tog dmar po / /
oM A na ya ho bidyA rA dza hUM hUM phaT /
lhor sngags de nyid kha tog ser po rnams 'khod par gyur /
sngags de rnams las rang rang gi kha tog can gyi 'od zer 'phros pas steng tshangs pa'i 'jig rten nas 'od gser gyis gzhi la thug bar khyab pa'i 'od @# / /
zer 'bar ba'i gzugs chen po rnams su gyur /
sngags 'od zer dang bcas pa yongs su gyur pa las /
shar nag /
byang ljang /
nub dmar /
lho ser po'i sna tshogs rdo rje'i rab gru bzhi ba tshangs pa'i 'jig rten nas gser gyis gzhi la thug gi bar du khyab par gyur /
rab grub pa dang dus mnyam du hUM las sna tshogs rdo rje'i lte ba la hUM gis mtshan pa'i hU gi 'od zer las gser gyis gzhi la thug pa'i 'og gis gzhi sna tshogs rdo rje'i rang bzhin du gyur /
sna tshogs rdo rje'i hUM gi 'od zer las phyi rol tu steng dang log kun tu khyab par rdo rje rtse lnga ba'i rnam pa can gyi mda'i dra ba dang /
de'i 'og tu rdo rje'i gur dang /
gur gyi 'og ra ba'i steng du rdo rje'i bla re rnams par mtshams med par du ma bu gcig tu gyur pa'i phyi rol tu rdo rje'i me 'jig dus kyi me lta bus bskor bar gyur /
oM me de nI badzra b+ha wa badzra b+han+d+ha hUM /
oM badzra brA ka ra hUM ba hUM /
oM badzra pany+dza ra hUM paM hUM /
oM badzra bi tA na hUM khaM hUM /
oM badzra sa ra dzA la traM saM traM /
oM badzra dzwa lA a na lA rka hUM hUM hUM /
zhes 'og gzhi nas me dpung gi bar rim pa bzhin du byin gyis brlabs /
sngar bzhin se go la brdabs la sngags brjod de /
rnam pa thams cad du 'gro ba rnams bgegs dang bral bar gyur /
ces srung 'khor bsgom /
bsrung 'khor gyi dbus su yaM sngon po las rlung gi dkyil 'khor sngon po gzhu lta bu g.yas g.yon gnyis su rgyal mtshan gyis mtshan pa /
de'i steng du raM dmar po las me'i dkyil 'khor dmar po gru gsum pa grwa gsum du raM gyis mtshan pa /
de'i steng du paM dkar po las chu'i dkyil 'khor dkar po zlum po dbus su bum pas mtshan pa /
de'i steng du la ser po las sa'i dkyil 'khor ser po gru bzhi pa grwa bzhir rdo rje rtse gsum pas mtshan pa /
de'i steng du suM las ri rab lhun po gru bzhi pa /
rin po che sna bzhi'i rang bzhin can /
de'i steng gi phyogs mtshams su lcogs brgyad kyis mdzes pa /
de'i steng du paM ser po las sna tshogs padma /
de'i lte bar hUM las sna tshogs rdo rje /
de'i lte bar paM las lte ba dang tshad mnyam pa'i sna tshogs padma 'dab ma brgyad pa /
lte ba dang ge sar dang ldan pa /
phyogs bzhi'i 'dab ma dmar /
me rlung gnyis sar /
bden bral ljang /
dbang ldan nag /
lte ba ljang /
ge sar ser ba /
sna tshogs padma chung ngu'i dbus su mtshan so gnyis kyi ngo / /
a A /
i I /
u U /
r-i r-I /
l-i l-I /
e ai /
o au /
aM aH ste dbyangs dkar po bcu drug pa phrag gcig g.yas bskor dang /
slar yang a A /
zhes pa nas /
aM aH ste dbyangs dkar po bcu drug pa phrag gnyis pa g.yon skor du rim pa gcig gis 'khod /
de'i phyi rol tu dpe byad brgyad cu'i ngo bo / /
ka kha ga g+ha nga /
tsa tsha dza dz+ha nya /
ta tha Da Da D+ha D+ha Na /
ta tha da da d+ha d+ha na /
pa pha ba b+ha ma /
ya ya ra la la wa /
sha Sha sa ha k+Sha ste gsal byed dmar po bzhi bcu pa phrag gcig g.yas skor dang /
slar yang ka kha ga g+ha nga /
zhes pa nas /
sa ha k+Sha ste gsal byed dmar po bzhi bcu pa phrag gnyis pa g.yon skor du rim pa gcig gis 'khod /
mtshan so gnyis dang dpe byad brgyad cu po de dag rang gi 'bras skyabs su gyur pa'i sangs rgyas kyi mtshan dper bsam /
de gnyis yongs su gyur pa las zla ba'i dkyil 'khor yongs @# / /
su rdzogs pa dkar la dmar ba'i mdangs can la dbyangs gsal rnams gzugs brnyan shar ba bzhin du snang ba'i a li dang /
zla ba'i kha tog dkar ba'i cha ni me long lta bu'i ye shes /
ka li dang zla ba'i kha tog dmar ba'i cha ni mnyam pa nyid kyi ye shes /
rang nam mkha'i nA das zla ba dkar la dmar ba'i mdangs can mthong ba na /
bdag gis sangs rgyas yab yum gyi byang sems dkar dmar gyi ngo bor gyur pa'i dbus su skye ba blangs la sems can gyi don bya'i snyam pa'i 'phen pa dang ldan pas zla ba'i dbus su nA da zhugs pa las /
rims gyis nA da las thig le /
de las zla phyed /
de las ha'i mgo bo /
de las ha'i lus /
de las u grub pa'i tshul gyis dkar la dmar ba'i mdangs can gyi hUM yig rgyu rdo rje 'dzin pa'i rang bzhin can du rdzogs pa ni so sor rtogs pa'i ye shes /
hUM las kha tog sna lnga pa'i 'od zer 'phro ba'i rtse mo las nang la 'khor lo lnga'i /
phyi la lha lnga'i /
thun mong du /
lha tshogs rnams 'thon te /
nang la /
'gro ba rnams 'khor lo lnga'i /
phyi la lha lnga'i /
thun mong du /
lha tshogs kyi go 'phang la bkod pa dang /
sngon thog ma med pa nas grub pa'i dpa' bo dang rnal 'byor ma la sogs pa phyogs bcu'i zhing khams na bzhugs pa rnams lhan cig spyan drangs /
mnyam par sbyar ba sngon du 'gro bas zhu ba /
hUM yig gi nA da la thim zhing /
hUM yig lhan skyes kyi dga' ba'i rang bzhin can du gyur pa ni bya ba grub pa'i ye shes /
oM AH hUM /
oM sarba bI ra yo gi nI kA ya wa ka tsit+ta badzra swA b+hA wa at+ma ko nya ? haM /
oM badzra shud+d+ha sarba d+harmaH badzra shud+d+ho nya ? haM /
zla ba dbyangs gsal hUM dang bcas pa yongs su gyur pa las rten dang brten pa'i dkyil 'khor thams cad dus gcig tu grub pa ni chos kyi dbyings kyi ye shes te /
so snyam du bsam pa ni skye ba sprul skur 'khyer ba'i lam 'khyer ro / /
gzhi la 'byung bzhi ri rab dang bcas pas pha ma'i lus spyi mtshon /
sna tshogs padma gnyis kyis pha ma'i rtsa 'khor rnams mtshon /
a li dkar pos khams dkar po dang /
kA li dmar pos khams dmar po mtshon /
de gnyis las zla ba dkar la dmar ba'i mdangs can du grub pas pha ma'i khu khrag mngal du 'dres pa mtshon /
zla ba'i dbus su nA da zhugs pas khu khrag 'dres pa'i dbus su bar do'i rlung sems zhugs pa mtshon /
nA da nas hUM yig rdzogs pa'i bar ni mngal du gnas skabs lnga'i lus rims kyis 'phel ba mtshon /
hUM yig rdzogs pa las he ru ka yab yum rdzogs pa ni mngal du lus rdzogs nas phyi rol tu btsas pa dang chos mthun zhing de dag sbyong /
lam la 'byung bzhi ri rab dang bcas pas sgrub pa yo yab yum gyi lus mtshon /
sna tshogs padmas de gnyis kyi rtsa 'khor mtshon /
a li dkar pos yab kyi khams dkar po dang kA li dmar pos yum gyi khams dmar po mtshon / /
de las zla ba dkar la dmar ba'i mdangs can du grub pas khams dkar dmar gyi 'du 'phrod las bde chen gyi ye shes skyed pa mtshon /
zla ba'i dbus su nA da zhugs pa nas hUM yig rdzogs pa'i bar gyis yab yum snyoms par zhugs pas khams dkar dmar gyi 'du 'phrod las dga' bzhi lugs 'byung zlog tu drangs te bde chen gyi ye shes rdzogs pa mtshon /
yang 'byung bzhi ri rab kyis bsgrub po'i lus mtshon /
sna @# / /
tshogs padmas de'i rtsa 'khor mtshon /
kA li dmar pos lte ba sogs kyi gtum mo mtshon /
a li dkar pos spyi bo sogs kyi khams dkar po mtshon /
de las zla ba'i dkyil 'khor dkar la dmar ba'i mdangs can du grub bas khams dkar dmar gyi 'du 'phrod las bde chen 'dren pa mtshon /
nA da zhugs pa nas hUM yig rdzogs pa'i bar gyi lus la gnad du bsnun pas lugs 'byung ldog gi dga' bzhi drangs te bde stong sgom pa mtshon /
yang dag ma dag gi sgyu ma'i skus phung po rags pa bzung ba dang mthun zhing de dag gi smin byed du 'gyur /
'bras dus su shin tu phra ba'i longs spyod rdzogs skus dag ma dag gi gdul bya'i don du sprul pa'i sku bzung ba dang mthun zhing de 'grub pa'i nus pa khyad par can 'jog /
de nas rim gyis gsal 'debs pa la /
de yang khang pa brtsegs pa'i gzhal yas khang gru bzhi sgo bzhi pa phyi nas rim pa bzhin dkar ser dmar ljang sngo ba'i rim pa lnga dang ldan pa'i rin po che'i rtsig pas bskor ba'i steng na rin po che'i pha gu gzhi dmar po la rin po che zur gsum dang gru bzhi la sogs pas spras pa /
de'i steng na gnas pa'i gser gyi ska rags bzhi'i phyi ngos su chu srin gyi kha nas mu tig gi do shal dang do shal phyed pa 'phyang ba /
de'i phyi ngos su bya 'dab las 'phyang ba'i rin po che'i shar bu /
de'i steng na padma 'dab ma phyed pa'i dbyibs can gyi mda' yab la gnas pa'i gser gyi bum pa nas 'thon pa'i rgyal mtshan dang ba dan brgyad brgyad kyis mdzes par byas pa /
phyi'i steng gi zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs dang kha tog sna tshogs /
pa'i lha mo rnams kyis mchod pa phyed bzhin pa /
sgo dang sgo khyud kyi phyi'i mtshams dang /
rtsig pa'i phyi nang gi zur bzhir zla ba phyed pa la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi pa'i steng du bum pa la gnas pa'i ka ba bzhi bzhis btegs pa'i rta babs snam bu bcu gcig dang ldan pa'i rtse mor chos kyi 'khor lo'i g.yas g.yon du ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag bsam gyi shing la rgyal srid rin po che sna bdun dang /
bar bar du grub pa thob pa dang /
sprin gyi gseb nas byung ba'i lha me tog gi phreng ba bzung ba rnams kyis kun nas mdzes par byas pa /
de'i phyi rol tu sna tshogs rdo rje'i ra bas bskor ba la sogs pa'i bsrung 'khor /
de'i phyi rol tu bskal pa 'jigs pa'i dus kyi me lta bu'i rdo rje'i me kha tog sna lnga bas steng dang log kun tu khyab par g.yon skor du 'khyil zhing 'bar ba /
de'i phyi rol tu dur khrod brgyad /
de na gnas ba'i shing brgyad /
de'i rtsa ba na phyogs skyong brgyad /
shing gi stod kyi yal ga'i gseb nas lus phyed 'thon pa'i zhing skyong brgyad /
thugs rje'i chu brgyad /
de la gnas pa'i klu brgyad /
chu de'i steng gi nam mkha' la sprin brgyad /
ri brgyad /
de la gnas pa'i mchod rten dkar po brgyad /
gzhan yang ye shes me brgyad /
khwa dang 'ug pa dang bya rgod dang lce sbyang dang 'ol ba pho mo dang sbrul ba lang gi mgo can la sogs pa phyogs su rgyu zhing /
gnod sbyin dang ro langs dang srin po rnams kyis ki li ki li'i sgra chen po sgrogs pa dang /
grub pa thob pa dang rig pa 'dzin pa dang @# / /
dam tshig spyod pa'i rnal 'byor pa dang rnal 'byor ma /
bcom ldan 'das la rtse gcig tu lta ba /
gcer bu skra bshig pa /
phyag rgya lngas brgyan pa /
cang te'u dang thod pa dang kha TAM ga 'dzin pa /
thod pas spyi bor brgyan pa /
rgod cing dur khrod du 'jug pa rnams kyis ngo mtshar bar byed pa /
gzhal yas khang gi nang du ka ba brgyad kyis btegs pa'i rdo rje'i gdung gis mdzes par phug pa'i rtse mor rdo rje nor bu rin po che'i tog gis spras pa /
gzhal yas khang gi nang gi steng 'og rnams shar dkar /
byang ljang /
nub dmar /
lho ser /
dbus sngo ba| de'i dbus su sna tshogs padma dang nyi ma'i dkyil 'khor phyi la /
phyogs bzhi'i 'dab mar nyi ma dang /
ro'i gdan re re /
ces dur khrod brgyad kyis bskor ba'i gzhal yas khang gdan bcas gsal gdab /
thun mong du /
dbus kyi padma'i lte bar nyi ma'i gdan la rang nyid bcom ldan 'das he ru ka sku mdog mthing ka /
zhal bzhi ba'i rtsa zhal nag /
g.yon zhal ljang /
rgyab zhal dmar /
g.yas zhal ser ba /
zhal re re yang spyan gsum pa /
phyag bcu gnyis pa /
dpral bar rdo rje rtse lnga pa'i phreng ba 'dzin pa /
zhabs g.yas brkyang bas 'jigs byed nag po lag pa bzhi pa'i dang po gnyis thal mo sbyar ba /
g.yas lhag mas Ta ma ru dang /
g.yon lhag mas ral gri 'dzin pa'i mgo bo mnan pa /
g.yon bskum pas dus mtshan ma dmar mo lag pa bzhi ba'i dang po gnyis thal mo sbyar ba /
lhag ma gnyis thod pa dang kha TwAM ga 'dzin pa'i nu ma mnan pa /
gdan gnyis ka'ang gdong gcig pa /
mig gsum pa /
phyag rgya lngas brgyan pa /
phyag dang po gnyis kyis rdo rje phag mo la 'khyud pa'i g.yas pas rdo rje rtse lnga pa dang /
g.yon pas dril bu bsnams pa /
de'i 'og ma gnyis kyis glang po che'i pags pa dkar po khrag dang bcas pa'i na bza' phyag g.yas pas lag pa g.yon pa dang /
g.yon pas rkang pa g.yon pa'i pags pa rang gi rgyab tu sdigs mdzub dang bcas pa'i phyag gis brgyangs te 'dzin pa'i sdigs mdzub kyi rtse gnyis smin ma'i thad sor gnas pa /
g.yas kyi gsum pa na Ta ma ru /
bzhi pa na dgra sta /
lnga pa na gri gug /
drug pa na mdung rtse gsum pa bsgreng ba /
g.yon pa'i phyag gsum pa na rdo rjes mtshan pa'i kha TwAM ga /
bzhi pa na khrag gis bkang ba'i thod pa /
lnga pa na rdo rje'i zhags pa /
drug pa na tshangs pa'i mgo bo gdong bzhi pa bsnams shing /
sna tshogs rdo rjes mtshan pa'i ral ba'i thor cog can /
dbu re re la rdo rje nag po'i phreng ba stod smad du gnas pa gnyis la brgyus pa'i thod pa skam po lnga lnga'i phreng bas brgyan pa /
dbu'i g.yon du cung zad yo ba'i zla ba phyed pa 'chang ba /
zhal rnam par 'gyur ba /
mche ba bzhi bzhi gcigs shing 'jigs su rung ba /
sgeg pa dpa' ba mi sdug pa ste sku'i nyams gsum dang /
rgod dang drag shul 'jigs su rung ba ste gsung gi nyams gsum dang /
snying rje dang rngam pa dang zhi ba ste thugs kyi nyams gsum ste nyams dgu dang ldan pa /
stag gi pags pa'i sham thabs can /
mi'i rgyu ma la brgyus pa'i mi mgo rlon pa lnga bcu'i phreng ba 'phyang ba /
phyag rgya drug gis rgyas btab pa /
mi rus kyi thal bas lus thams cad la byugs pa'o / /
he ru ka'i sku mdog mthing gas chos sku las @# / /
nam yang g.yo ba med pa /
zhal bzhis rnam thar sgo bzhi /
rdo rje rtse lnga pa'i phreng bas ye shes lnga /
phyag bcu gnyis kyis rten 'brel bcu gnyis kyi sgrib pa dag pa /
'jigs byed dang dus mtshan mnan pas srid zhi gnyis dang rtag chang gnyis kyi mtha' spangs nas 'gro ba rnams zil gyis gnon pa /
rdo rje bag mo la 'khyud pas thun mong ma yin pa'i bde stong dbyer med kyi ye shes lam gyi snying por ston pa /
phyag dang po gnyis kyi rdo dril thugs kar bsnol bas bde stong dbyer med kyi ye shes thabs shes su sbyor ba glang lpags 'dzin pas gti mug bden 'dzin spangs pa| Ta ma rus sangs rgyas rnams dga' ba'i sgras bskul ba /
dgra sta dang gri gug gis sgo gsum gyi skyon dang mthar 'dzin gyi rnam rtogs gcod pa /
rtse gsum gyis khams gsum gyi nyon mongs 'big pa /
kha TwAM gas bde stong dbyer med kyi don dam pa'i byang chub kyi sems /
thod khrag gis thugs rgyud bde chen gyi ros gang ba /
zhags pas rang gzhan gyi rgyud bde ba chen po'i zhags pas 'ching ba /
tshangs mgos tshangs pa mi gnas pa'i mya ngan las 'das pa mngon sum du mdzad pa /
sna tshogs rdo rjes 'phrin las bzhis 'gro don mdzad pa /
rdo rje nag po'i phreng ba stod smad du gnas pa gnyis la brgyus pa'i thod skam gyis 'od gsal las sgyu ma'i skur bzhengs pa /
zla phyed kyis bde ba'i rten byang sems spyi bo'i rtsa 'khor la gnas pa /
zhal 'gyur pas log lta las log nas yang dag pa'i lta ba la gnas pa /
mche ba gtsigs pas bdud bzhi 'joms pa /
nyams dgus gshegs pa lnga dang gshegs ma bzhis bsdus pa'i zhi lhag gi nyams dang ldan pa /
phyag rgya drug gis phar phyin drug /
mi rus kyi thal bas rdo rje'i lus la gnad du bsnun pas spyi bo'i byang sems zhu ste rtsa nang thams cad khyab pas lhan skyes 'dren pa /
ral pa gyen du bsdus pas yon tan gong nas gong du 'phel ba rnams mtshon /
nyams dgu ni sku 'gyid bag dang ldan pa /
zhabs kyis 'jigs byed dang dus mtshan mnan pa /
khro gnyer dpral ba'i dbus su bsdus pa /
cung zad bzhad pa'i rnam pa /
mche ba gtsigs pa /
ljags rnam par 'dril ba /
spyan dkyus ring ba /
spyan gdangs pa /
spyan zur gyis yum la gzigs pa'o / /
de lta bu'i mtshon don dang dag pa dran nas bsgoms pas rim pa gnyis pa'i skabs su mtshon don gyis bstan pa'i nang phyogs dang stong phyogs kyi rdzogs rim rgyud la skye ba'i dge rtsa smin /
de la brten nas 'bras dus su de lta bu'i rnam pa can gyi he ru ka mngon du 'gyur ba'i nus pa 'jog go /
bcom ldan 'das la mngon du phyogs par bcom ldan 'das ma rdo rje phag mo sku mdog dmar mo zhal gcig pa phyag gnyis pa| spyan gsum pa /
gcer mo skra grol ba thod pa'i dum bus brgyan pa'i 'og pags can /
phyag g.yon pas yab kyi mgul ba nas 'khyung pa'i thod pa nas bdud bzhi la sogs pa'i khrag gis bkang ba bsnams pa /
g.yas pas phyogs bcu'i gdug pa can kun la gri gug dang bcas pa'i sdigs mdzub kyis bsdigs par mdzad pa /
'jigs dus kyi me ltar 'bar ba /
byin pa gnyis kyis yab kyi brla'i steng nas legs par 'khril ba /
bde ba chen po'i rang bzhin gyi thugs rje chen po'i bdag nyid can /
phyag rgya lngas brgyan pa /
mi mgo skam po lnga'i thod dang /
mi @# / /
mgo skam po lnga bcu'i do shal can te /
gnyis ka'ang ye shes kyi me rab tu 'bar ba'i dbus na bzhugs pa /
ces gtso bo yab yum gnyis gsal gdab /
nang la rang gi lus kyi cha rags pa rten gyi dkyil 'khor du sgom pa ni /
rkang pa gnyis bgrad pa gzhu'i dbyibs su yod pa yongs su gyur pa las 'byung ba rim brtseg gi rlung gzhu'i dbyibs can dang sum mdo gru gsum gyi gzugs su yod pa las me dkyil zur gsum dang /
lto ba zlum po'i dbyibs can las chu dkyil zlum po dang /
snying kha gru bzhi pa las sa dkyil gru bzhi dang /
sgal tshig las ri rab /
spyi bo'i rtsa so gnyis las padma /
lus 'dom gang yan man dang phan tshun mnyam pa las ngos bzhi mnyam pa'i gzhal yas khang gru bzhi pa /
pha gu dang dra phyed sogs kyi rgyan gyis rab tu mdzes pa'i he ru ka'i dkyil 'khor /
rkang brgyad las ka ba brgyad /
lus kyi cha phra pa rtsa dang khams rnams brten pa'i dkyil 'khor du bsgom pa ni /
snying kha chos kyi 'khor lo'i dbus kyi d+hu tI'i nang gi byang sems pa mo lta bu 'dzag pa yungs dkar sbom po'i tshad kyi dpyid hUM yig yongs su gyur pa las bcom ldan 'das dpal he ru ka sku mdog mthing kha zhal bzhi pa'i zhes pa nas /
lus thams cad la byug pa'o / /
lte ba'i dmar cha gtum mo'i me'i gzugs kyi thig le yongs su gyur pa las bcom ldan 'das ma rdo rje phag mo / /
zhes pa nas /
mi mgo skam po lnga bcu'i do shal can te /
dpyid dang thig le'i ngo bo gnyis snying kar phrad nas snyoms par 'jug pas bzhugs pa /
snying ka'i shar la sogs pa'i 'byung ba bzhi'i rlung rgyu ba'i rtsa 'dab bzhi /
shar nas g.yas skor du laM maM paM taM bzhi'i yi ge dang ngo bo dbyer med du gnas pa yongs su gyur pa las /
shar du mkha' 'gro ma nag mo / /
byang du lA ma ljang gu /
nub tu khaN+Ta ro hi dmar mo / /
lhor gzugs can ma ser mo / /
thams cad kyang zhal gcig ma /
spyan gsum ma /
mche ba rnam par gtsigs pa'i zhal can /
gcer bu skra grol ba /
phyag gnyis kyi g.yas pas gri gug dang /
g.yon pas thod pa 'dzin pa'i mchan khung na kha TwAM ga bsnams pa /
zhabs g.yas brkyang bas bzhugs pa /
phyag rgya lngas brgyan pa /
mi mgo skam po lnga'i thod dang /
mi mgo skam po lnga bcu'i do shal can no / /
shar lho la sogs pa'i mchod pa bzhi'i rtsa 'dab las bdud rtsi lngas grang ba'i thod pa bzhi ste bde chen gyi 'khor lo / /
spyi bo la sogs pa'i gnas nyer bzhir /
pU /
dzA /
o /
a /
go /
rA /
de /
mA /
kA /
o /
tri /
ko /
ka /
la /
kA /
hi /
pre /
gri /
sau /
su /
na /
si /
ma /
ku /
rnams thig les brgyan pa yongs su gyur pa las rtsibs khong stong rtsibs shun gyi rnam pa dang ldan pa'i 'khor lo nyer bzhi'i rnam pa can phyi'i yul nyer bzhi dngos so / /
snyam du bsam /
gnas nyer bzhi'i rtsa dang khams ngo bo dbyer med du gnas pa yongs su gyur pa las dpa' bo dang dpa' mo nyer bzhir gyur pa ni /
skra 'tshams pU li ra ma la yar gnas pa'i rtsa nang gi khams dang rtsa gnyis yongs su gyur pa las /
kh+N+Ta ? ka pA la dang rab gtum ma /
spyi gtsug dzA lan+d+ha rar gnas pa'i + m+ha'a kang+kal dang gtum mig ma /
rna ba g.yas pa o t+ti ya nar + kang+kal dang @# / /
'od ldan ma /
ltag pa arbu tar + mche ba rnam par gtsigs pa dang sna chen ma ste gnas so / /
rna ba g.yon pa go da ba rir + su ra bai ri Na dang dpa' bo'i blo can ma /
smin mtshams ra me shwa ra ri + 'od dpag med dang kharba ri /
mig gnyis de wi ko Ta ri + rdo rje'i 'od dang lang+ka'i dbang phyug ma /
phrag pa gnyis mA la war + rdo rje'i sku dang shing grib ma ste nye ba'i gnas te thugs kyi 'khor lo'i lha rnams sku mdog sngon po nam mkha' la spyod pa'i tshul gyis bzhugs pa /
mchan khung gnyis kA ma rU par + myu gu can dang sa srungs ma /
nu ma gnyis o Tir + rdo rje ral pa can dang 'jigs byed chen mo ste zhing ngo / /
lte ba tri sha ku ner + dpa' bo chen po dang rlung gi shugs can ma /
sna rtse ko sa lar + rdo rje hUM mdzad dang chang 'thung ma ste nye ba'i zhing ngo / /
kha ka ling+kar + rab tu bzang po dang sngo bsangs lha mo / /
mgrin pa lam pa kar + rdo rje bzang po dang shin tu bzang mo ste tshan do ha'o / /
snying kA ny+tsir + 'jigs byed chen po dang rta rnam /
'bras bu gnyis hi ma la yar + mig mi bzang dang bya gdong ma ste nye ba'i tshan do ? ha ste gsung gi 'khor lo'i lha rnams sku mdog dmar po sa la spyod pa'i+ mtshan ma pre ta pu rir + stobs po che dang 'khor lo'i shugs can ma /
ba shang lam gri ha de ba dar /
rin chen rdo rje dang du ma skyes ma ste 'du ba'o / /
brla gnyis sau ra Sh+Tar + rta mgrin dang chang 'tshong ma| byin pa gnyis su war+Na dI par + nam mkha'i snying po dang 'khor lo'i go cha ma ste nye ba'i 'du pa'o / /
sor mo bcu drug na ga rar + he ru ka dang shin tu dpa' mo / /
bol gong gnyis sin+d+har + padma gar gyi dbang phyug dang stobs chen ma ste dur khrod do / /
mthe bong bzhi ma rur + rnam par snang mdzad dang 'khor lo sgyur ma /
pus mo gnyis ku lu tar + rdo rje sems dpa' dang brtson 'grus chen mo ste nye ba'i dur khrod ste sku'i 'khor lo'i lha rnams sku mdog dkar po sa 'og na spyod pa'i tshul gyis bzhugs pa /
khaN+Ta ka pa la la sogs pa'i dpa' bo nyer bzhi po thams cad kyang zhal gcig phyag gnyis kyi g.yas rdo rje dang g.yon dril bu bsnams nas yum la 'khyud pa /
dbu skra ral pa'i thor tshugs can /
spyi bor sna tshogs rdo rje dang /
g.yon du zla ba tshes pa dang /
thod skam lnga'i dbu rgyan dang /
thod rlon lnga bcu'i do shal dang /
dpral bar rdo rje'i 'phreng bas brgyan pa /
phyag rgya drug gis rgyas btab pa /
stag gi pags pa'i sham thabs can /
yas brkyang gis bzhugs pa /
rab gtum ma la sogs pa'i dpa' mo nyer bzhi po thams cad kyang zhal gcig phyag gnyis kyi g.yas gri gug dang bcas pa'i sdigs mdzub 'phyar zhing /
g.yon pas yab kyi mgul ba nas 'khyud pa'i thod pa na bdud bzhi la sogs pa'i khrag gis bkang ba bsnams pa /
spyan gsum dmar zhing me ltar 'bar ba /
thod pa'i dum bus brgyan pa'i 'og bags can /
dbu skra sil bur grol ba /
byin pa gnyis kyis yab kyi bla'i sleng nas legs par 'khril ba /
phyag rgya lngas brgyan pa /
mi mgo skam po lnga'i dbu rgyan dang /
mi mgo skam po lnga bcu'i do shal can te /
dpa' bo dang dpa' mo nyer bzhi po rnams phyi'i yul nyer bzhin bzhugs pa'i dpa' bo @# / /
dang dpa' mo nyer bzhi po dngos so / /
snyam du bsam mo / /
lce'i r+ya bar gnas pa'i rtsa hUM ring po dang ngo bo dbyer med du gnas pa yongs su gyur pa las khwa gdong ma nag mo / /
lte ba'i bug pa'i nang na /
'ug gdong ma ljang gu /
rtags kyi sgor + khyi gdong ma dmar mo / /
bshang lam gyi sgor + phag gdong ma ser mo / /
mdzod sdu'i bu gar + gshin rje brtan ma g.yas sngo g.yon ser ba /
rna ba gnyis na + gshin rje pho nya mo g.yas ser g.yon dmar ba /
mig gnyis na + gshin rje mche ba ma g.yas dmar g.yon ljang ba /
sna bug gnyis na /
gshin rje 'joms ma g.yas ljang g.yon sngo ba /
thams cad kyang zhal gcig ma /
zhes pa nas /
kha TwAM ga bsnams pa /
zhes pa'i bar snying po'i rnal 'byor ma bzhi bzhin la /
ro'i gdan la g.yas brkyang gis bzhugs pa /
phyag rgya lngas brgyan pa /
mi mgo skam po lnga'i dbu rgyan dang /
mi mgo skam po lnga bcu'i do shal can /
ces lus dkyil gyi rten brten pa rnams gsal gdab /
rtsa khams rnams dpa' bo dang rnal 'byor mar bskyed pa'i lus dkyil bsgom pas yul nyer bzhin dngos su bzhugs pa'i dpa' bo dang rnal 'byor ma sogs kyis sgrub pa po rnal 'byor khyad par can dang ldan par gzigs nas de dag gis spyan gzigs pa tsam gyis rlung dang khams dbu mar bsdus te thim pa las rlung dbu mar zhugs gnas thim gsum gyi rtogs pa gegs med par rnyed cing /
de la brten nas dang por sngags skyes kyi rnal 'byor ma dang 'du ba rnyed /
de nas zhing skyes kyi rnal 'byor ma dang 'du ba rnyed /
de nas lhan skyes kyi rnal 'byor ma dang 'du ba rnyed pas de dag gis grogs byas pa la brten nas lhan skyes kyi bde bas stong nyid rtogs pa'i bde stong dbyer med kyi ye shes rtogs pa khyad par can skyed pa'i sgo nas sku gsum bde blag tu 'grub po / /
phyi la /
phyogs bzhi'i gdan la shar du mkha' 'gro ma nag mo / /
zhes pa nas /
lhor gzugs can ma ser mo / /
thams cad kyang zhal gcig ma /
spyan gsum ma /
mche ba rnam par gtsigs pa'i zhal can /
gcer mo sgra grol ba /
phyag bzhi'i g.yas gnyis gri gug dang Da ma ru /
g.yon gnyis thod pa dang kha TwaM ga 'dzin pa /
g.yas brkyang gis bzhugs pa /
phyag rgya lngas brgyan pa /
thod skam lnga'i dbu rgyan dang /
thod skam lnga bcu'i do shal can /
'tshams bzhir zla gdan la bum pa bdud rtsis gang pa'i steng du ka pA la byang chub sems kyi bdud rtsis gang ba /
thun mong du /
yab kyi gsang gnas mi dmigs pa'i ngang las hUM dkar po las byung ba'i rdo rje dkar po rtse lnga pa /
byA dmar po las byung ba'i nor bu dmar po rtse mor byA ser pos mtshan pa /
yum gyi gsang gnas mi dmigs pa'i ngang las AH las byung ba'i padma dmar po 'dab ma gsum pa dyA dkar po las byung ba'i byang chub kyi sems mtshon pa'i lte ba dkar po rtse mor dyA ser pos mtshan pa /
yab kyi rdo rje dkar pos khams dkar pos gang ba /
rtse lnga pas khams dkar pos gang ba'i rtsa lnga yod pa /
nor bu dmar pos khams dkar po la dmar po'i cha yod pa /
yum gyi gsang gnas padma dmar pos khams dmar pos gang ba /
'dab ma gsum pas ro rkyang dbu ma gsum gyi mar sna /
@# / /
ze'u 'bru dkar pos khams dmar po la dkar po'i cha yod pa /
byA dang dyA ser pos byang sems 'gog pa'i thur sel rengs par byas pa'i stobs kyis khams phyi rol du 'pho ba bkags te lhan skyes kyi bde chen 'dren pa mtshon /
yab kyi lte bar zla gdan la oM badzra bai ro tsa ni ye hUM hUM phaT swAhA /
thugs dkar zla gdan la oM sarba bud+d+ha TA ki nI ye badzra war+Ni ye hUM hUM phaT swAhA /
mgrin par nyi gdan la oM shrI badzra he he ru ru kaM hUM hUM phaT /
TA kI nI dzwa la shaM b+ha ra swAhA /
dbral bar nyi gdan la oM hrIH ha ha hUM hUM phaT /
yum gyi lte bar nyi gdan la oM shrI badzra + thugs kar nyi gdan la oM hrIH + mgrin par zla gdan la oM badzra bai ro + dpral bar zla gdan la oM sarba bu d+ha + sngags thams cad kha tog dmar po 'od zer 'phro ba g.yon skor du gnas pa /
sngags rnams kyang phan tshun zhal sbyor zhing 'od zer 'khyud pa'i rnam pa can du gyur /
ces yab yum gyi gsang gnas dang gnas gzhi byin gyis brlabs /
lte ba sogs gnas bzhi ni dga' ba'i gnas yin pas de dag tu sngags bzhi bsgom pas dga' bzhi rim gyis drangs te lhan skyes 'dren pa mtshon zhing 'od zer phan tshun 'khyud pas bde stong dbyer med du sbyor ba mtshon /
oM shrI ma hA su kha badzra he he ru ru kaM AH hUM hUM phaT swAhA /
snyoms par zhugs pas byang sems zhu ba spyi bo nas mgrin par sleb pa na dga' ba /
mgrin pa nas snying gar sleb pa na mchog dga' /
snying gnas lte bar sleb pa na khyad dga' /
lte ba nas nor bu'i rtser sleb pa na lhan skyes kyi ye shes skyes pas bde ba chen po dang stong pa nyid dbyer mi phyed cing /
rten dang brten pa'i dkyil 'khor gnyis kyang bde stong dbyer med kyi ngo bo gyur /
par bsam dga' bzhi drangs te lhan skyes kyis de kho na nyid kyi don bsgom pa dang rten brten pa gnyis kyang bde stong dbyer med kyi ngo bo mos te de la yun ring du mnyam par 'jog /
dag pa ni /
bde stong dbyar med du sbyar ba de nyid byang chub kyi phyogs kyi chos nang la so bdun gyi ngo bor gyur pa lha so bdun du shar ba yin cing /
lha rnams snang la rang bzhin med pa me long nang gi gzugs brnyan lta bur gyur /
bsdus pa'o / /
rgyas pa ni /
de ltar bde stong dbyer med du sbyar ba de nyid byang chub phyogs kyi chos so bdun gyi ngo bor gyur ba lha so bdun shar ba ni /
lus rjes su dran pa nye bar bzhag pa dang /
tshor ba + chos rjes su + sems rjes su dran pa nye bar bzhag pa bzhi ni rim pa bzhin du mkha' 'gro ma dang /
lA ma dang /
du ma skyes ma dang /
gzugs can ma'o /
'dun pa'i rdzu 'phrul gyi rkang pa dang /
brtson 'grus kyi + dpyod pa'i + sems kyi rkang pa bzhi ni /
rab gtum ma dang /
gtum mig ma dang /
'od ldan ma dang /
sna chen ma'o / /
dad pa'i dbang po dang /
brtson 'grus kyi + dran pa'i dbang po dang /
ting nge 'dzin gyi dbang po bzhi ni + dbang po'i blo can ma dang /
mi'u thung ma dang /
l+ng+ka'i dbang phyug ma dang /
shing grib ma'o / /
shes rab kyi dbang po dang /
dad pa'i stobs dang /
brtson 'grus + dran pa'i stobs bzhi ni + sa spungs ma dang /
'jigs byed chen mo dang /
rlung shugs ma dang /
chang 'thung ma'o / /
ting nge 'dzin gyi @# / /
stobs dang /
shes rab kyi + ting nge 'dzin yang dag byang chub kyi yan lag dang /
brtson 'grus + bzhi ni + sngo bsngas lha mo dang /
shin tu bzang mo dang /
rta rnam dang /
bya gdong ma'o / /
dga' ba yang dag byang chub yan lag dang /
shin tu sbyangs pa + chos rab tu rnam 'byed + dran pa + bzhi ni + 'khor lo'i shugs can ma dang /
dum skyes ma dang /
chang 'tshong ma dang /
'khor lo'i go cha ma'o /
btang snyam yang dag byang chub kyi + yang dag pa'i lta ba dang /
yang dag pa'i rtogs dang /
yang dag pa'i ngag bzhin rim pa bzhin shin tu dpa' mo dang /
stobs chen ma dang /
'khor los bsgyur ma dang /
'b+r+tson 'grus chen po'i /
yang dag pa'i las kyi mtha' dang /
yang dag pa'i 'tsho ba dang /
yang dag pa'i rtsol ba dang /
yand dag dran pa bzhi ni khra gdong ma dang /
'ug gdong ma dang /
khyi gdong ma dang /
phag gdong ma'o / /
yang dag pa'i ting nge 'dzin ni dpal he ru ka'o / /
dge ba'i chos ma skyes pa rnams bskyed pa dang /
skyes pa rnams bsrung ba dang /
mi dge ba'i chos skyes pa rnams spong ba dang /
ma skyes pa rnams mi bskyed pa'i yang dag pa'i spong ba bzhi ni /
gshin rje brtan ma dang /
gshin rje pho nya mo dang /
gshin rje mche ba ma dang /
gshin rje 'joms ma ste /
lha rnams snang la rang bzhin med pa me long nang gi gzugs brnyan lta bur gyur /
phyi la /
de ltar bde stong dbyer med du sbyar ba de nyid byang chub kyi phyogs kyi chos kyi ngo bor gyur ba lha lngar shar ba ni /
lus dran pa nye bar gzhag pa mkha' 'gro ma /
tshor ba dran pa nye bar gzhag pa lA ma /
chos dran pa nye bar gzhag pa dum skyes ma /
sems dran pa nye bar gzhag pa gzugs can ma /
yang dag pa'i ting nge 'dzin ni dpal he ru ka ste /
lha rnams snang la rang bzhin med pa me long nang gi gzugs brnyan bzhin du gyur /
thun mong du /
go cha bgo ba la /
rnag gi snying gar oM ha dkar po yong su gyur pa las /
rdo rje sems dpa' dkar po dkar dmar nag pa'i zhal gsum phyag drug gi g.yas gsum na rdo rje /
bu ma r+ru /
mgo / /
g.yon gsum na dril bu /
thod pa kha T'M ga 'dzin pa /
phag mo dang mnyam par sbyor ba /
mgo bor nam hi ser po + rnam snang ser po zhal gcig phyag bzhi g.yas gnyis 'khor lo dang Ta ma ru g.yon gnyis dril bu dang thod pa dang bcas pa'i kha TAM 'dzin pa /
gshin rje ma dang mnyam par sbyor pa /
spyi gtsug tu swA hA hUM dmar po + padma gar gyi dbang phyug dmar po zhal gcig phyag bzhi g.yas gnyis padma dang Ta ma ru + rmon gis byed ma dang + phrag ba gnyis su pau sha Ta he nag po + dpal he ru ka nag po + g.yas gnyis rdo rje dang + bskyong byed ma dang + mi gnyis la hUM hUM dmar ser + rdo rje nyi ma dmar ser + g.yas rin po che dang /
skrag byed ma dang + dpral bar yan lag thams cad kyi lus dbang gi ngo bo phaT haM ljang gu /
rta mchog ljang gu g.yas gnyis ral gri dang + tsaN+Ti ka + rdor sems bla gdan la gzhugs shing sla pa'i 'od gor can gzhan ldan nyid gdan la bzhugs shing nyi ma'i 'od kor can /
dpa' bo drug po @# / /
thams cad kyang phyag rgya drug gis brgyan cing thod skam lnga'i dbu rgyan dang /
thod rlon lnga bcu'i do shal dang /
stag gi pags pa'i sham thabs can /
spyan gsum pa g.yas brkyang gis bzhugs pa /
gtso bo'i lte bar oM baM dmar po + rdo rje phag mo dmar mo dmar sngo ljang pa'i zhal gsum phyag drug gis g.yas gsum na gri gug tshangs mgo lcags kyu /
g.yon gsum na thod pa kha TM' ga zhags pa 'dzin pa /
rdo rje sems dpa' + snying kar haM yoM sngon po + gd+shin rje ma sngon mo rnam snad + mgrin par hrI moM dkar po + rmongs byed ma dkar mo padma gar dbang dang + mgor hriM hriM ser po + skyong byed ma ser mod pa la he ru ka dang /
spyi gtsug tu hUM ljang gu + skrag byed ma ljang gu rdo rje gu rdo rje nyi ma dang + dpral bar yan lag thams cad kyi lus dbang gi ngo bo phaT dud kha + tsaN+Ti ka dud kha rta mchog dang + thams cad kyang zhal gcig phyag bzhi'i g.yas gnyis Ta ma ru dang gri gug /
g.yon gnyis thod pa dang bcas pa'i kha TwAM ga dang dril bu 'dzin pa /
rmongs byed ma zla gdan la + gzhan lnga nyi gdan la bzhugs shing nyi ma'i 'od kor can thams cad kyang spyan gsum pa gcer mo sba grol ba phyag rgya lngas brgyan pa /
thod stam lnga'idbu rgyan dang thong skam lnga bcu'i do shal can g.yas brkyang gis bzhugs pa /
zhes rgyas pa'am /
bsdu na /
rang gi thugs kar zla gdan rdor sems kyi ngo bo oM ha dkar po /
mgo bor nyi ma la rnam snang gi ngo bo nam hi ser po / /
spyi gtsug tu nyi ma la padma gar dbang gi ngo bo swA hA hu dmar po / /
phrag pa gnyis su nyi ma la dpal he ru ka'i ngo bo bau Sha Da he nag bo / /
mig gnyis su nyi ma la rdo rje nyi ma'i ngo bo hUM hUM ho dmar ser /
dpral bar nyi ma la rta mchog gi ngo bo phaT haM ljang gu ma la rdo rje phag mo'i ngo bo oM bM dmar po / /
snying gar nyi ma la gshin rje ma'i ngo bo haM yoM sngon po / /
mgrin par zla ba la rmongs byed ma'i ngo bo hroM mo dkar po /
mgo bor nyi ma la bskyod byed ma'i ngo bo hrIM hrI ser po / /
spyi gtsug tu nyi ma la skrag byed ma'i ngo bo hUM hUM ljang gu /
dpral bar nyi ma la tsaTi ka'i ngo bo phaT phaT dud kha rnams kyis mtshan par gyur /
ye shes pa spyan drangs te gzhug pa ni rkang pa rdo rje skyil krung du gnas pa bshig la /
g.yas brkyang ba'i 'theb chen gyi steng du rkang pa g.yon pa'i 'theb chen gyis mnan /
lag pa gnyis kyi 'dzub mo mdud /
gung mo gnyis rtse sprad la brkyang /
mtho bong gnyis brtan por sbyar ba thur du bstan /
ming med dang mthe'u chung rnams brkyang pa '+car pa'i phyag rgya dpral ba'i dbu su bzhag mig cung zad 'og tu dma' bar byas la /
g.yon nas gyen du bltas te dang por g.yon dang de nas g.yas su bskor te /
phai /
lha thams cad kyi thugs thugs kar nyi gdan la gnas pa'i hUM yig las 'phros pa'i 'od zer gyis phyogs bcu'i 'jig rten gyi khams na bzhugs pa'i dpa' bo dang dpa' mo'i dbang phyug ma ye shes pa'i 'khor lo dang dbang gi lha dang mchod pa'i lha mo dang bcas pa mdun gyi nam mkhar spyan drangs /
'od zer rang gi snying khar thim /
hUM /
zhes zhal bzhis brjod par bsam zhing phyi 'brang gi bgegs bskrad /
oM ar+g+haM pra ti ts+tsha swAhA /
badzra adku @# / /
sha dza /
badzra s+pho TabM /
badzra g+'+N+Ta ho /
lha thams cad kyi spyi bor zla ba la oM dkar po /
mgrin par padma la AH dmar po /
thugs kar hi ma la hUM sngon po /
oM yo ga shud+ha sarba d+harmAH yo ga shu d+honyra haM /
dam tshig pa dang ye shes pa gnyis ro mnyam du sbyar ba ni chos thams cad kyi de kho na nyid dang bde ba chen po'i ye shes gnyis ngo bo dbyer med yin la /
de nyid rten dang brten pa'i dkyil 'khor du shar ba yin tsang /
de yang gtso bo yab yum du shar ba'i cha shas so /
snyam du mos pa'i sgo nas nga rgyal bzung la /
oM a'H hUM /
oM sarba bI ra yo gi nI kA ya /
wa ka tsit+ta badzra swa b+ha wa at+ma ko nya haM /
oM badzra shu d+ha sarba d+harmaH badzra shud+ho haM /
zhes brjod de dpa' bo rnal 'byor ma rnams kyi sku gsung thugs kyi rdo rje gsum dbyer mi phyed pa'i bdag nyid kyi he ru ka de nga'o snyam du gzugs sku la nga rgyal dang /
chos thams cad kyi gnas lugs stong pa nyid kyi dbyings dang yul can lhan skyes kyi bde ba ba chen po'i ye shes dbyer mi phyed pa'i bdag nyid can de nga'i snyam du rgyal ba'i thugs chos sku la nga rgyal 'jog cing /
skad cig ma'i sngags dang po gnyis la par skor dang por nu ma gnyis kyi dbus dang /
de nas g.yon gyi nu ma'i steng dang /
de nas yang dbus dang /
de nas g.yas kyi nu ma'i steng dang /
de nas yang dbus su bskor te rnam lnga 'dod pa'i phyogs su bskor ba bya /
de nas dbang bskur rgyas gdam pa ni /
oM ar+g+haM pra ti ts+tsha swAhA /
de bzhin gshegs pa thams cad kyis bdag la ngon par dbang bskur du gsol / /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje glu len /
gtso bos dbang bskur ba'i dgongs pa mdzad /
yum bzhi phag mo dang lngas rin po che'i bum pa bdud rtsi lngas bkang ba bzung nas /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi she ka ta sa ma ya shrI ye hUM /
zhes gsung shing /
bdud rtsi'i chu rgyun gyis sbyi bo nas dbang bskur bas rang dang lha rnams bde pa chen po'i bdag nyid du gyur /
sbyij bo nas sku la zhugs pa'i chu lhag ma sbyi gtsug tu gnas pa yongs su gyur pa las /
gtso bo la rdor sems /
phag mol mi bskyod pa /
nang la mkha' 'gro ma sogs bzhi la rin 'byung /
thugs 'khor gyi lha rnams la mi bskyod pa /
gsung 'khor gyi lha rnams la snang mtha' /
sku 'khor gyi lha rnams la rnam snang /
dam tshig 'khor lo'i lha rnams la don grub kyis dbu brgyan cing dbang gi lha rnams rang la thim par gyur /
phyi la mkha' 'gro ma la rnam snang /
lA ma la don grub /
dum skyes mal 'od dpag med /
gzugs can mal rin 'byung gis dbus brgyan cing dbang gi lha rnams rang la thim par gyur /
nang la /
rje'i lus dkyil gyi sgrubs thabs su sngon 'gro'i mjug du mchod pa byin rlabs bya bar bshad nas 'dir yang byin rlabs bya bar gsungs shing byin rlabs kyi cho ga yang 'dir gsungs so / /
de ltar na g.yon pa'i 'thab srin gyis nang mchod blangs la mchod rdza @# / /
rnams la gtor te chu gsum nyer spyod rol mo rnams sngar ltar byin gyis brlab /
thun mong du /
sngar spyan drangs pa'i lha mo rnams kyis mchod par bsam la /
oM argaMha pra ti tsa tsha swa' hA /
de bzhin du /
bA dyaM /
any+dza ma NaM pra ti tsatsha swa' hA /
oM badzra pu Sh+pe AH hUM swAhA /
nas /
oM badzra shap+ta AH hUM swA hA /
oM AH badzra a dar+she hUM /
nas /
oM AH badzra d+harmeH hUM /
zhes rig ma drug gis mchod /
rgyas par na rig ma bcu drug gis mchod /
nang mchod kyang 'dir byin rlabs bya bar gsungs pas sngar ltar byin gyis brlabs la| mgron rnams kyi ljags la hUM dkar po las byung ba'i rdo rje dkar po rtse gsum pa nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
g.yon pa'i mtheb srin gyis nad mchod g.yon skor du lan gsum dkrugs la /
dbus su bdud rtsi'i snying po byung bar bsam nas mtheb srin sbyar bas dbus nas blangs te /
smin 'tshams nas steng du gtor zhing /
mchod ngo phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bor gyur pa /
chos kyi phung po stong phrag brgyad cu rtsa bzhi'i 'byung gnas /
'phags pa'i dge 'dun thams cad kyi mnga' bdag drin can rtsa ba'i bla ma rin po che'i zhal du oM AH hUM /
bcom ldan 'das 'khor lo sdom pa'i zhal du oM AH hUM /
rje btsun rdo rje rnal 'byor ma'i zhal duX grub chen dril bu pa'iX grub chen rus spal zhabs kyiX grub chen dza lan d+hara pa'iX grub chen nag po spyod pa'iX grub chen gu hya pa'iX grub chen rnam rgyal zhabs kyiX grub chen tai lo pa'iX paN chen nA ro pa'iX phaM mthing pa sku mched kyiX glog skya shes rab brtsegs kyiX mal kyi lo tsatsha ba blo gros grags kyiX sa chen kun dga' snying po'iX slob dpon bsod nams rtse mo'iX rje btsun grags pa rgyal mtshan gyiX chos rjes skya paN+Ti ta'iX 'gro mgon chos rgyal 'phags pa'iX zhang dkon mchog dpal gyiX na bza' brag phug pa'iX bla ma dam pa bsod nams rgyal mtshan gyiX chos kyi rgyal po tsong kha pa chen po'i zhal duX gnas brtan rin chen rgyal mtshan gyiX 'brom btsun shar 'byung blo gros kyiX mkhas btsun yon tan rgya mtsho'iX rje btsun blo bzang e waM pa'iX khri chen dpal 'byor rgya mtsho'iX shar chen nam mkha' rgyal mtshan gyiX paN chen thams cad mkhyen pa blo bzang chos kyi rgyal mtshan gyiX drin can rtsa ba'i bla ma khyab bdag 'khor lo'i mgon po dkon mchog rgyal mtshan gyiX slar yang chos kyi rgyal po tsong kha pa chen po'iX mkhas grub dge legs dpal bzang po'iX paN chen chos kyi rgyal mtshan gyiX grub chen chos rdo rje'iX rgyal ba blo bzang don grub gyiX mkhas grub sangs rgyas ye shes kyiX paN chen blo bzang chos kyi rgyal mtshan dpal bzang po'i zhal du oM AH hUM /
drin chen rtsa ba'i bla ma rdo rje 'chang dkon mchog rgyal mtshan dpal bzang po'i zhal du oM AH hUM /
phyi la /
sa paN yan sngar bzhin la de'i mjug tu /
bo dung rin po che'iX khro phu rin po che'iX yang rtse ba rin chen seng ge'iX chos rje bu ston rin chen @# / /
grub kyiX thugs sras rin chen rnam rgyal gyiX kun mkhyen shes rab dpal bzang giX mkhas grub dge legs dpal bzang po'iX zha lu pa legs pa rgyal mtshan gyiX rgyal ba rin chen rgyal mtshan gyiX nyan po shAkya rgyal mtshan gyiX chos rje yon tan bshes gnyen gyiX chos rje blo gros rnam rgyal gyiX shar chen rin chen rgyal mtshan gyiX sgom sde nam mkha' rgyal mtshan gyiX paN chen blo bzang chos kyi rgyal mtshan gyiX drin can rtsa ba'i bla ma rdo rje 'chang dge 'dun don grub kyi zhal du oM AH hUM /
drin can rtsa ba'i bla ma rdo rje 'chang ngag dbang 'phrin las lhun grub kyi zhal du oM AH hUM /
drin can rtsa ba'i bla ma rdo rje 'chang ngag dbang blo gros rgya mtsho dpal bzang po'i zhal du oM AH hUM /
thun mong du /
gzhan yang dbang bskur rgyud bshad man ngag gnang ba'i bla ma dam pa rgyud pa dang bcas pa rnams kyi zhal du oM AH hUM /
snying kha'i thad nas 'thor zhing /
oM hri'H ha ha hUM hUM phaT oM AH hUM /
oM s+r+ba bud ng+ha Ta' kA nI ye badzra wa raNa ye hUM hUM swA hA oM AH hUM oM TA kI ni' ye hUM hUM phaT oM AH hUM /
zhes pa nas /
oM ru pi Ni ye hUM hUM phaT oM AH hUM /
nang la /
oM ka ra ka ra hUM hUM phaT oM AH hUM /
zhes pa nas /
oM ya ma sa tha ni hUM hUM phaT oM AH hUM /
bsdus pa byed na /
oM hUM baM r-i r-i' /
lE lE' /
kaM khaM gaM ghMa ngMa /
tsaM tshaM dzaM dz+nyaM nyaM /
TaM thaM DaM D+haM NaM /
taM thaM daM d+haM naM /
paM baM ba b+haM /
yaM raM laM waM /
shaM ShaM saM haM hUM hUM phaT oM AH hUM /
thun mong du /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal du oM AH hU /
de nas mtheb srin gyis nang mchod kyis lce rtse smin 'tshams spyi gtsug gsum du thig le byas la /
mchod spyin gyi phyag rgyas lte ba'i thad nas 'thor zhing /
sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes pa'i bla ma gong ma rnams kyis bsten cing bsgrub pa'i bsrung ma dam tshig can rnams kyiX dur khrod chen po brgyad na gnas pa'i dpa' bo dang rnal 'byor ma dang phyogs skyong dang zhing skyong dang klu la sogs pa rnams kyiX gzhi bdag gnyug mar gnas pa dang sems can thams cad lhar gyur pa rnams kyi zhal du oM AH hUM /
bdud rtsi rang gi lce thog tu bzhag la /
oM a mr-i ta swa da na swa b+ha wa at+ma konya taM /
mgron thams cad ye shes kyi bdud rtsis mnyes zhing tshim par gyur /
rang gi thugs ka'i hUM las byung ba'i snying po'i rnal 'byor ma bzhis thod pa'i nang gi bdud rtsi lngas mchod /
oM sarba badzra nas badzra Ni swA hA /
oM shrI mahA nas phaT swAhA /
gnas bzhi dang gsang gnas byin gyis brlabs pa'i yab yum snyoms par zhugs pas byang sems zhu ba spyi bo nas mgrin par sleb pa na dga' ba nas| lhan skyes kyi ye shes skyes pas lha thams cad kyis kyang bde ba chen po nyams su myong /
dkyil 'khor ba'i lha rnams lhan skyes kyi bde ba dang de kho na nyid dbyer mi phyed pa'i ting nge 'dzin la snyoms par zhugs pas /
de kho na nyid kyi mchod pas mnyes par gyur /
bar bsam la yun ring du 'jog /
sngags kyi mchod pa dang bstod pa ni /
lha so so'i sku gsal bar @# / /
dmigs nas thal mo sbyar te /
oM shrI badzra he he ru ru kaM hUM hUM phaT /
TA kI nI dzwa la shaM pa raM swA hA /
gtso bo'i snying po'o / /
oM hrIH ha ha hUM hUM phaT /
nye snying ngo / /
oM badzra bai ro tsA nI ye hu'M hu'M phaT swAhA /
yum gyi snying po'i /
oM sarba bud+ha TA kI ni' ye badzra war+Na ni ye hu'M hUM phaT swAhA /
nye snying ngo / /
oM TA kI nI yai hUM hUM phaT /
oM lA me hUM hUM phaT /
oM khaNaTa ro hi hUM hUM phaT /
oM rU pi Ni ye hUM hUM phaT /
snying po'i rnal 'byor ma bzhi'i sngags so / /
nang la /
oM ka ra ka ra hUM hUM phaT /
oM la' me hUM hUM phaT /
oM ku ru ku ru hUM hUM phaT /
oM tsa NiTa a kiSha ye hUM hUM phaT /
oM ban+d+ha ban+d+ha hUM hUM phaT /
oM pra b+ha' ba tI ye hUM hUM phaT /
oM mahA na' se hUM hUM phaT /
oM koSha b+ha ya koSha b+ha ya hUM hUM phaT /
oM bi' ra ma ti' ye hUM hUM phaT /
oM hro hro hUM hUM phaT /
om kha rba r-iye hUM hUM phaT /
oM hraH hraH hUM hUM phaT /
oM laM ke shwa ri ye hUM hUM phaT /
oM pheM pheM hUM hUM phaT| oM dru ma tsa tsha ye hUM hUM phaT /
oM phaT phaT hUM hUM phaT /
oM e ra ba ti ye hUM hUM phaT /
oM da ha da ha hUM hUM phaT /
oM m+ha' baiha ra bi' hUM hUM phaT /
oM pa tsa pa tsa hUM hUM phaT /
oM ba' yu be ge hUM hUM phaT /
oM b+ha k+Sha b+ha k+Sha ba sa ru ngeha ra' n+d+ra ma' la' ba laM bi ni hUM hUM phaT /
oM su ra b+ha kiSha ye hUM hUM phaT /
oM gri h+Na sa p+ta pa' ta' laga ta b+ha dzaM gaM' sarbaM pa' tardza ya hUM hUM phaT /
oM shya ma' de bi hUM hUM phaT /
oM A k+T+h+ra A ka Tam hUM hUM phaT /
oM su b+ha tre hUM hUM phaT /
oM kri' hri' hUM hUM phaT /
oM ha ya ka reNa hUM hUM phaT /
oM dzi ? hUM hUM phaT /
oM kha ga' na ni hUM hUM phaT /
oM k+Sh+mAM k+Sh+mAM hUM hUM phaT /
oM tsakra be ge hUM hUM phaT /
oM hAM hAM hUM hUM phaT /
oM khaN+Ta ro hi hUM hUM phaT /
oM hIM hi'M hUM hUM phaT /
oM shoN+Di ni hUM hUM phaT /
oM hUM hUM hUM hUM phaT /
oM tsakra bar+m+miNi hUM hUM phaT /
oM ki li ki li hUM hUM phaT /
oM su bI re hUM hUM phaT /
oM si li si li hUM hUM phaT /
oM mahA ba le hUM hUM phaT / /
oM hi li hi li hUM hUM phaT /
oM tsakra brti ni hUM hUM phaT /
oM d+hi li d+hi li hUM hUM phaT /
oM mahA bIr+ya hUM hUM phaT /
dang po nyer bzhi dpa' bo nyer bzhi dang /
gnyis pa nyer bzhi dpa' mo nyer bzhi'i sngags so / /
oM kA ka sya hUM hUM phaT /
oM u lU ka sya hUM hUM phaT /
oM shwA nA sya hUM hUM phaT /
oM shU ka rA sya hUM hUM phaT /
sgo ma bzhi'i sngags so / /
oM ya ma dA D+hI hUM hUM phaT /
oM ya ma d+hu tI hUM hUM phaT /
oM ya ma daM Sh+Ti Ni hUM hUM phaT /
oM ya ma ma tha nI hUM hUM phaT /
mtshams ma bzhi'i sngags so / /
thun mong du /
Ta dril dang bcas pas /
oM na mo b+ha ga wa te wI re shA ya hUM hUM phaT /
oM mahA kawA gni saM ni b+hA ya hUM hUM phaT /
oM dza TA ma ku Todka tA ya hUM hUM phaT /
oM taM Sh+TA ka ra' lo kra b+hI Sha na mu khA ya hUM hUM phaT /
oM sa ha sra b+hu dza b+hA su rA ya hUM hUM phaT /
oM pa ra shu pA sho dya ta shu la kha TwAM ga d+ha raM NaM hUM hUM phaT /
oM bya' g+ha dzi nA m+ba ra d+ha ra' ya hUM hUM phaT /
oM maha d+hA m+pA n+d+ha kA ra wa pu ShA ya hUM hUM phaT /
ces pa yab kyi rkang brgyad do| |oM na mo b+ha g+ha ti badzra bA rA hI baM hUM hUM phaT /
oM na mo Ar+ya a pa ra dzi ta trai lo kya mA te bI dya shwa rI hUM hUM phaT /
oM na mo sarba b+hu ta b+ha yE ba he maha' badzre hUM hUM phaT /
oM na mo badzre sa ni @# / /
a dze te a bar ra dzi te bA shaM ka ri ne dra hUM hUM phaT /
oM na mo b+h+ra ma Ni sho Sho Ni ro Sha ni kro ra le ni hUM hUM phaT /
oM na mo trA sa ni mA ra Ni pra bE dA nI pA rA dza ye hUM hUM phaT /
oM na mo bi dza ye dzam+b+ha ni stam+b+ha ni mo ha ni hUM hUM phaT /
oM na mo badzra bA rA hI mahA yo gi nI kA me shwa raM kha ge hUM hUM phaT /
ces pa yum gyi rkang brgyad te /
yab yum gyi sngags kyi rkang brgyad do / /
yang na| oM bcom ldan dpa' bo'i dbang phyug la phyag 'tshal hUM hUM phaT /
oM bskal pa chen po'i me dang mnyam pa'i 'od hUM hUM phaT /
oM ral pa'i cod pan mi zad pa dang ldanX oM mche ba rnam par gtsegs pa 'jigs pa'i zhalX oM stong phrag phyag ni 'bar ba'i 'od zer canX oM dgra sta zhags gdengs mdung dang kha TwA 'dzinX oM stag gi pags pa'i na bza' 'dzin pa canX oM sku chen dud kha bgegs mthar b+dzad la 'dud hUM hUM phaT /
ces pa yab kyi rkang brgyad do / /
oM bcom ldan 'das ma rdo rje phag mo la phyag 'tshal hUM hUM phaT /
oM 'phags ma rigs ma'i dbang phyug khams gsum gyis mi thubX oM 'byung po'i 'jigs pa thams cad rdo rje chen pos 'jomsX oM rdo rje gdan bzhugs gzhan gyis mi thub dbang byed canX oM gtum mo khro mo'i gzugs kyis tshangs pa skems par mdzadX oM bdud rnams skrag cing skem pas gzhan gyi phyogs las rgyalX oM rmugs byed rengs byed rmongs byed kun las rnam par rgyalX oM rdo rje phag mo sbyor chen 'dod dbang ma la 'dud hUM hUM phaT /
ces pa yum gyi rkang brgyad te /
yab yum gyi sngags kyi rkang brgyad bod skad du bsgyur bas bstod /
spyan drangs pa'i lha mo rnams kyis mchod cing bstod de sangs rgyas kyi zhing du gshegs par gyur /
nang la /
dkyil 'khor sgom tshul rgyas pa rje'i sgrub thabs las shes par bya /
bsdus pa ni /
skad cig gis lus dkyil gyi rten dang brten pa'i dkyil 'khor yongs su rdzogs pa gsal lam gyis btab nas /
bcom ldan 'das 'khor lo sdom pa'i lus dkyil gyi rten dang brten pa'i dkyil 'khor dngos de ngO snyam du nga rgyal shugs can bskyed la rang bzhin med par nges shes dang ldan par rtse gcig tu sgom /
thun mong du /
bzlas pa ni /
mi rus kyi phreng ba 'am bo ti tsi la sogs pa phreng thag gzhon nu ma ma nyams pas bkal ba'i ras bal gyi skud pa las byas pa /
phreng ba bskyed chog rgyas pa 'am /
ma grub na /
skad cig gis phreng ba gsung rdo rje padma gar dbang dmar po zhal gcig phyag bzhi'i g.yas gnyis padma dang Da ma ru g.yon gnyis dril bu dang thod pa dang bcas pa'i kha Tw'M ga 'dzin pa /
g.yas brkyang gi bzhugs pa /
pheM rang 'dra'i ye shes pa spyan drangs gnyis su med par gyur /
bum chu gtor la sngar bzhin ar+g+haM nas /
shap+ta'i bar dang rang gi sngags la 'bru gsum btags pas mchod nas /
oM padma ni ra tya shwa ri hUM hUM phaT /
ces pa 'am /
oM swA hA hu hUM hUM phaT /
brgya rtsa brgyad bzlas te /
gsung rdo rje yongs su gyur pa las phreng ba'i rnam par gyur /
bar bsam la lag pa g.yon pa'i mtheb srin gyis bzung ste mthe bong lcags kyus 'phreng rdog lha bkugs nas rang la bstem pa mos nas 'phreng rdog dbab cing @# / /
bzla| de yang yab yum gyi snying po gnyis /
nye snying gnyis /
nang la rtsa sngags sam 'phreng sngags gnyis te drug la /
bzlas bya'i sngags rang gi thugs ka'i hUM yig las thon te 'og tu song ba rdo rje'i rtse nas thon /
phyag rgya'i b+ha gar zhugs nas gyen du song pa /
yum gyi zhal nas rang gi zhal du zhugs pa hUM la thim /
de nas thon te sngar bzhin 'khor ba rtsa a ba ng+ha tI nas 'byung 'jug byed cing /
zhal thams cad dang 'khor gyi lha thams cad kyis kyang zlos par gyur /
bar bsgom la yid bzlas rdo rje'i bzlas pa dang dag gis drag tu zlos pa'i khro bo'i bzlas pa yang bya bar rje'i sgrub thabs las gsungs /
rtsa sngags sam phreng sngags ni /
oM ka ra ka ra /
ku ru ku ru /
ban+d+ha ban+d+ha /
twA sa ya twA sa ya| k+Sho b+ha ya k+Sho b+ha ya /
hrauM grauM /
hraH hraH pheM pheM /
phaT phaT /
nga ha nga ha /
pa tsa pa tsa /
b+ha k+Sha b+ha k+Sha /
ba sa ru d+hi rA n+t+ra mA lA ba laM bi ni /
gri h+Na gri h+Na /
sap+ta pA tA la ga ta b+hu dzaM gAM sarbaM pA ta rdza ya ta rdza ya /
A kad+T+ya A kad+Ta /
hrIM hrIM /
dz+NauM dz+NauM /
k+Sh+mAM k+Sh+mAM /
hAM hAM /
hI hI /
hUM hUM /
ki li ki li /
si li si li /
hi li hi li /
d+hi li d+hi li hUM hUM phaT /
ces pa yab kyi rtsa sngags so / /
oM badzra wA ra hi /
prota dge pro tadge /
ha na ha na prA NAM /
kiM ki Ni /
khi khi ni /
d+hu na d+hu na badz+h+ra ha ste /
sho 'aM ya sho Sha ya /
badzra kha TwAM ga ka pA la d+ha r-i ni /
mahA bi shi ta maM sAsa ni /
ma nu ShA pra bri te sa ni d+h+ya na ra si ra mA la grwI thi ta d+ha ra Ni /
sum+b+ha ni su m+b+ha ha na ha na pra NaM sarba ba sha pA ni /
mahA ma na sa ts+tshe da ni kro d+ha mu rte daM Sh+Ta ka ra laM ni mahA mu tre shrI he ruka te ba syA /
gra ma hi ShI sa ha sra shI re sa ha sra b+haha be /
sha ta sa ha mra na ne dzwa l-i ta te dza se dzwa la mu khe saM ga la lo ts+tsha ne /
badzra shwa ri re badzra sa ni /
mi li ta tsi li ta /
he he /
hUM hUM /
khe kha /
d+hu ru d+hu ru /
mu ru mu ru /
a dwe te mahA yo gi nI pa thi ta si d+he /
treM d+haM treM d+haM /
graM gram he he /
ha ha /
b+hi me ha sa ha sa bI re /
hA hA /
he he /
hUM hUM /
trai lo kya pI nA sha ni sha ta sa ha sra ko Ti /
ta thA ga ta pA r-i pa re /
hUM hUM phaT /
si he ru pe khaH ga tsa ru be AH trai lo kya u d+ha re sa mu tra me kha la /
gra sa gra sa hUM hUM phaT /
bI ra dwe te hUM hUM /
ha ha /
mahA pa shu mo hA mo yo gi shwa rI twaM /
TA ki nI sarba lo kA nAM ban+d+hA ni /
sa tya pra ya ga raM ni hUM hUM phaT /
b+hu ta trA sa ni mahA bI ra pa ra ma si d+ha yo gi shwa raM phaT /
hUM hUM phaT swA hA /
zhes pa yum gyi rtsa sngags so / /
thun mong du /
'khor rnams kyi sngags ni /
lha rang rang gi thugs kar nyi gdan la gnas pa'i hUM yig gi mthar /
bzlas bya'i sngags kyis bskor ba'i dbus kyi yi ge las dkyil 'khor ba'i lha'i tshogs 'phros nas 'gro ba'i don byas /
slar 'dus te dbus kyi yi ge la thim pa'i spro ba dang bsdu ba'i mdzad pa can du gyur /
bar bsam nas zla ba dam tshig gi bzlas pa bya bar rje'i sgrub thabs las bshad /
go cha'i sngags ni /
oM ha sogs bcu gnyis kyi mgor /
oM dang /
mthar hUM hUM phaT /
sbyar ba'o / /
snying po'i rnal 'byor ma sog kyi sngags ni /
oM Ta ki ni hUM hUM phaT /
ces pa nas /
oM ya ma ma tha ni hU @# / /
hUM phaT /
ces pa'i bar te /
lha drug cu'i sngags shin tu bsdus pa byed na /
r-i l-i bzhi dang /
ma yig dor ba'i ka tsa Ta ta pa'i sde tshan gyi yi ge nyer bzhi dang /
ya ra la wa bzhi dang /
sha Sha sa ha bzhi'i mgor thig le byin nas thog mar oM dang mthar hUM hUM phaT sbyar ba rnams rim pa bzhin du /
snying po'i rnal 'byor ma bzhi dang /
'khor lo gsum gyi lha zung nyer bzhi dang /
sgo ma bzhi dang /
'tshams ma bzhi'i sngags su mngon brjod las bshad de /
sa bon so drug sbrel nas thog mthar sngar bzhir sbyar yang chog go /
zhes rje'i lus dkyil gyi sgrub thabs las gsungs so / /
gzhan la dbang bskur ba dang /
rang nyid bdag 'jug byed pa dang rab gnas sogs la dbang ba la /
sngon du bsnyen pa gal che la de la gnyis las /
rgyas pa ni /
gtso bo yab yum la khri phrag gsum gsum /
'khor lo gsum gyi lha re re la khri phrag gnyis gnyis /
lha mo gzhan bcu gnyis po re re la stong phrag phyed drug re bzla bar bshad do / /
'bring dang bsdus pa ni /
gtso bo la 'bum /
'khor la khri /
rgyas bsdus gnyis ka la thun mong du ye shes 'bebs pa'i sngags khri phrag gcig bzla ste /
gtso bo'i sngags ni snying po'i sngags su gsungs te des gzhan yang mtshon /
phyi la 'khor gyi sngags snying po'i rnal 'byor ma bzhi'i sngags so /
thun mong du / /
de nas gtor ma nang mchod ltar byin gyis brlabs nas /
pheM rang gi thugs kar nyi gdan la gnas pa'i hUM yig las 'phros pa'i 'od zer gyis dur khrod brgyad na gnas pa'i phyogs skyong sogs 'khor dang bcas pa thams cad yongs su rdzogs pa'i dkyil 'khor mdun gyi nam mkhar spyan drangs /
oM ar+g+haM pra ti ts+tsha swAhA /
zhes sogs kyis sngar ltar chu gnyis nas ril mo'i bar gyis mchod /
lag pa gnyis rdo rje thal mo kha phye bar gtor ma'i snod bzhag pa'am bzhag par mos la /
lag pa rdo rje thal mo dang /
mchod pa'i 'khor gsum po rnams bde stong gi ngo bor gyur cing /
lha rnams kyi ljags la hUM dkar po las /
nas /
sbu gus drangs nas gsol bar gyur /
oM badzra a ra li hoH dzaH hUM baM hoH badzra TA ki n+ya sa ma ya stwaM tri shya hoH zhes pa dang pos gtso bo dang / /
gnyis pas gtso mo dang /
gsum pas shar nas g.yon du bskor ta mkha' 'gro ma sogs bzhi dang /
nang la /
yang gtor snod shar nas phyogs g.yon skor dang /
me nas 'tshams g.yas su bskor te /
oM ka ra ka ra nas d+hi li d+hi li huM huM phaT /
gcig gis 'khor lo gsum gyi lha rnams dang /
oM badzra a ra li ho / /
sogs gcig gis shar nas phyogs g.yon du bskor te sgo ma bzhi dang /
gcig gis me nas 'tshams g.yas su bskor te mtshams ma bzhi la dbul /
thun mong du /
sngar bzhin chu gnyis nas rol mo'i bar dang /
rig ma bcu drug gam drug dang /
nang mchod kyis mchod /
rkang brgyad sogs kyis bstod /
srid pa dang mnyam zhi ba chags bcom kun tu rtogs pa 'joms / /
khyod ni dngos po mtha' dag mkha' ltar gzigs pa dang ldan pa / /
mgon po shin tu brtse ba'i lci ba'i chus brlan thugs kyi chus / /
mdzod cig lha mo rnams kyis bdag la @# / /
shin tu rjes brtser mdzod / /
ces 'dod don la gsol ba gdab /
de nas /
dur khrod brgyad na gnas pa'i phyogs skyong dang zhing skyong dang klu la sogs pa skad cig gis 'od gsal du bcug pa las /
nas /
gsol bar gyur /
oM kha kha nas /
yig brgya'i bar sngon 'gro gtor ma'i skabs ltar la mchod pa'i rjes su rkang brgyad kyis bstod /
de nas /
oM yo ga shu d+haH sarba d+ha rmA yo ga shud d+honya haM /
zhes brjod cing /
snying kar pad skor gyi phyag rgyas mnyes par byas la /
phyag rgya sdud pa na lag pa 'khyud pa'i tshul du bya zhing 'theb srin gyi se gol tog pa sngon du 'gro bas /
oM badzra muH 'jig rten pa rnams rang gnas su gshegs shing dkyil 'khor gyi 'khor lo bdag nyid la thim par gyur /
rang gi thugs ka'i hUM las 'od zer 'phros pas gtso bo yab yum dang /
nang la /
lus dkyil gyi lha rnams dang /
khang pa brtsegs pa sogs thun mong du /
rten dang brten pa'i dkyil 'khor rnams snang bar byas te 'od du gyur pa'i bsrung 'khor dur khrod dang bcas pa gzhal yas khang la thim /
gzhal yas khang gtso bo yab yum la thim /
lus dkyil gyi sgo mtshams ma brgyad sku 'khor la /
de gsung 'khor la /
de thugs 'khor la /
de lha mo bzhi dang thod pa la /
de rnams snying kha'i yab yum la /
de gnyis snying kar thim par gyur| yang na /
gzhal yas khang gtso bo yab yum la thim /
zhes pa'i rjes su /
lus dkyil gyi lha rnams rang gnas su thim pas /
rtsa dang khams rnams byin gyis brlabs par gyur /
gzhi'i he ru ka phyi la /
'tshams kyi bum pa thod pa dang bcas pa bzhi snying po'i rnal 'byor ma bzhi la /
de bzhi yang gtso bo'i zhal bzhi la /
gzhal yas khang gtso bo yab yum la /
thun mong du /
gtso bo yab yum yang 'od du zhu nas thugs ka'i hUM yig la thim /
hUM yig yongs su gyur pa las /
bcom ldan 'das he ru ka sngon po zhal gcig phyag gnyis rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo zhal gcig phyag gnyis gri gug dang thod pa 'dzin pas 'khyud par gyur| nang la /
de nas rdzogs rim sgom tshul ni mngon brjod las /
rtag tu snying la gnas pa yi / /
thig le gcig la 'gyur med pa / /
de sgom byed pa'i skye bo la / /
nges par ye shes skye bar 'gyur / /
zhes dang /
dril bu rim lnga las /
sgra dang thig ler ldan pa'i sems / /
snying kar bzhag bya de nas 'di'i / /
rmongs pa'i rab rib 'joms mdzad pa'i| |mnga' bdag bcom ldan 'byung 'gyur te / /
zhes gsungs pa ltar te /
snying ka chos kyi 'khor lo'i dbus kyi d+hu ti'i nang du thig le steng dkar po / /
'og dmar po kha sbyar /
sran ma 'bring po'i tshad tsam 'od zer 'phro ba /
de'i dbus su dpal he ru ka'i ngo bo hUM yig dkar la dmar ba'i mdangs can shin tu phra ba /
nA da sum 'khyogs stod dmar zhing smad cung zad dkar ba sbu rtses bris pa ltar phra ba /
shin tu 'tsher ba /
'od zer dpag tu med pa 'phro ba /
bde ba chen po'i rang bzhin bdud rtsi 'dzag pa'i rnam pa can dang rang gi sems dbyer med @# / /
du gyur /
par bsam la /
de'i nang du sems zhugs pa bzhin byas te /
bying rgod dang bral bar rtse gcig tu sgom mo / /
de nas /
thun mong du /
srid pa gsum 'bar sku ni rjes chags dul bar ldan / /
'od zer sngon po stong ldan nyi ma brgya stong ldan / /
rnam mang sku dang cha lugs rjes chags sems dpar ldan / /
he ru ka dpal de dang ltan cig gar byed shog /
lha mo tshad ma dam tshig tshad ma dang / /
de brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god par shog /
ces dge rtsa bsngo ba dang smon lam gdab / /
yig brgya ci mang brjod / /
thun 'tshams su spyod lam la 'jug pa'i tshe /
rang gi thugs kar zla ba la rdor sems kyi ngo bo oM ha dkar po nas /
dpral bar nyi ma la yan lag thams cad kyi lus dbang gi rang bzhin rta mchog gi ngo bo phaT haM ljang gu / /
gtso mo'i lte bar nyi ma la rdo rje'i phag mo'i ngo bo oM baM dmar po nas /
dpral bar nyi ma la yan lag thams cad kyi lus dbang gi rang bzhin tsaN+Ti ka'i ngo bo phaT phaT dud khas mtshan par gyur /
go cha'i bsrung ba'o / /
go cha chen po'i bsrung ba ni /
spyi bo la sogs pa'i gnas nyer bzhir nyi gdan la /
pU /
dzA /
o /
a /
go /
rA /
de /
mA /
kA /
o /
tri /
ko /
ka /
la /
kA /
hi /
pri /
gri /
sau /
su /
na /
si /
ma /
ku rnams thig les brgyan par gyur /
tsham rngam sngags kyi bsrung ba ni /
oM sum+b+ha ni sum+b+ha hUM hUM phaT /
zhes sogs zhal bzhi pa'i sngags brjod pa sogs sngar bzhin bya /
mthong thos la sogs pa'i sems can thams cad 'khor lo bde mchog tu lta ba'i tshangs spyod la rtag tu gnas pa dang /
bla ma dang sangs rgyas dang byang sems kyi sku mthong ba'i tshe /
bde mchog tu mos nas rkang brgyad kyis bstod cing rang nyid la yang des mchod par bya'o / /
khams gsum pa'i 'khor lo thams cad bde ba'i mchog lhan skyes kyi bde stong gi ngo bo dbyer med par sdom pa la gnas nas /
bde stong gi ting nge 'dzin rgyas pa'i phyir du 'dod yon spyi dang bye brag la seng ge bzhin du mi 'jigs par longs spyad /
he ru ka'i nga rgyal gyi ngang nas lus kyi bsgul skyod dang ngag gi smra brjod btang snyoms pa rnams kyis kyang /
phyag rgya bcings pa dang sngags bzlas pa dang 'dra ba'i tshogs sdud par gsungs pas /
spyod lam kun tu de'i nga rgyal gyis rgyun ldan du gnas par bya /
khrus byed pa'i tshe chu dbang bskur ba'i skabs bzhin lha mo rnams kyis rang la khrus gsol bar mos pas bya /
kha zas kyi dus su ni /
nang la /
skad cig gis lus dkyil gsal btab la| lag pa g.yas la rnam snang gi ngo bo ho dkar po las skyes pa'i 'khor lo dkar po rtsibs brgyad pa hos mtshan pa bsam pa'i steng du bza' btung ngam bza' btud dang bcas pa'i snod dngos su bzhag pa'am bzhag par mos pa bya'o / /
lag pa g.yon la snad mtha'i ngo bo ha dmar po las skyes pa'i padma dmar po 'dab ma brgyad pa has mtshan pa /
bsam la kha zas kyi kha @# / /
dgab pa 'am bkab par bsam mo / /
kha zas kyi steng du nyi gdan la gnas pa'i mi bskyod pa'i ngo bo hrIH sngon po bsam la /
thun mong du /
ha ho hrIH rim pa ltar kha tog dri ro nus pa'i skyon bcom zhing bdud rtsir gyur /
par bsam /
nang la /
hrIH'i g.yas su oM dkar po / /
g.yon du AH dmar po / /
mdun du hUM sngon po / /
bsams /
thun mong du /
oM AH hUM /
gsum rgya cher spel zhing byin gyis brlabs par gyur /
par bsam la kha zas byin gyis brlabs /
nang la /
skabs 'dir lag mchod byed pa dril bu pa'i dgongs pa yin pas /
de byed pa na lag pa g.yas pa'i 'theb srin gyis nang mchod blangs te lag pa g.yon pa bsang gtor byas la /
oM AH hUM /
zhes brjod /
de nas lag pa g.yon pa'i sor mo lnga la me tog re bzhag pa 'am yang na nang mchod kyis thig le re byas la /
g.yon pa'i sor mo rnams bsdus pa'i mthe bong la zla gdan /
gzhan bzhi dang /
sor mo lnga bsdus pa'i sen mo rnams la nyi ma'i gdan re re /
gdan de rnams kyi steng du mthe bong la rdo rje sems dpa'i ngo bo oM ha dkar po / /
'dzub mo la rnam snang gi ngo bo na ma hi ser po / /
gung me la padma gar dbang gi ngo bo swA hA hu dmar po / /
srin lag la dpal he ru ka'i ngo bo bau Sha Ta he nag po / /
mthe'u chung la rdo rje nyi ma'i ngo bo hUM hUM ho dmar ser /
sor mo rnams la rta mchog gi ngo bo phaT haM ljang gu /
rnams bsams la /
g.yon pa'i mthil du padma dmar po 'dab ma lnga pa'i lte bar nyi ma la rdo rje phag mo'i ngo bo oM baM dmar po / /
shar gyi 'dab ma la gshin rje ma'i ngo bo haM yoM sngon po / /
dbang ldan du zla ba la rmongs byed ma'i ngo bo hrIMH moM dkar po / /
byang du nyi ma la skyod byed ma'i ngo bo hriM hriM ser po / /
nub tu nyi ma la skrag byed ma'i ngo bo hUM hUM ljang gu /
lho'i 'dab mar nyi ma la gtum mo'i ngo bo phaT phaT dud kha rnams kyis mtshan par gyur /
par bsam pa'am /
yang na go cha'i skabs ltar sngags de dag las lha so sor bskyed do / /
lag pa'i rgyab kyi bol la me long la gzugs brnyan shar ba ltar go cha'i sngags bcu gnyis gsal bar gyur /
par bsam /
lhar bskyed na lha bcu gnyis bsam /
yang na bol la 'khor lo gsum gyi lha tshogs bsam /
lag pa'i sa'i khams ni ltung byed ma / /
chu'i khams ni gsod byed ma /
me'i khams ni 'gugs byed ma / /
rlung gi khams ni gar gyi dbang phyug ma / /
nam mkha'i khams ni padma'i dra ba can gyi ngo bor gyur /
par bsams nas /
oM ha zhes pa nas phaT phaT /
ces pa'i bar gyi sngags brjod cing /
ya /
lag pa g.yas pas nang mchod blangs nas /
lag pa g.yon pa'i sa bon gyi yi ge rnams dang phyi nang kun tu byug pas /
lag pa dpa' bo dang rnal 'byor ma rnams kyis byin gyis brlabs pa'i 'khor lo gsum gyi lha'i ngo bor gyur /
par bsam /
de nas mchod pa ni /
oM AH hUM /
zhes dang /
rkang brgyad kyi sngags brjod cing /
khu ba'i rdzas thugs pa dang zho la sogs pa lag pa g.yas pas g.yon pa'i seng du bzhag la dbul /
de bzhin du sha dang zan la sogs pa gong bu'i rdzas rnams kyang lha la dbul lo / /
de nas /
oM ha oM AH hUM /
zhes @# / /
sogs go cha'i sngags la 'bru gsum btags pa brjod la /
nang mchod kyis kyang mchod /
de yang yab kyi go cha la g.yas skor dang /
yum gyi go cha la g.yon skor dang /
'khor lo'i lha la phyogs g.yon skor dang /
mtshams g.yas skor gyis phul nas /
oM ar+g+haM pra ti ts+tsha zhes sogs /
chu gnyis nyer spyod lnga rol mo dang bcas pas sngar bzhin mchod la /
rkang brgyad pa'i sngags kyis bstod nas lhag chag kyi nyes pa zhi ba'i don du /
oM badzra he ru ka sa ma ya /
zhes sogs he ru ka'i yi ge brgya pa brjod /
skabs gang yin gyi 'dod don la gsol ba gdab po / /
de nas lag pa g.yon pa la 'gos pa'i rdzas rnams g.yas pas bsdus te /
g.yon pa'i 'theb srin gyis bzung ste /
hUMH A oM zhes rim pa bzhin snying ga dang lce dang mgo bor byugs te /
pad skor byas nas mgo bor bzhag la /
lag pa'i lha rnams spyi bo nas zhugs te rang la thim par gyur /
par bsam /
lag pa mchod pa'i rdzas rnams phyed rang gi bza' btung dang bsre zhing /
phyed snod gzhan zhig tu bcug la bzhag par bya'o / /
phyi ma 'ang ltar byas na longs spyod 'phel bar bla ma kha cig bzhed /
lag pa la 'gos pa'i rdzas lhag ma rnams lag pas phan tshun mnyes nas gdong dang yan lag rnams la byugs na bsrung ba'i mchog tu 'gyur ro zhes gsung ngo / /
thun mong du /
phud kyis bla ma dang dpa' bo dang rnal 'byor ma rnams mchod nas /
chos thams cad rang bzhin gyis grub pas stong par mnyam pa nyid do snyam du mos la /
oM sa ma ya shud d+haH sarba d+harmaH sa ma ya shud d+ho nya ? haM /
zhes brjod de /
lce la hUM dkar po las skyes pa'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs te /
nang la /
snying ka'i bde chen 'khor lo'i lha rnams la phul bas lha rnams tshim zhing mnyes par gyur /
par bsam zhing /
phyi la /
snying ga'i hUM yig lha lnga 'dus pa'i bdag nyid du bsam la de la mchod pas bde ba chen pos mnyes par bsams te nang gi sbyin sreg gi tshul du longs spyad par bya'o / /
lag mchod mi byed pa'i tshe yang gong gi kha zas byin rlabs kyi mjug du phud mchod nas 'di'i bar bya'o / /
nang la /
de ltar thun dang po dang thun 'tshams su ji ltar bya ba bshad nas nyin gong dang phyi dro'i thun la ni /
bsam gtan gyi khang par zhugs te stan bde ba la 'khod nas /
rang gi thugs ka'i sa bon gyi 'od kyis brtan g.yo thams cad sbyangs te 'od du gyur pa rang la bsdu zhing /
rang yang stod smad nas thugs ka'i hUM la bsdus pa'i hUM yongs su gyur pa las /
rten gyi 'khor lo dang brten pa'i he ru ka yab yum gsal bar gyur /
par dmigs te /
rten brten pa'i lus dkyil sngar bzhin bsgom /
yab yum snyoms par zhugs pa nas /
bsngo ba dang yig brgya'i bar du bya ba rnams sngar bzhin bya /
dag pa gsum nas sbyor ba tshogs bsags kyi bar rnams thun gzhan gsum la bya bar ma bshad kyang /
gang zag mchog la dgongs pa yin pas brel pa sogs kyi dbang gis ma gtogs pa /
bskyed rim la sems cung zad las rlung gi ting nge 'dzin ma thob bar du ma chags pa re dang /
stong pa'i ngang nas nA da 'jog pa nas /
mngon @# / /
byang ba sgom pa'i byar byas na legs so / /
thun tha ma la mtshan mo'i thun la ni thun dang po bzhin cho ga thams cad rjes su spyad la sdud pa'i tshe /
gzhi'i he ru ka'i lus dkyil gyi lha bsdu ba'i bar sngar bzhin bya zhing /
phyi la gzhal yas khang bsdu ba'i bar sngar bzhin la /
thun mong du /
gtso bo yab yum yang thugs ka'i nyi gdan la thim /
nyi gdan yang steng gi hUM yig la thim /
hUM gi u ha'i lus la dang /
lus de de'i mgo bo la dang /
mgo bo zlu phyed la dang /
zla phyed thig le la dang /
thig le nA da la thim /
nA da yang mi dmigs par gyur /
par byas pa'i 'og tu sems g.yo med du bzung na gnyid kyi 'od gsal 'dzin pa stobs che'o / /
tho rangs kyi dus su rdo rje rnal 'byor ma'i glus bskul bas sad par mos pa byas la cho ga thams cad nyi ma snga ma bzhin bya'o / /
de ltar bsgom pa'i phan yon ni / /
de ltar thun bzhir phyi nang gi /
bskyed rim bsgoms pas /
rdzogs rim gyi rtog pa yongs rdzogs skye ba'i rgyud smin zhing rdzogs rim yang mtshan nyid tshang bar skyes te tshe 'dir de bzhin gshegs pa'i sa 'thob pa dang /
tshe 'dir de ma thob kyang skye ba brgyud nas 'thob ste /
de yang theg pa mchog gi rigs su skye ba dang chos 'di spyod pa'i chos ldan gyi rgyal por 'gyur ba dang /
las kyi sgrib pa'i sdig kun 'dags pa dang /
lam 'di la bsam gtan byas pa tsam dang glegs bam glog pa dang /
kha don du 'don pa dang /
rgyud kyi glegs bam bris bas kyang mtho ris kyi dpal spyi dang khyad par pa 'khor sgyur 'thob par gsungs so / /
gal te g.yeng bas ma grub na lam 'di'i rnal 'byor pa dang rnal 'byor ma rnams 'jig rten 'di nas 'jig rten pha rol tu 'pho ba'i tshe ni /
dpal he ru ka dang /
rje btsun ma phag mo la sogs pa'i dpa' bo dang rnal 'byor ma lag na me tog dang bdug spos dang /
rgyal mtshan dang sil snyan sna tshogs pa thogs pas yid du 'ong ba'i glu'i mchod pa sna tshogs pas bsus nas /
phyi'i mkha' spyod kyi gnas su 'khrid cing nang gi mkha' spyod 'chi ba'i 'od gsal du 'jug par byed do / /
phan yon de rnams mngon du byed nus pa'i lam la sgrub pa byed pa'i rnal 'byor pa dang /
rnal 'byor ma ni sa steng na shin tu dkon par gsungs pas /
'di 'dra ba'i rnyed dka' ba'i lam la nyams len byas yod pa'i dus su shin tu rnyed dka' bar shes par gyis la lam 'di la thos bsam bsgom pa la 'bad par byos shig /
ces rang cag gi bla ma rje btsun btsong kha pa chen pos gsungs pa ltar 'bad 'tshal lo / /
ces dpal 'khor lo bde mchog gi lus dkyil lha re gnyis pa'i sgrub thabs dang phyi dkyil lha lnga'i sgrub thabs gnyis kyi ngag 'don khrig chags su go bde' ? bsgrigs pa bde chen rab 'phel zhes bya ba 'di ni /
yul byang phyogs kyi mthar 'khyams pa'i ban rgan gyi na pa ngag dbang blo bzang chos ldan dpal bzang pos lus dkyil gyi sgrub thabs rje bdag nyid chen pos mdzad pa'i sgrub thabs dgongs pa rab gsal /
rje 'dul ba 'dzin pas mdzad pa'i de'i lhan 'thabs /
drin can rtsa ba'i bla ma khyab bdag 'khor lo'i mgon po dkon mchog rgyal mtshan pas mdzad pa'i lus dkyil gyi sgrub thabs gsum la gzhi byas pa yin cing /
lha lnga'i sgrub thabs rje thams cad @# / /
mkhyen pa dge 'dun rgya mtshos mdzad pa la gzhi byas te /
sku gsum lam 'khyer sogs skyed rim gyi dmigs pa gal che shos 'ga' zhig rje bdag nyid chen pos mdzad pa'i bde mchog gi skyed rim 'dod 'jo dang /
rje dge 'dun rgya mtshos mdzad pa'i bde mchog lus dkyil gyi bskyed rim sogs nas 'byung bas brgyan te rang gi brjed byad dang /
skal mnyam gzhan la'ang phan 'dod kyi bsam pas 'jam dbyangs gong ma chen po'i rgyal khab pe'i cing gi bod chos lha khang du grags par sbyar ba'i yi ge ba ni rnam dpyod dang ldan pa'i dge tshul dpal bzad ngo / /
'di la brten nas kyang rgyal ba blo bzang grags pa'i bstan pa rin po che phyogs dus thams cad du dar zhing rgyas la yun ring du gnas par gyur cig / /

