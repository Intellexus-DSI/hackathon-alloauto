! gtsug tor 'bar ba'i bsgom bzlas bzhugs / /
! na mo gu ru b+h+yaH gtsug tor 'bar ba'i bsgom bzlas mdor bsdus bya tshul ni /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
lan gsum gyis skyabs 'gro dang /
sems can thams cad @# / /
kyi don du rdzogs pa'i sangs rgyas kyi go 'phang thob par bya /
de'i phyir du gtsug tor 'bar ba khro bo chen po'i bsgom bzlas nyams su blang bar bgyi'o / /
lan gsum kyis sems bskyed byas la /
swa b+hA was stong par sbyangs /
stod pa'i ngang las paM las padma dang /
raM las nyi ma'i steng du /
hUM yig dmar po yongs su gyur pa las /
bdag nyid bcom ldan 'das gtsug tor 'bar ba khro bo chen po sku mdog dmar po nyi ma bye ba'i gzi 'od 'bar ba /
me zhun gyi thigs pa 'dzag pa /
zhal gcig phyag gnyis pa /
sbom zhing thung ba /
gsus khyim che ba /
phyag g.yas ral gri me 'bar ba nam mkha' la 'phyar ba /
g.yon pa thugs kar sdigs mdzub mdzad pa'i rtsel 'khor lo rtsibs brgyad pa me 'bar ba 'khor ba /
zhal gdangs pa /
mche ba gtsigs pa /
ljags 'dril ba /
khro gnyer glog ltar 'khyug pa /
spyan gsum dmar zlum phyogs bcur gzigs pas gnod byed gdug pa can thams cad la gzir ba /
dbu skra dang smin ma sma ra dmar ser gyen la 'bar ba /
stag gi pags pa'i sham thabs can /
rin po che'i rgyan dang sprul kun gyis brgyan pa /
ye shes kyi mi dpung 'bar ba'i klong na zhabs g.yas bskums g.yon brkyangs kyis byad mdang 'byung po brdzis pa /
zhal nas sngags kyi nga ro dus mtha'i 'brug ltar sgrogs pa /
sku'i ba spu'i khung bu thams cad nas sprul pa'i khro bo mtshon tsha sna tshogs 'dzin pa mtha' yas pa spros pas srid pa gsuM 'gengs shing gnod byed ma lus pa tshar gcod pa rang gi spyi bor zla ba la gnas pa'i oM dkar po /
mgrin par padma la gnas pa'i AH dmar po /
thugs kar pad nyi la gnas pa'i hUM dmar po /
de las 'od zer 'phros /
'og min nas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros /
dbang gi lha rigs lnga 'khor bcas spyan drangs /
khyed rnams kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shri ye hUM /
zhes gsungs shing bum pa'i chus spyi bo nas dbang bskur bas @# / /
lus gang /
dri ma dag /
chu'i lhag ma spyi bor 'khyil ba yongs su gyur pa las rdo rje sems dpas dbu brgyan par gyur /
ces bskyed la /
oM uShiN Shaw dzaw la kro d+ha rA dza sa pa ri wA ra ar+g+haM nas| sh+pata pra tI ts+tsha hUM swA hA'i bar gyis mchod /
rgyal ba'i gtsug tor las 'khrungs shing / /
nyi ma bye ba'i gzi 'od 'bar / /
gtsug tor 'bar ba zhes grags pa'i / /
'khro bo'i dbang po la phyag 'tshal / /
zhes bstod /
rang gi thugs kar pad nyi la gnas pa'i hUM dmar po'i mthar gzungs sngags kyis g.yas skor du bskor ba las me 'od dpag tu med pa 'phros pas /
nad gdon byang byur rmis ltas mtshan ngan dgra bgegs thams cad thal ba'i rdul du brlag par gyur par bsams la /
na maHsa man+ta bud+d+ha nA /
a pra ti ha ta shA sa nA nAM /
oM kha kha khA hi khA hi /
hUM hUM dzwa la dzwa la /
pra dzwa la pra dzwa la t+ShiSh+ra tiShAth /
ShATis rba du r+NiM ku ru swAhA /
zhes nyer gcig dang brgya stong soD dang yig brya bzla /
mjug tu /
rang gi ye shes pa mdun gyi nam mkhar bzhugs pa la sngar bzhin mchod bstod byas pa /
bdag la rmi lam ngan pa dang /
mtshan ma ngan pa dang /
ltas ngan pa dang /
dus ma yin par 'chi ba dang /
nad dang gdon dang gnod pa dang /
bgegs dang bar du gcod par byed pa thams cad phyir bzlog cig /
ces thal mo rdeb /
dpal mgon sangs rgyas stong gi rig sdags sku / /
drag shul rnam 'gyur bye ba'i rngams stabs kyis / /
ma rungs gdul dka' 'dul mdzad khro bo'i rgyal / /
khyod la gsol 'debs snying nas skyabs 'cha' na / /
bdag cag dpon slob sbyin pa'i bdag po yi / /
sdig sgrib nag po'i las dang nges bskyed pa'i / /
'gal rkyen phyi nang bar du gcod pa kun / /
ye shes mi yis srig cing sbyang bar mdzod / /
mthu dang ngan gtad byang kha rbod gtong rnams / /
gang gis rtsom pa de la phyir bzlog cing / /
rmi lam mtshan ma ngan rang mi shis pa / /
thams cad nye bar zhi bar mdzad du gsol / /
bslab gsum rim gnyis tshe bsod dpal 'byor kun / /
yar ngo'i zla ba lta bur rab rgyas shing / /
bshad sgrub bstan pa phyogs bcur dar ba dang / /
'gro kun bde skyid dpal dang ldan par mdzod / /
ces 'dod don la gsol ba btab rjes rang la bstims nas /
'dir 'bad dge ba'i 'od stong gis / /
nag phyogs mun pa mthar byed cing / /
phan bde'i snang ba la brten nas / /
'gro kun yang dag lam 'grod shog /
bde gshegs gtsug tor las 'khrungs shing / /
bde 'byung bstan dgra tshar bcad nas / /
bde legs 'bras bu stsol mdzad pa'i / /
bde mchog 'bar ba'i bkra shis shog /
ces bsngo smon shes brjod @# / /
bya'o / /
zhes khro rgyal gtsug tor 'bar ba'i bsgom bzlas rgyun 'khyer 'di ni rje blo bzang chos kyi nyi ma'i gsung ltar ban rgan d+harma b+ha dras rang gi nyams len du sbyar ba'o / /
sarba dza yan+tu /
! khro rgyal gtsug tor 'bar ba'i rjes gnang bya tshul bzhugs /
! na mo gu ru ShiNA Sha dzwa lA ya /
bla ma mchog dang rgyal ba'i gtsug tor las / /
legs 'khrungs nyi ma bye ba'i gzi 'bar lhar / /
btud nas mgon de'i rjes gnang cho ga ni / /
khungs ldan dam pa'i gzhung bzhin gsal bar bri / /
'dir khro bo'i rgyal po gtsug tor 'bar ba'i rjes gnang ji ltar bya tshul ni /
gnas gtsang mar stegs bu khebs ldan la madzi'i khar maN+Dal padma 'dab brgyad kyi lte bar nyi gdan la tshom bu dmar po bkod /
mtha' skor du chu gnyis nyer spyod /
mdun du 'bul gtor bdag bskyed kyi mchod pa /
rdor dril las bum /
me tog sogs bsham /
rdo rje pha lam las 'byung pa ltar bdag bskyed btang /
las bum gyi nang du hUM yig gi mthar bzlas bya'i sngags kyis bskor ba las 'od zer 'phros /
phyogs bcu'i sangs rgyas byang sems thams cad kyi byin rlabs nus mthu thams cad 'od zer gyi rnam par spyan drangs te /
bum chu la thim par gyur /
-i smra ta bzla /
sngags 'khor 'od du zhu nas bum chu la thim par gyur /
ces bsang chu bsgrub /
tshom bu -i mra tas bsangs /
spa b+ha' was sbyangs /
stong pa'i ngang las paM las padma dang /
raM las nyi ma'i steng du /
hUM yig dmar po yongs su gyur pa las /
bcom ldan 'das gtsug tor 'bar ba khro bo chen poX gnod byed ma lus pa tshar gcod pa /
de'i spyi bor zla ba la gnas pa'i oM dkar po /
mgrin par padma la gnas pa'i AH dmar po /
thugs kar pad nyi la gnas pa'i hUM dmar po /
de las 'od zer 'phros /
'og min nas bsgoms pa dang 'dra ba'i ye shes pa spyan drangs /
dzaHhUM baM hoH gnyis su med par gyur /
slar yang thugs ka'i hUM las 'od zer 'phros /
dbang gi lha rigs lnga 'khor bcas spyan drangs /
khyed rnams kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta tha ga ta a b+hi She ka ta sa ma ye shri ye hUM /
zhes gsungs shing bum pa'i chus spyi bo nas dbang bskur bas /
lus gang /
dri ma dag /
chu'i lhag ma spyi bor 'khyil pa yongs su gyur pa las rdo rje sems dpas dbu brgyan par gyur /
ces yan lag bzhi rdzogs su bskyed la /
mchod pa byin gyis brlabs nas mchod bstod bya /
lha'i thugs kar pad nyi la gnas pa'i hUM dmar po'i mthar gzungs sngags @# / /
kyis g.yas skor du bskor ba las me 'od dpag tu med pa 'phros pas /
rang dang slob ma rnams kyi nad gdon byang byur rmas ltas mtshan ngan dgra bgegs thams cad thal ba'i rdul du brlag par gyur /
ces bzlas dmigs gsal btab la bzlas pa bya /
gtor ma byin gyis brlabs la /
lha'i ljags 'od zer gyi sbu gus gtor ma drangs te gsol bas bde ba chen pos mnyes par gyur /
ces sogs kyis gtor ma phul la mchod bstod dang 'dod don la gsol ba gdab /
de nas slob ma rnams la khrus phyag me tog bkye bsdu maN+Dal bgegs sbyong rnams sngon du 'gro bas /
'o nam mkha' dang mnyam pa'i sems can thams cad kyi don du sangs rgyas kyi go 'phang thob par bya /
de'i ched du dam pa'i chos zab mo gsan dgongs pa byang chub kyi mchog tu sems bskyed pa gsal btab nas gsan par zhu /
gson bya'i chos ni /
rje blo bzang chos kyi nyi mas /
gzhan 'joms nus pa thogs med cing / /
tshur la gang gis mi phigs pa / /
gdams ngag rdo rje pha lam 'di / /
dam pa'i thugs kyi gcis nor te / /
zhes gsungs pa ltar /
nad gdon sdig sgrib rmi ltas mtshan ngan mthu gtad byad rbod sogs mi mthun pa'i phyogs thams cad lhag med du 'joms par mdzad pa'i khro rgyal gtsug tor 'bar ba zhes grags pa 'di nyid sngon de bzhin gshegs pa sA la'i dbang pos gsungs shing /
slar yang bcom ldan 'das shAkya thub pas dbang bsgyur gyi gnas su 'jam dpal rtsa brgyud gsungs pa'i tshe 'di nyid kyi gzungs sngags phan yon dang bcas pa gsungs /
de nas yongs grags kyi paN+Di ta chen po ab+h+ya ka ra nas rtsa ba'i bla ma'i bar du nye bar brgyud pa yin cing /
bla ma gong ma rnams kyis phyir bzlog 'di kho na la mdzad pas 'phral du 'grub pa myong grub yin pas thugs rtsis shin tu che ba'i yi dam khyad par can 'di'i rjes gnang zab mo 'bul ba yin pas /
thog mar gnas khang gzhal yas khang dang /
slob dpon yi dam dngos su mos pa la /
rjes su gnang bar gsol ba 'debs pa 'di'i rjes zlos mdzod /
kun mkhyen ye shes phung po can / /
srid pa'i 'khor lo rnam sbyong ba / /
de ring bshad pa'i rin chen gter / /
gtso bos bdag la bka' drin stsol / /
lan gsum /
rgyud dag pa'i slad du mdun bskyed khro rgyal gtsug tor 'bar ba la bla ma yi dam sangs rgyas byang sems mkha' 'gro chos srung gis bskor ba'i drung du yan lag bdun gyi sgo nas byang sdom 'dzin pa 'di'i rjes zlos mdzod /
dkon mchog gsum la bdag skyabs mchi /
nas| sangs rgyas 'grub par shog rgyun bshags @# / /
lan gsum /
dngos gzhi la mthun mong ma yin pa'i gsol 'debs 'di'i rjes zlos mdzod /
dus gsum sangs rgyas thams cad kyi ngo bo dpal ldan bla ma dam pas /
bdag la khro bo'i rgyal po gtsug tor 'bar ba'i /
sku gsung thugs kyi rjes su gnang ba ma lus pa stsal du gsol /
lan gsum /
gzhi 'god pa ni /
slob ma rnams amr-i tas bsangs /
swa b+hA was sbyangs /
stong pa'i ngang las paM las padma dang /
raM las nyi ma'i steng du hUM yig dmar po yongs su gyur pa las /
slob ma rnams bcom ldan 'das gtsug tor 'bar ba khro bo chen po X thugs kar pad nyi la gnas pa'i hUM dmar pos mtshan par gyur /
ces bskyed /
slob dpon yi dam du gsal ba'i thugs ka'i hUM las 'od zer 'phros pas /
mdun bskyed dang phyogs bcu'i rgyal ba sras bcas thams cad kyi thugs rgyud bskul te /
thugs gnyis su med pa'i ye shes khro rgyal gtsug tor 'bar ba'i lha tshogs kyi rnam par spyan drangs nas /
khyed rang rnams kyi lus la char chen po babs pa bzhin du sib sib th-im pas rgyud byin gyis brlabs pa'i mos pa mdzod /
dril gsil dang bcas /
'gro kun srid pa'i rgya mtsho las / /
rmad byung thugs rje'i gru gzings kyis / /
sgrol ba'i thugs dam bcas pa bzhin / /
dam tshig chen pos e hye hi / /
dzaH hUM baM hoH gnyis su med par gyur /
des lus kyi sdig sgrib dag te khro rgyal gtsug tor 'bar ba'i sku'i byin rlabs dang rjes gnang thob pa'i mos pa mdzod /
rjes su bzlas pa'i lung ni /
slob dpon lhar gsal ba'i thugs kar pad nyi la gnas pa'i hUM dmar po'i mthar sngags kyis bskor ba las rang 'dra byung ba slob dpon gyi zhal nas thon te slob ma lhar gsal ba'i kha nas zhugs snying gar pad nyi la gnas pa'i hUM dmar po'i mthar g.yas skor du 'khod pa las 'od zer me 'od lta bu 'phros /
nad gdon sdig sgrib rmi ltas mtshan ngan mthu gtang byang rbod sogs mi mthun pa'i phyogs thams cad lhag med du bsregs pa'i mos pa dang bcas sngags 'di'i rjes zlos mdzod /
na maH sa man+ta bud+d+hA nAM /
a pra ti ha ta sha sa nA mAM /
oM kha kha khA hi khA hi /
hUM hUM dzwa la dzwa la /
pra dzwa la pra dzwa la ti ShTHa ti ShTHa /
Sh+Ti sarba du rti mi ti du s+s+wab+na shAn+tiM ku ru swA hA /
lan gsum /
slob dpon la me tog 'thor bzhin du 'di'i rjes zlos mdzod /
bcom ldan bdag la stsal lags kyis / /
bdag la 'go par mdzad du gsol / /
lan gsum /
de ltar phul ba'i me tog de sngags kyi 'phreng bar byin gyis brlabs te /
khyed rang rnams kyi spyi bo nas bstims pas snying ga'i sngags kyi byin rlabs brtan par byas song snyam pa mdzod /
me @# / /
tog gtor la /
bcom ldan 'di la stsal lags kyis / /
'di la 'go bar mdzad du gsol / /
sngags kyi dngos grub stsal du gsol / /
brtul zhugs brtan par mdzad du gsol /
rig pa 'dzin pa 'di rnams la khro rgyal gtsug tor 'bar ba'i gsung gi byin rlabs ma lus pa 'jug par gyur cig /
ces brjod /
dam bca' ba'i lung ni /
tshig 'di'i rjes zlos mdzod /
slob dpon dgongs su gsol /
bdag ming 'di zhes bgyi bas /
dus 'di nas bzung ste ji srid byang chub snying po la mchis kyi bar du khro rgyal gtsug tor 'bar ba yi dam gyi lhar gzung bar bgyi'o / /
lan gsum /
des dag gi sdig sgrib dag ste khro rgyal gtsug tor 'bar ba'i gsung gi byin rlabs dang rjes gnang thob pa'i mos pa mdzod /
byin gyis brlabs pa'i lung ni /
slob dpon gyi thugs ka nas 'od zer 'phros /
mdun bskyed kyi lha'i thugs kar 'phog pas /
de'i thugs ka nas thugs gnyis su med pa'i ye shes kyi ngo bo rang 'dra mtheb sor tsam zhig byung ba khyed rang rnams kyi spyi bo nas zhugs /
snying ga'i sa bon la thim pas| khyed rang rnams kyi lus 'od du zhu nas sa bon la thim /
sa bon yang je phra je phrar yal nas bde stong gi ngang la cung zad mnyam par 'jog par mdzod /
de'i ngang las slar yang khro rgyal gtsug tor 'bar ba'i skur bzhengs pa'i mos pa mdzod /
des yid kyi sdig sgrib dag ste /
khro rgyal gtsug tor 'bar ba'i thugs kyi byin rlabs dang rjes gnang thob pa'i mos pa mdzod /
mjug chog ni /
de'i dam tshig rnams legs par bsrung snyam pas 'di'i rjes zlos mdzod /
gtso bos ji ltar bka' stsal pa / /
de dag thams cad bdag gis bgyi / /
lan gsum /
gtang rag gi maN+Dal phul /
rang gi lus bran du 'bul snyam pas 'di'i rjes zlos mdzod /
deng nas brtsams te bdag bran du / /
khyed la bdag ni 'bul lags kyi / /
khyed kyis slob mar gzung ba dang / /
cha yis kyang ni spyad du gsol / /
lan gsum /
mchod bstod /
yig brgya bzod gsol /
oM badzra muH ye shes pa rang bzhin gyi gnas su gshegs shing /
dam tshig pa rang la thim par gyur /
bsngo smon shis brjod byas la /
las kyi rjes mi mngon par bya'o / /
de ltar khro rgyal gtsug tor 'bar ba'i lha'i / /
rjes gnang cho ga bklags pa'i don 'grub 'di / /
sa chen kun blo ban+de tshul rin dang / /
blo bzang chos ldan chos kyi nyi ma sogs / /
sa dge'i mkhas mang gsung bcud legs myangs pa'i / /
dge slong d+harma'i ming can bdag gis bris / /
dge bas dam chos tshul bzhin sgrub pa rnams / /
rkyen ngan bar gcod g.yul las rgyal gyur @# / /
cig /
sarba dza yan+tu / /
