@# / /
kun rig cho ga'i zin bris bzhugs / /
@## / /
zhi ba'i gsol gdab so sor byed pa la /
rgyas par byed na /
shar nas brtsams te cig car du mchod pa bsang sbyang byin dbab /
de nas bzhi nas rim pa bzhin stong gsum ma phyi sgeg /
nang sgeg /
mtshan brgyas bstong pa byas nas dbyangs so sor bya /
phyag rgya dang dril stabs thun mong du bya /
de grub na shar nas nyer spyod dang sgeg sogs brgyad bya /
bstong pa zin pa dang maN+Dal bsham /
de nas langs te dbul /
bdag gzhan nas bzhengs su gsol gyi bar brjod /
rigs bsdus gnyis yin na sgo so so nas rim pa bzhin gsol gdab bya /
gzhan la sgo na gnas pa rnams kyis dus gcig tu langs nas dbyangs rkang pa gnyis gnyis byas nas mthar tshigs bcad tha mal lan gnyis byed /
de rnams la dbyangs kyi tshe rigs lnga'i dril stabs dang tshigs bcad kyi tshe rdzogs mtshams su dril gsil re /
dbyangs kyi thog mar gcem pa la dril gsil re /
mthar g.yas sngon 'gro'i gzhi bca' 'jam po gar skor dang bcas pa'i mthar mnyam pa byas nas phyag 'tshal /
de nas nga rgyal bzung ba la rkang pa gnyis gnyis phyogs re re byed pa la dang po rnams la dril stabs /
gnyis pa rnams la rdor sems /
rin chen /
chos rab /
las rab kyi phyag chen 'cha' zhes bla ma bzhed /
rkang pa dang po gnyis la g.yas rol dang /
lag pa rnam snang dang rdor sems kyi phyag chen 'cha' ste shar du'o / /
gsum pa g.yas rol dang rdor sems kyi phyag chen /
bzhi pa la @# / /
g.yon rkyang dang lag pa hUM mdzad de lho ru'o / /
lnga pa las ga dang chos rab kyi phyag chen te nub tu'o / /
drug pa la zlum po dang rin chen gyi phyag chen te byang du'o / /
bdun pa ni gnyis pa ltar dang /
brgyad pa la g.yon brkyang dang lag pa rdor sems kyi phyag chen te shar du bltas la bya'o zhes gzhan dag zer ro / /
de nas mig rkang byin gyis brlab /
dkyil 'khor gdeg /
gnas bzhi byin gyis brlab /
rdor sems kyi phyag chen la gnas pas blta /
de nas rkang pa byin gyis brlab pa 'phreng ba ltar byas nas /
hUM ring po'i sngags dang sna tshogs rdo rje'i 'gros kyis bskor la /
ri rab kyi rtse mo nas rlung gi bar sna tshogs rdo rje'i rang bzhin du gyur ces brjod /
de ni rgyas pa la yang dgos la 'bring po ltar na /
de nas me ltar 'bar bar bskyed /
khro bo spyan 'dren dang bstod pa la dkyil 'khor sa gzhi ma'i dbyangs byas nas /
rim pa bzhin spyan 'dren dang rigs lnga'i dril gsil bya /
bskal pa me ltar la gdug pa drag can gyi 'gros bya /
dkyil 'khor sa gzhi ma la rang gi dbyangs ltar na sa chog gar bya /
nyi zla 'od stong ma byed na hUM la dril gsil dang /
tshig mgol yang de bya /
de nas 'degs 'jog gi mtshams dang bstun la rigs lnga'i dril gsil byas nas /
mthar hUM dang po gsum la g.yas su 'gro ba dang /
phyi ma bzhi la g.yon du 'gro ba bya /
sa chog ltar gar byed na dang por hUM mdzad /
de nas mda' gzhu /
de nas rdor zhags bya /
rkang pa re re'i tshig bar sngon ma la mi 'degs par dbyangs kyi 'degs mtshams la g.yas g.yon du gdeg go /
de nas bka' bsgo dang de'i tshig bgegs skrod dang bcas pa bya /
de nas bsnun bsreg bcing gsum nas /
gur gyi bar bya /
de nas dkyil chog gi rim pa ltar bsang chu'i bar du bya ste /
sa chog go /
bsdus pa ni /
spyan 'dren sogs dbyangs dang bral ba'o / /
rgyas pa ni /
'gros kyi 'phros nas /
stong gsum ma'i nyer spyod gzhi bca' med pa gzhan sgeg sogs dang 'dra ba zhig dang /
sgeg sogs /
de nas rdo rje rigs kyi mtshan brgya rtsa la sems dpa'i spyi 'gros dang dbyangs byas nas bstod /
'dir mchod pa byin rlabs mi byed /
grub na sgo dang dbus kyi slob dpon rnams phyogs mdog gi gos gyon te slob dpon rnams snga nas kyang de ltar rung ngo / /
de nas gsol gdab la phyogs so so nas dbyangs re dang tshigs bcad ma gnyis gnyis byas /
dbyangs kyi rkang pa dang po gsum la rigs lnga'i dril stabs /
tha ma la gar bskor nas rnam snang gi phyag tshan 'cha' /
'dir maN+Dal 'bul ba med /
gsol gdab 'og ma la dbyangs 'ba' zhig byed /
phyag rgya so so'i de min pa mi byed /
khro bo bcas nas zil gnon gyi 'gros zin pa dang /
ma rungs pa rnams zhes brjod do / /
hUM h+ye ba'i tshe sngon ma gzhi bca' drag po dril bsil dang bcas pas g.yon brkyang byas nas /
'phar thebs re la sngags gnyis gnyis /
kun bzang la gar bskor nas phyag chen 'cha' /
zhal bzhi pa la sngon la dril gsil gcig /
rigs lnga'i phyag chen 'cha' ba'i tshig rkang gnyis tshan gnyis tshan rnams la de nyid du bsdad nas /
dang po la rigs lnga'i dril stabs /
gnyis pa la gar bskor nas phyag chen byed do / /
gnas @# / /
gzhi byin rlabs zin pa dang rkang pa byin rlabs dang 'gros sngar ltar byas nas /
gzhi bca' drag po hUM dang dril gsil dang bcas pa g.yon brkyang dang /
hUM mdzad kyi phyag rgya bcas nas khro bo'i lta bas blta /
khro bo nyer drug la sngon la dril gsil re /
sngags dbyangs la dril gsil med /
me tog dbul ba'i rkang pa tha ma la gar bskor nas /
me tog nas gzhi bca' 'jam po g.yas rol bya /
khro bo'i bstod pa la sems dpa'i phyi 'gros ltar byed na rnga mi rdung /
rnga rdung byed na /
dang po sdod tsa na che ba gsum /
de nas 'gro ba sogs bya'o / /
de nas phyag rgyal mgor dril gsil med /
sngags dbyangs la g.yas g.yon du 'khyer ba rnams la /
g.yas su bcas nas g.yon du khyer ba nas dril gsil re byed /
su kha dre bshar bar byed /
rdo rje 'jigs byed la sngags dbyangs kyi tshe g.yas skor du bskor nas /
lus bsgyur ba na yang g.yas bskor du bsgyur bas kha nang du blta /
lho nas nub tu 'gro ba na g.yon sngon 'gro thog mar byed /
de byed pa na kha phyir blta /
g.yas sngon 'gros 'gro ba na sngon la kha nang du /
de gnyis la mthar dang po'i kha blta lugs las log pa re dgos so lo / /
phyag rgya'i sngags dbyangs la /
dang po mdun mas phar la 'then /
phyag rgya zin pa dang slob dpon dbus su phur bu bsgrub /
slob ma rnams kyis mtha' bskor zhing 'dzab bgrang /
bskul lo yan gyi tshe rdo rje g.yon nas g.yas su 'khyer ba re byed /
sngags dbyangs kyi tshe rkang pa bsnol zhing 'gro /
de nas dbus su g.yas sngon 'gro'i gzhi bca' drag po hUM dang dril gis la re yang byas /
hUM hUM zhes brjod pa dang g.yas pa mdun du nud nud brdabs nas pus mo g.yon pa bcugs nas phur bu gdab /
de nas sa chog bzhin nam /
yang na phur bu rnams dkyus la bya'o dor gdab bo / /
'di bris dge bas sangs rgyas myur thob shog / /

