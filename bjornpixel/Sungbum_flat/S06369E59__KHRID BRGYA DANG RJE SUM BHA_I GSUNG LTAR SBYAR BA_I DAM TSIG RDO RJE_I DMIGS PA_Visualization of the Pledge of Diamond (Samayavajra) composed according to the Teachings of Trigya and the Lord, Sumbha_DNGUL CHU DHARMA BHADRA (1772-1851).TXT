! na mo gu ra we /
bla ma dkon mchog gsum la skyabs su mchi / /
'gro la phan phyir sangs rgyas 'grub par shog /
gsum /
rang lhar gsal ba'i spyi bor pad zla'i steng / /
khaM las ral gri 'chad bzung khaM mtshan las / /
dam tshig rdo rje ljang gu zhal gcig pa / /
phyag gnyis g.yas g.yon ral gri dril bu bsnams / /
dam tshig sgrol ma gri gug thod 'dzin 'khyud / /
dar zab rin chen rgan mdzes skyil krung bzhugs / /
spyi bor don yod grub pas rgyas btab ste / /
gnas gsum yi ge gsum gyis mtshan par gyur / /
thugs kar zla steng ral gri khaM mtshan mthar / /
sngags kyis bskor las bdud rtsi dkar po'i rgyun / /
'dzags pa rang gi spyi bo nas zhugs te / /
lus gang nyes ltung las sgrib dag par gyur / /
oM AH khaM hUM phaT swA hA /
zhes bzla /
yab yum spyi bo nas zhugs thims / /
sdig ltung spyi dang khyad par du / /
sngags kyi dam tshig nyams kun byang / /
bdag rgyud byin gyis brlabs par gyur / /
ces pa 'di 'khrid brgya dang rje sum b+ha'i gsung ltar d+harma b+ha dras sbyar ba'o / /
shu b+haM / /

