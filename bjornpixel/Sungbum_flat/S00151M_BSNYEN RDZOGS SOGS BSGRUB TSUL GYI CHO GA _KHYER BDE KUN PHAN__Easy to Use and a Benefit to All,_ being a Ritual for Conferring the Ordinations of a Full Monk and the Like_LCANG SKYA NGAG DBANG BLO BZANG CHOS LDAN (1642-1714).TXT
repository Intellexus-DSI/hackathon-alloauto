@# / /
bsnyen rdzogs sogs su bsgrub tshul gyi cho ga 'khyer bde kun phan zhes bya ba bzhugs so / /
bla ma dang thub dbang dbyer ma mchis pa'i zhabs la gus pas phyag 'tshal zhing skyabs su mchi'o / /
dus dang gnas skabs thams cad du rjes @# / /
su bzung du gsol / /
'dir dge bsnyen /
rab byung /
dge tshul /
bsnyen rdzogs sgrub tshul gyi cho ga'i lag len ji ltar bya ba'i tshul mdor bsdus te dgod pa la / /
gnas khang byi dor bya /
ston pa'i sku brnyan dngos su bzhugs dgos shing /
cho ga gtso bor dge 'dun rnams kyi thugs la yod pas tshad yang de ltar yod do zhes pa'i mtshon byed la las kyi cho ga'i glegs bam dang bcas pa'i rten khyad par can rnams bzhugs su gsol /
nyer spyod lnga la sogs pa'i mchod pa rgya chen po bshams / /
'og tu rab byung bsnyen rdzogs la dgos pa'i yo byad rnams sta gon bya'o / /
las gral ba rnams la snga chab dang me tog phul /
zhwa dang 'phreng ba la sogs pa gzhag par bya'o / /
de nas dge bsnyen gcig pu sgrub na bar chad dri mi dgos shing rab byung yang dkyus gcig la sgrub na bar chad dri dgos la de yang thog mar 'dri srol yod pas 'di ltar /
khyed rab tu 'byung ba la bar chad kyi chos dang mi ldan pa zhig dgos /
bar chad can rab tu byung na rgyud de la sdom pa mi skye ba'am skyes kyang mi gnas pa la sogs pa'i sgo nas rgyud de la phan mi thogs shing /
nge la yang nyes pa yong bas bar chad dri dgos te /
mdo rtsa bar /
dang po'i mkhan po nyid kyis bar chad dris nas yongs su dag pa la skabs dbye'o / /
zhes gsungs bas /
nged kyi dri ba 'di rnams la sems ma g.yengs par lan thob cig /
khyed mu steg can ma yin nam /
lo bco lnga ma lon pa ma yin nam /
lo bco lnga lon pa bya rog sgrod mi nus pa ma yin nam /
bya rog skrod nus pa lo bdun ma lon pa ma yin nam /
bran la sogs pa ma yin nam /
bu lon chags pa ma yin nam /
pha mas ma gnang ba ma yin nam /
pha mas ma gnang ba yul thag mi ring ba ma yin nam /
nad pa ma yin nam /
dge slong ma sun phyung ba ma yin nam /
rku thabs su gnas pa ma yin nam /
tha dad du gnas pa ma yin nam| gnas par mi bya ba ma yin nam /
za ma ma yin nam /
ma ning ma yin nam /
sprul pa ma yin nam /
dud 'gro ma yin nam /
mu stegs can zhugs pa ma yin nam /
ma bsad pa ma yin nam /
pha bsad pa ma yin nam /
dgra bcom pa bsad pa ma yin nam /
dge 'dun gyi dbyen byas pa ma yin nam /
de bzhin gshegs pa la ngan sems kyis khrag phyung ba ma yin nam /
pham par 'gyur ba'i ltung ba bzhi po dag las ltung ba gang yang dung ? ba byung ba ma yin nam /
rgyu las bzlog pa'i chad pa khas mi len pa gnas nas phyung ba ma yin nam /
lag rdum la sogs pa ma yin nam /
skra ser la sogs pa ma yin nam /
sen mo gcig pa la sogs pa ma yin nam /
rgyal pos bkrabs pa la sogs pa ma yin nam /
rgyal pos ma gnang ba ma yin nam /
rgyal pos ma gnang ba yul thag mi ring ba ma yin nam /
chom rkun par grags pa ma yin nam /
phung khrol ba ma yin nam| lham mkhan ma yin nam /
gdol ba ma yin nam /
g.yung po ma yin nam /
mi ma yin pa'i 'gro ba po ma yin nam /
byang gi sgra mi snyan pa ma yin nam /
mtshan lan @# / /
gsum du gyur ba ma yin nam /
skyes pa 'dra ba'i bud med ma yin nam /
sdig sdig lta bu'i mtshan nyid can ma yin nam /
gling gzhan nas skyes pa tshul byad mi 'dra ba ma yin nam /
zhes dris pas /
ma yin lags zer na /
'o na kho bos khyod rab tu dbyung bar bya'o / /
zhes skabs dbye'o / /
de nas dge bsnyen du bsgrub pa la /
bsgrub bya de dang por ston pa la phyag 'tshal du bcug /
de nas rang la phyag 'tshal du bcug nas /
mdun du tsog tsog pur 'dug tu bcug cing /
thal mo snying khar sbyor du btsug nas /
khyod dge bsnyen du bsgrub pa la bsam pa 'di bzhin gyis /
khams gsum 'khor ba 'di gang du skyes kyang sdug bsngal gyi rang bzhin las mi 'dus pas /
'khor ba'i sdug bsngal las gtan du thar ba'i skyabs mthar thugs rdzogs pa'i sangs rgyas kyi go 'phang dam pa sems can thams cad kyi don du thob pa zhig byed dgos /
de'i ched du dkon mchog gsum la skyabs su song nas bslab gzhi lnga 'dzin pa'i dge bsnyen gyi sdom pa blangs la /
dus da nas ma shi'i bar du bsrung snyam pa'i bsam pa khyad par can dungs ba zhig bskyed la /
'di'i rjes zlos mdzod /
btsun pa dgongs su gsol /
bdag ming 'di zhes bgyi ba dus 'di nas bzung ste ji srid 'tsho'i bar du rkang gnyis rnams kyi mchog sangs rgyas la skyabs su mchi'o / /
'dod chags dang bral ba rnams kyi mchog chos la skyabs su mchi'o / /
tshogs rnams kyi mchog dge 'dun la skyabs su mchi'o / /
bdag ji srid 'tsho'i bar du dge bsnyen du btsun pas gzung du gsol /
lhag por ma gtogs pa'i rang gi don gyi sngags brjod pa yang ngo / /
zhes lan gsum bzlas dgos par gsungs pas gnyis pa'i yang rjes zlos gyis zhes brjod /
gnyis pa song ba'i rjes su cho ga'i tshig 'di la dum bu gsum yod pa'i /
dge 'dun la skyabs su mchi'o yan chad skyabs brjod pa /
bdag ji srid 'tsho'i bar du dge bsnyen du zhes pa bdag brjod pa /
btsun pas gzung du gsol zhes ba gzhan brjod pa yin pas /
bdag brjod rdzogs pa dge bsnyen du zhes pa'i tshig rdzogs pa dang /
khyed kyi rgyud la dge bsnyen gyi sdom pa skye /
ded khyed kyi slob dpon du gyur pa yin pas /
dge bsnyen du zhes pa'i skabs su ded kyis skad gzengs mtho ba dang /
se gol gyi brda sprod pas /
bdag gi rgyud la dge bsnyen gyi sdom pa thob pa'i dus 'di yin snyam pa'i thob blo skyes pa shin tu gal che bas / /
de dus sdom pa thob par shes pa dang /
slob dpon du gyur nas slob dpon gyis gzung du gsol /
zhes brjod dgos pas /
de yid la zhog la gsum pa'i rjes zlos gyis zhes brjod| de'ang se gol gtogs pa dang lhan du sdom pa thob po zhes slob dpon gyi zhal nas kyang brda sprod /
gsum pa zin pa dang slob dpon gyis de dge bsnyen du bsgrub pa'i thabs yin no /
khyod rang legs so gyis zhes brjod /
slob mas legs so zhes brjod /
de nas dkyus gcig la dge tshul du sgrub na 'dir bslab pa brjod mi dgos shing dge bsnyen rkyang pa'am @# / /
rab byung man chad bsgrub na brjod dgos pas bslab pa brjod pa ni /
des khyod kyis dge bsnyen gyi sdom pa thob pa yin /
thob kyang ma bsrungs na phan yon chen po mi 'byung| nyes dmigs chen po 'byung bas bsrung dgos /
bsrung lugs dgra bcom pa rnams kyis srog gcod pa sogs lnga yid kyis spangs te /
lus ngag gis slar logs pa de bzhin du bdag gis kyang bslab snyam pa gyis la /
lad mo gyis /
slob dpon dgongs su gsol /
ji ltar 'phags pa dgra bcom pa de dag gis ji srid 'tsho'i bar du srog gcod pa spangs te srog gcod pa las slar log pa de bzhin du /
bdag ming 'di zhes bgyi bas kyang dus 'di nas bzung ste ji srid 'tsho'i bar du srog gcod pa spangs te srog gcod pa las slar ldog par bgyi'o / /
yan lag dang po 'dis bdag 'phags pa dgra bcom pa de dag gi bslab pa la rjes su slob po / /
rjes su bsgrub po / /
rjes su bgyid do / /
gzhan yang ji ltar 'phags pa dgra bcom pa de dag gis ji srid 'tsho'i bar du ma byin par len pa dang /
'dod pas log par g.yem pa dang /
rdzun du smra ba dang /
'bru'i chad dang /
bcos pa'i chad myos par 'gyur ba bag med pa'i gnas spangs te /
'bru'i chang dang /
bcos pa'i chad myos par 'gyur pa bag med pa'i gnas las slar log pa de bzhin du bdag ming 'di zhes bgyi bas kyang dus 'di nas bzung ste ji srid 'tsho'i bar du ma byin par len pa dang /
'dod pas log par g.yem pa dang /
rdzun du smra ba dang /
'bru'i chang dang /
bcos pa'i chang myos par 'gyur ba bag med pa'i gnas spangs te /
'bru'i chang dang /
bcos pa'i chang myos ? par 'gyur ba bag med pa'i gnas las slar ldog par bgyi'o| yan lag lnga pa 'dis bdag 'phags pa dgra bcom pa de dag gi bslab pa la rjes su slob po /
rjes su bsgrub po /
rjes su bgyid do /
slob dpon gyis thabs yin no / /
khyod rang legs so zhes brjod /
dge bsnyen gyis legs so zhes brjod do /
des dge bsnyen gyi sdom pa legs par thob pas de'i skyabs 'gro'i bslab bya sangs rgyas la skyabs su song bas lha gzhan la phyag mchod mi bya /
chos la skyabs su song bas sems can la gnod 'tshe spong /
dge 'dun la skyabs su song bas grogs mu stig ? can dang mi 'grogs pa dang /
thun mong du skyes bu dam pa la brten pa /
dam pa'i chos nyan pa /
tshul bzhin yid la bya la /
chos kyi rjes su 'brang ba'i chos bsgrub pa ste bzhi dang /
dbang po mi rgod pa dang /
sdom pa ci nus su yin pa dang /
sems can la snying brtse pa dang /
dkon mchog mchod pa la brtson pa la bslabs /
dge bsnyen phyi sdom pa'i yan lag mi gsod pa sogs bzhi byang na sdom pa gtong bas bskyar nas len /
mi ma yin pa gsod pa sogs lnga byung na sdom ldan gcig la bshags /
phra ma sogs mi dge ba drug po phyogs mthun yin pas yid kyis bsdams nas legs par srungs shig /
ces brjod do / /
de nas rab byung du sgrub pa la mkhan po'i g.yas g.yon gang 'os su sgrub bya'i gding ba nang sbyar ba'i bzhi bltab ? byas pa de nyis bltab ? @# / /
tu byas pa'i khar mthad gos brgyad bltab byas pa nyis bltab byas /
de'i steng du bla gos brgyad bltab byas pa nyis bltab byas te bcag mtshams mkhan po'i phyogs su bstan nas bzhag /
lhung bzed stong pa min pa 'bru dkar gyi rigs cung zad blug pa chu tshags dang bcas pa bshams /
rab byung zhu yul gyi dge slong bzhi sogs longs na mkhan pos las gral de na gnas pa'i rab tu byung ba'i cho ga la mkhas pa'i dge song zhig la /
dge slong dge ba'i bshes gnyen che mos /
tshe dang ldan pa 'di /
bsgrub bya gcig la med na 'di /
gnyis yod na 'di dag gsum yan chad yod na 'di rnams zhes tshigs phrag bsgyur dogs pa 'di dang 'og ma rnams su shes par bya /
dge 'dun la rab tu byung ba zhu ba'i grogs ldan mdzod cig ces bsgo / /
dge slong des ci tshe dang ldan pa 'di bar chad kyi chos rnams yongs su dag gam zhes dri /
mkhan pos /
yongs su dag go zhes kho na nyid mchi yin gda'o /
? /
zhes lan gdab /
de nas dge slong des bsgrub bya de dge slong rnams la phyag gsum 'tshal ba dang tsog bur thal mo sbyar du bcug nas gos dkar po can yin na mi dgos shing de min na ras dkar zhig g.yogs te /
rang rgan pa'i mtha' logs su 'grengs te 'dud pa dang bcas pas thad bshad lan sum byas la /
dge 'dun btsun pa rnams gsan du gsol / /
tshe dang ldan pa min 'di zhes bgyi ba 'di mkhan po ming 'di zhes bgyi ba las rab tu 'byung bar 'tshal te /
khyim ba gos dkar po can skra dang kha spu ma bregs pa las /
legs par gsungs pa'i chos 'dul ba la rab tu 'byung bar 'tshal te /
tshe dang ldan pa ming 'di zhes bgyi ba 'di rab tu 'byung bar 'tshal zhing /
skra dang kha spu bregs nas gos ngur smrig bgos te /
yang dag pa kho nar dad pas khyim nas khyim med par mkhan po ming 'di zhes bgyi ba las rab tu 'byung ste /
de yang bra chad kyi rnams yongs su dag go zhe kho na nyid| bsgrub bya gcig las med na kho na nyid /
gnyis yod na khod dag nyid /
gsum yan chad yod na khong rnams nyid /
ces tshigs phrad bsgyur dgos pa 'di dang 'og ma rnams su shes par bya /
mchi na /
ci de rab tu dbyung ngam /
dge slong thams cad kyis /
gal te yongs su dag na 'o zhes brjod /
de nas sgrub bya mkhan po la phyag gsum 'tshal ba dang mdun du tsog pur thal mo sbyar du bcug nas /
khyod rab byung du sgrub pa la mkhan po zhig dgos mkhan po yang ci rung rung gis mi chog bsnyen par rdzogs nas lo bcu bar ma chad du lon pa btsun pa brtan pa'i yon tan /
lnga phrugs su sbyar ba nyi shu rtsa gcig gang rung dang ldan pa mkhas shing phan thogs kyi yon tan te /
brtan mkhas kyi yon tan gnyis ldan zhig dgos pa kho bos 'grub rung du yod pas sngar gyi dge bsnyen du bsgrub pa'i slob dpon de la rab byung sgrub pa'i mkhan po zhu snyam pa gyis la lad mo mdzod /
slob dpon dgongs su gsol /
bdag ming 'di zhes bgyi ba slob dpon la mkhan por gsol gyis /
slob dpon bdag gi mkhan po mdzad du gsol /
slob dpon mkhan pos bdag rab tu dbyung bar bgyi'o / /
zhes lan @# / /
gnyis bzlas la /
gsum pa'i skabs su /
brjod pa gsum pa'i gsol gyi yan chad cha dang po / /
mdzad du gsol man chad cha gnyis pa de'i mjug tu mkhan por 'gyur zhing /
de nas slob dpon zhes mi brjod par mkhan por 'gyur zhing /
de nas slob dpon zhes mi brjod par mkhan po zhes brjod dgos pas /
gsum pa'i rjes zlos gyis byas la gsum pa bya /
mjug tu thabs yin no /
legs so bya'o / /
mkhan por gsol ba btab pa'i bslab byar /
pha bu'i tshul gyis mkhan po la ston pa'i 'du shes bskyed nas gus par bya ba /
yon dbul ba /
bsnyen bkur byed pa /
bya ba thams cad de la zhus nas bka' bzhin bsgrub par bya ba ste /
de nas 'das na gsol ba btab pa las nyams pa'i nyes par 'gyur ro / /
de nas gtsug phung 'bregs pa'i dge slong la dge slong 'di zhes bya bas tshe dang ldan pa 'di'i gtsug phud 'bregs pa la sogs pa'i grogs ldan mdzod cig ces bsgo /
bskos pa'i dge slong des g.yon pas chu bum dang skra gri 'dzin cing g.yas pas mchog sbyin gyi phyag rgya sgrub bya'i spyir bor gtugs te /
ci tshe dang ldan pa che ge zhes bya ba khyod gtsug phud 'bregs pa la spro 'am /
zhes mdun nas dri zhing /
bsgrub byas spro lags zhes lan btab pa'i rjes su /
rgyab nas bregs nas mkhan po la phul /
mkhan pos dkar phyogs la mngon par dga' ba'i lha rnams dgyes pa chen mdzad du gsol /
zhes dkon mchog gi rten gi phyogs la gtor ro / /
de nas grang dus yin na chu dron mo| |dro dus yin na chu grang mos khrus byed du gzhug /
grub na lus ril po bkru /
rgas pa 'am /
rgas pa 'am /
na ba 'am /
chu ma 'byor na yan lag lnga khrus byas la /
mkhan po'i zhabs gnyis la gtugs pa'i phyag gsum byas te /
mdun du tsog tsog pur 'dug pa'i phrag pa g.yon pa la gding ba /
mthad gos /
bla gos gsum nang la brgyad bltab tu bkal nas| chos gos kyi sne mo bsgrub bya'i lag pa g.yon pa'i khar bzhag gnyis ka'i lag pa g.yas pas steng nas bkab la 'di stong du rgyun tu gyon pa'i chos gos bla gos zhes bya ba khyim pa dang mu stegs can las rtags khyad par du 'gyur pa dge sbyong gi dran pa gso /
sbrang pu dang /
sha sbrang dang /
rlung dang nyi ma la sogs pa'i tsha grags gi reg pa las skyob pa'i gos su gnang ba yin pas dus rgyun du stod g.yogs 'di lta bu re 'chang snyam pa gyis byas la /
phrag pa g.yas la bzhag /
mthar gos la'ang sngar bzhin byas la /
'di smad du gyon par byed pa'i mthong ? gos zhes bya ba smad gcer ba dang /
do tsha ba'i gnas las skyob /
sbrang bu la sogs pa'i reg pa bsrung /
khyim pa dang mu stegs can las rtags khyad par du 'gyur dge sbyong gi dran pa gso ba'i gos su gnang ba yin pas /
dus rgyun du smad g.yogs 'di lta bu re 'chang snyam pa gyis /
rgya gar na rung ba'i tshon gsum la kha dog dan par byed pas /
? rgyags pa dang dregs pa 'joms pa'i don yin zhing ston pas kyang stod g.yogs smad g.yogs 'di lta bu bsnams nas 'di'i lam la bslab shing sangs rgyas nas /
rjes 'jug @# / /
rnams la'ang gos 'di lta bu gnang ba yin pas /
stod g.yogs smad g.yogs 'di lta bu gyon la /
sems dul ba dang zhi bar byed dgos pa yin byas la g.yas su spo| lhung bzed kyi nang du nas 'bru la sogs pa'i dngos po blug la /
mkhan slob gnyis ka'i lag pa g.yon pa 'og tu byas /
g.yas pas steng nas bzung la /
'di lhung bzed ces bya ba khyim pa'i kha phor /
mu stegs kyi slod phor /
rab byung dman pa gzhan las snod spyad kyi rtags khyad par can du gyur pa yin /
'di zas kyis 'gengs pa bzhin du rang gi shes rgyud yon tan gyis 'gengs /
'di'i nang nas zas la longs spyod pa bzhin tu chos la longs spyod /
mtha' gnyis spangs pa'i bsod snyoms spyod pa'i snod du ston pas gnang ba yin pas| dus rgyun du snod spyad 'di lta bu 'chang snyam pa gyis /
gding ba la 'chang lugs sngar pa zhen ? byas la /
'di gding ba bya ba khyim pa'i dkar po / /
gang zag gi khra bo phal cher ma nyams pa dang /
dge 'dun gyi rtswa'i gdan ma gtogs pa gnas mal la longs spyod pa'i dus su /
'dis bskyabs nas longs spyod dgos pa yin /
chu tshags gtang la 'di chu tshags bya ba sangs rgyas kyi bstan pa snying rjes rab tu phye ba yin zhing /
so sor thar ba'i sdom pa gzhan la gnod pa gzhi dang bcas pa las ldog pa yin pas /
sems can thams cad la gnod pa spangs dgos /
khyad par du chu 'di 'brel che 'byung nye /
nang dang nub ngu chu la longs spyod dgos pas chu tshags 'di 'dra re 'chang zhing /
des mtshon nas yo byad gang la yang srog chags la mi gnod pa byed dgos so /
zhes brjod la sbyin no / /
grogs ldan gyis mthang ? gos nyis bltab byas pa des bsgrub bya'i rgyab la bskon / /
de'i steng du bla gos brkyang ba bskon te /
de nas mkhan pos g.yas g.yon gyi sne mo mdun du lhan gcig byas thal mo sbyor du bcug ste /
de nas mkhan pos bsgrub bya'i mdor me tog bzhag la /
dge 'dun rnams kyis smon lam gnang ba zhu byas la /
dge 'dun rnams kyis me tog 'thor ba dang bcas te thar pa'i rgyal mtshan brtan par 'gyur cig /
tshangs par spyod pa tshe'i mthar phyin par gyur cig /
tshul khrims kyi phung po yongs su rdzogs par gyur cig /
skye ba dang tshe rabs thams cad du rab tu byung ba'i tshul khrims rnam par dag par dang ldan par gyur cig /
ces brjod la bskon /
zhar la mtshan mtshor bar brtag /
gzhan la 'tshol na che ge mos 'di' gos tshags legs par slob pa dang /
bdag gi bya ba yang bsgrub mdzod ces bsgo / /
des kyang sngar ltar gyon lugs legs par slob cing /
zhar la mtshan gnyis pa la sogs pa yin ma yin brtags la /
min na chad dang mi ldan par gda' lags zhes brda sprod /
de'i tshe dge slong gzhan zhig gis bsgrub bya'i gding ba nyis bltab byas pa'i glegs bu phyed pa mdun phyogs la 'ong ba byas te bting sgrub byas de'i steng nas ston pa dang mkhan po la phyag gsum 'tshal te mdun du tsog tsog pur thal mo snying kar sbyor du bcug la /
khyod rab tu byung bar 'dod pa shin tu legs /
legs pa'i rgyu mtshan mdo las /
khyims @# / /
pa dang rab tu byung ba gnyis la khyad par shin tu che bar gsungs te /
dus gsum gyi sangs rgyas thams cad rab tu byung ba'i rten kho nas sangs rgyas pa yin gyi /
khyim pa'i rten la sangs rgyas pa su yang med /
khyad par khams gsum gyi sems can thams cad kyis dus bskal pa'i bar du rang gi bu dang chung ma sogs sbyin par btang ba'i bsod nams las /
rab tu byung bar 'dod pa'i bsam pa dag pas dgon par gom pa gcig por ba bsod nams che ba sogs mtha' yas pa gsungs de lta bu'i rab byung bsgrub pa la| brjed gsum dgos pas rtags cha lugs brjed legs par grub pa yin /
bsam pa brje ba khyim pa'i nyes dmigs dang rab tu byung ba'i phan yon dran par byas nas / /
khyim nas khyim med par rab tu byung ste /
sems can thams cad kyi don du yang dag par rdzogs pa'i sangs rgyas kyi go 'phang thob par bya /
de'i ched du rab tu byung ba'i tshul khrims rnam par dag pa blangs te /
ji srid ma shi'i bar du bsrung snyam pa'i bsam pa khyad par can dungs pa zhig bskyed mdzod /
de dag mi brjed pa'i brdar ming spo ba yin pas| khyod rang ming 'di zhes bya ba gyis /
zhes sde ba'i ming gi mtha' can /
dpal dang 'od zer dang grags pa dang bzang po'i mtha' can nas /
mkhan po'i ming gi mtha' can btags la /
ming de nas smos te 'di'i rje zlos mdzod /
mkhan mo dgons su gsol /
bdag ming 'di zhes bgyi ba dus 'di nas bzung ste /
ji srid 'tsho'i bar du rkang gnyis rnams kyi mchog sangs rgyas la skyabs su mchi'o / /
'dod chags dang bral ba rnams kyi mchog chos la skyabs su mchi'o / /
tshogs rnams kyi mchog dge 'dun la skyabs su mchi'o / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa /
shAkya seng ge shAkya'i rgyal po gtso bo de rab tu byung ba'i rjes su bdag rab tu 'byung ste /
khyim pa'i rtags spong ngo / /
rab tu byung ba'i rtags yang dag par len to / /
lan gsum bzlas /
de rab byung du bsgrub pa'i thabs yin no / /
khyod rang legs so gyis bya /
bsgrub byas legs so bya'o / /
'di'i bslab bya la khyim pa'i rtags spangs te rab tu byung ba'i rtags cha lugs dang ldan pa mkhan po la gus pa sogs byed dgos so / /
zhes brjod par bya'o / /
rab byung gcig pur bsgrub na /
phyag gsum 'tshal ba dang /
'greng nas lag pa thal mo sbyar te 'dud pa dang bcas pas /
mkhan po rin po che bka' drin tshe lags zhes brjod du gzhug mkhan po sogs dge slong rnams kyis me tog 'thor zhing thar pa'i rgyal mtshan brtan par gyur cig /
zhes sogs sngar ltar dang /
khrims kyi tshul khrims skyon med cing /
zhes sogs brjod / / / /
de nas dge tshul du bsgrub pa la /
dge tshul gyi slob dpon du 'os ba gzhan la 'tshol na /
mkhan pos dge tshul nyid du nye bar sgrub par byed pa'i dge slong zhig la /
mang du thos pa'i 'dul ba 'dzin pa chen po dge slong che ge mo zhes bya bas /
tshe dang ldan pa @# / /
'di nyid la dge tshul gyi sdom pa rnam par dag pa zhig bkas gnang bar zhu /
zhes brjod la gtang /
des kyang ci tshe dang ldan pa 'di'i bar chad kyi chos rnams yongs su dag gam /
zhes dri /
mkhan pos yongs su dag go zhes kho na nyid mchi yin gda'o / /
zhes lan btab /
mkhan slob sbrags nas byed na 'di mi dgos /
de nas slob dpon gzhan yod na slob dpon dang med na mkhan pos bsgrub bya de ston pa'i sku dang /
rang la phyag gsum gsum 'tshal du bcug /
mdun du tsog tsog pur 'dug ste thal mo snying khar sbyor du bcug nas /
khyod dge tshul du sgrub pa la nges 'byung gi bsam pa gal che ba yin pas /
ji skad du mdo dran pa nyer bzhag las /
sems can dmyal ba dmyal mes nyams /
yi dwags bkres shing skam pas nyams /
dud 'gro gcig la gcig zas nyams /
mi dag 'tsho ba thung bas nyams /
lha dag bag med pa yis nyams /
'khor ba khab kyi rtsa mo la /
bde ba nam yang yod ma yin /
zhes gsungs pa ltar /
khams gsum 'khor ba gang du gnas kyang sdug bsngal gyi gnas /
su dang 'grogs kyang sdug bsngal gyi grogs /
cil longs spyad kyang sdug bsngal gyi longs spyod las mi 'dug pas /
'khor ba'i sdug bsngal mtha' dag las thar pa'i skyabs dam pa rdzogs pa'i sangs rgyas kyi go 'phang sems can thams cad kyi don du thob par bya dgos /
de'i phyir du sangs rgyas la skyabs ston pa /
chos la skyabs dngos /
dge 'dun la skyabs sgrub pa'i zla grogs zhus te dge tshul gyi sdom pa blangs la bslab pa'i gzhi bcu po yul dus gnas skabs thams cad du ma tshang pa med pa legs par bsrung /
des na bdag spang bya bcu spong ba'i dge tshul du gzung du gsol /
snyam pa'i sgo nas 'di'i rjes zlos mdzad /
rang sgrub bya de'i mkhan slob gang yang min na /
btsun pa dgongs su gsol /
zhes dang slob dpon yin na /
slob dpon dgongs su gsol /
zhes dang sngar gyi mkhan po yin na /
mkhan po dgongs su gsol /
zhes pa'i mjug tu /
bdag ming 'di zhes bgyi ba dus 'di nas bzung ste ji srid 'tsho'i bar du rkang gnyis rnams kyi mchog sangs rgyas la skyabs su mchi'o / /
'dod chags dang bral ba rnams kyi mchog chos la skyabs su mchi'o / /
tshogs rnams kyi mchog dge 'dun la skyabs su mchi'o / /
bdag ji srid 'tsho'i bar du dge tshul du btsun pas bzung du gsol / /
'di rang don du brjod pa'i sngags yin pas gnyis pa'i yang rjes zlos gyis zhes brda sprad la gnyis pa brjod /
gsum pa'i skabs su gsum ba 'di la skyabs brjod bdag brjod gong du song /
gzhan brjod pa'i thog mar dge tshul gyi sdom pa skye ba yin te /
mdor /
dper na gzhan brjod pa'i dus na dge tshul nyid bzhin no / /
zhes gsungs pas dge tshul du zhes pa'i tshig rdzogs pa dang khyod la sdom pa skye /
der khyod kyi slob dpon du gyur pa yin zhing /
dge tshul du zhes pa'i skabs su nged kyi skad gzengs mthob dang /
se gol gyis brda sbyor bas /
de dus bdag gi rgyud la dge tshul gyi sdom pa @# / /
skyes pa'i dus 'di kho na yin snyam pa'i thob blo skyes ba shin tu gal che ba dang /
slob dpon du gyur nas btsun pa zhes mi brjod par /
slob dpon zhes brjod dgos pa yin pas ma yongs par yid la zhog la /
gsum pa'i yang rjes zlos gyis zhes brjod /
mjug tu dge tshul du bsgrub pa'i thabs yin no / /
khyod rang legs so gyis bya /
slob mas legs so zhes brjod do / /
des dngos gzhi'i cho ga grub /
mjug gi cho ga la gnyis yod pa'i dang po thob dus go ba de mang du thos pa'i 'dul ba 'dzin pa chen po dge slong che ge mos mdzod cig ces bsgo /
dus go brjod pa'i dge slong gis nyi ma rdzogs pa'i sar phyin te thur ma sor bzhi pas grib tshod gzhal te /
thur ma de'i grib ma sor bzhi la skyes bu dang /
sor gsum man chad la rkang pa'i tha snyad byas pa'i dus tshod des des byas nas gral la 'khod de /
khyod dge tshul du bsgrub pa la chog sbyor dngos rjes gsum yod pa'i rjes kyi cho ga la gnyis las /
dang po bsnyen bkur gyi gnas dang gnas ma yin pa'i shes pa'i phyir du dus go ba la /
khyod kyi rgyud la dge tshul gyi sdom pa thob pa'i dus /
lo'i dbang du byas na /
lo skor bcu gnyis yod pa las lo 'di che ge yin /
de la dus tshigs lnga las /
dgun dus yin /
de la zla ba bzhi yod pa las dgun zla che ge yin /
de la yar ngo dang mar do gnyis yod pa las yar ngo yin /
de la tsho'i bco lnga yod pa las che ge yin /
de la nyin mtshan gyi cha gnyis yod pa las nyin mo yin| de la cha shas bcu bzhi yod pa las che ge'i dus yin /
grib tshod skyes bu che ge dang /
rkang pa che ge'i dus su /
gtsug lag khang che ge mo ru /
mkhan po che ge las /
khyod kyi dge tshul gyi sdom pa thob pa yin pas de rnams yid la bzhag nas bsnyen bkur gyi gnas dge slong rnams dang /
rang las rgan pa'i dge tshul rnams gral gong du zhog /
rnyed pa dang por phul /
phyag dang sngon du ldang ba sogs gus pa'i las kyis /
de ltar byas pas gzhan rgyud kyi bslab pa la gus par byas pa'i phan yon yod /
dge slong ma dang dge slong pha'i phyag ma len /
rang las bslab pa gzhon pa'i dge tshul dang /
dge tshul ma rgan gzhon thams cad dang /
dge bsnyen pha ma sogs kyi phyag dang bsnyen bkur dang du long| de ltar byas pas rang rgyud kyi bslab pa la gus par byas pa'i phan yon yod /
dus mnyam pa byung na gcig gis gcig la phyag bya mi dgos /
gral mgyogs gral byas pas chog /
de ltar byas pas dngos su sdom pa thob pa'i 'du shes /
ston pa'i bcas pa dang mthun zhing /
nges 'byung gi bsam pas zin pas sangs rgyas thob pa'i phan yon yod pas de rnams thugs la bzhag nas phyag len la thobs pa mdzod /
de mjug chog dang po lags /
gnyis pa dge ba'i bshes gnyen pas gsung bar 'gyur pas de la snyan gtod mdzod /
ces brjod /
de nas bslab pa brjod pa pos /
dge ba'i bshes gnyen pas gsung pa de rnams kyang sems la bzhag nas lag len la thebs @# / /
par byed dgos pa yin /
de mjug chog gnyis pa thob pa mi nyams shing 'phel bar bya ba'i phyir bslab pa brjod pa ni /
sdom pa thob pa tsam gyis mi chog bsrung dgos| bsrung lugs ni /
dgra bcom pa rnams kyis spang bya bcu po yid kyis spangs shing lus ngag gis de las slar log pa bzhin du bdag gis kyang dus 'di nas ma shis bar du sbad bya bcu po 'khor dang bcas pa yid kyis spangs nas /
lus ngag gis slar ldog snyams pa gyis la 'di'i rjes zlos gyis slob dpon dgongs su gsol /
ji ltar 'phags pa dgra bcom pa de dag gis /
ji srid 'tsho'i bar du srog gcod pa spangs te /
srog gcod pa las slar log pa de bzhin du /
bdag ming 'di zhes bgyi bas kyang dus 'di nas bzung ste /
ji srid 'tsho'i bar du /
srog gcod pa spangs te srog gcod pa las slar ldog par bgyi'o / /
yan lag dang po 'dis bdag 'phags pa dgra bcom pa de dag gi bslab pa la rjes su slob bo| |rjes su bsgrub po| |rjes su bgyid do / /
gzhan yang ji ltar 'phags pa dgra bcom pa de dag gis ji srid 'tsho'i bar du ma byin par len pa dang /
mi tshangs par spyod pa dang /
rdzun du smra ba dang /
'bru'i chad dang /
bcos pa'i chang myos par 'gyur ba bag med pa'i gnas dang /
glu gar dang rol mo'i sgra dang /
phreng ba dang /
spos nyug pa dang /
rgyan dang kha dog 'chang ba dang /
khri stan mthon po dang /
khri stan chen po dang /
dus ma yin pa'i kha zas dang /
gser dngul len pa spangs te /
gser dngul len pa las slar log pa de bzhin du / /
bdag ming 'di zhes bgyi bas kyang dus 'di nas bzung ste /
ji srid 'tsho'i bar du ma byin par len pa dang /
mi tshangs par spyod pa dang /
rdzun du smra ba dang /
'bru'i chang dang /
bcos pa'i chang myos par 'gyur ba bag med pa'i gnas dang /
glu gar dang rol mo'i sgra dang /
phreng ba dang /
spos nyug pa dang /
rgyan dang kha dog 'chad ba dang /
khri stan mthon po dang /
khri stan chen po dang /
dus ma yin pa'i kha zas dang /
gser dngul len ba spangs te /
gser dngul len pa las slar ldog par bgyi'o / /
yan lag bcu ba 'dis bdag 'phags pa dgra bcom pa de dag gi bslab ba la rjes su slob po / /
rjes su bsgrub po / /
rjes su bgyid do / /
thabs yin no /
legs so bya'o / /
de ltar dngos su blangs ba'i bslab pa bcu las rtsa ba bzhi las 'das na pham pa dang 'dra ba'i nyes byas /
yan lag drug las 'das na bshags bya'i nyes byas| sdom pa blangs pa'i phyogs mthun las 'das na bsdam bya'i nyes byas /
'chang ba la sogs pa nyes med du gnang ba rnams la nyes ba med par shes par gyis la legs par srungs shig /
zhes brjod do / /
de ltar dge tshul du gyur nas khyim pa yin na 'phags pa tshun chad kyis kyang phyag bya ba'i gnas su gyur pa yin pas /
dga' spro rgya chen po gyis /
de nyin bsnyen rdzogs su sgrub na mjug chog gnyis kyang mi dgos /
mi sgrub na /
de thams cad mkhan po'i sku drin las byung ba yin pas mkhan po la phyag gsum tshol la sku drin che lags zhes brjod / /
@# / /
des kyang sku drin che lags zhes brjod /
gzhan rnams kyis me tog 'thor ba dang bcas te /
gong gi smon lam bzhi gdab cing /
bzhi pa la tshe rabs thams cad du dge tshul gyi sdom pa rnam par dag pa dang ldan par gyur cig /
zhes bsgyur / /
de nas bsnyen rdzogs su sgrub pa la /
sgrub bya lo nyi shu lon cing bsnyen rdzogs sgrub par 'dod na /
de'i chos gos gsum dang lhung bzed gding ba sogs yo byad gang dgos rang la yod pa'am /
med na g.yar po tshun chad kyis btsal la tshags su gzhug /
mkhan pos las slob gsang ston /
kha skong gi dge slong las gral du 'du 'os rnams la tshig gis gsol ba gdab /
de rnams kyis kyang bshags bsdams sogs kyis rgyud dag par byas te 'du dgos shing| lag len la 'dus nas ltung bshags dang spyi bshags sogs bton nas mthong sdom dri lan bya /
mkhan po 'am /
des bsgos bas gnas mal dang ston pa'i sku brnyan bshams pa sogs sngar nas byas bzhin pa yin na des 'thus shing /
min na sngar ltar legs par bshams /
sgrub bya'i chos gos gsum dang gding ba sngar ltar bltab pa brgyad nas mgo mkhan po ngos la bstan nas bzhag /
lhung bzed dang chu tshags kyang de bzhin logs su bzhag /
mkhan po'i mdun du me tog dang /
sgrub bya'i stan du pha gu rtsa dang bcas ba sta gon bya /
sgrub bya rgan pa'i mtha' logs su bzhag /
mkhan pos las gral ba dang sgrub bya la me tog gtang las gral gyi dge 'dun la phyag gsum btsal /
'grengs te 'dud pa dang bcas pas /
dge 'dun btsun pa rnams gsan du gsol /
tshe dang ldan pa ming 'di zhes bgyi ba 'di dge 'dun las bsnyen par rdzogs par 'tshal nas dge 'dun la bsnyen par rdzogs par gsol na /
dge slong mang du thos pa'i 'dul ba 'dzin pa chen po che ge mos las kyi slob dpon bkas gnang ba zhu /
dge slong mang du thos ba'i 'dul ba 'dzin pa che ge mos gsang ste ston pa'i slob dpon bkas gnang ba zhu /
che ge mos dbu mdzad pa rnams kyis las kyi kha skong mdzad nas /
tshe dang ldan pa 'di la bsnyen par rdzogs pa'i sdom pa rnam par dag pa zhig bkas gnang ba zhu /
dngos de ltar g.yar ngo 'phyar zhing mchis lags /
zhes gsol ba btab nas /
mkhan po dang bsgrub byas ston pa dge 'dun dang bcas pa la me tog gtor ro / /
de nas bsgrub bya la ston pa'i sku gzugs 'di la ston pa dngos kyi 'du shes zhog la phyag gsum gyis /
bdag nyid dge slong gi dge 'dun gyi nang du 'jug pa'i bsam pa drag pos dge slong re re la phyag gsum gsum gyis zhes brjod /
phyag pus mo'i lhad gnyis /
lag mthil gnyis /
mgo bo ste yan lag lnga sal reg ba'i phyag gam /
dge slong rnams kyi sgyid pa la 'khyud cing mgo bos rkang pa la gtugs pa'i phyag bya ste /
phyag gzhan gyis go mi tshod do / /
phyag 'tshal ba'i tshe dge slong re res tshe dang ldan pa 'di'i rgyud la bsnyen par rdzogs pa dge slong gi sdom pa myur du thob par gyur cig /
ces smon la btab cing me tog gtor ro / /
@# / /
bsgrub bya de rtsa'i steng nas mkhan po la phyag gsum 'tshal du bcug ste /
mkhan po'i mdun du pha gu'i steng du rtsa bting ba la rtid ba gnyis kyis mnan nas tsog tsog pur thal mo snying khar sbyor du bcug nas /
khyod bsnyen par rdzogs pa'i dge slong gi dngos po don du gnyed ba de shin tu legs /
legs pa'i rgyu mtshan /
dge slong la rab tu gces pa'i mdo las /
dge slong zhes bya chos kyi rgyal mtshan te /
dge slong zhes bya rdo rje'i srog shing yin /
dge slong zhes bya duH ? kha spong ba yin /
dge slong zhes bya rgyal ba'i sras po yin /
dge slong zhes bya nyon mongs srog gcod de /
dge slong zhes bya thar ba'i lam 'grod yin /
dge slong rang gi ngo bo bsdam pa ste /
zhes gsungs /
de lta bu'i bsnyen rdzogs su sgrub pa la /
sngon chog dang da ltar gyi chog gnyis gsungs pa las /
dang chog nyes med phun tshogs kyi sgo nas /
bsnyen par rdzogs pa la mkhan po la brten dgos shing| de yang brtan mkhas kyi yon tan gnyis dang ldan pa'i dge slong zhig la mkhan por gsol ba lan gsum du 'debs gdos pas /
dad kyi mkhan po'i bya ba 'grub rung du yod pa la| bdag mya ngan las 'das pa la khang nye ba'i dge slong gi dngos po sgrub mkhan mdzad du gsol snyam pas bsnyen rdzogs kyi mkhan por gsol ba 'debs pa 'di'i rjes zlos gyis /
sngar gyi rab byung gi mkhan po yin na /
mkhan po dgongs su gsol /
bdag ming 'di zhes bgyi ba mkhan po la mkhan por gsol gyi /
mkhan po bdag gi mkhan po mdzad du gsol mkhan po mkhan pos bdag bsnyen par rdzogs par bgyi'o / /
zhes dang /
slob dpon yin na /
slob dpon dgongs su gsol /
bdag ming 'di zhes bgyi ba slob dpon la mkhan por gsol gyi /
slob dpon bdag gi mkhan po mdzad du gsol /
slob dpon mkhan pos bdag bsnyen par rdzogs par bgyi'o / /
zhes dang /
mkhan slob gang yang min na /
slob dpon zhes pa'i tshab tu btsun pa zhes pa bcug nas /
gsol ba 'debs su gzhug cing mkhan por 'gyur 'tshams sngar ltar brda sprad /
mjug tu / /
thabs legs bya'o / /
de nas mkhan pos phyag gsum 'tshol la ded kyi mdun du shog cig ces bsgo / /
grogs byed pas chos gos gsum po so sor bltab pa phrag pa g.yon pa la bkal nas /
'di la dngos dang 'di la rgyu'i byin brlabs 'chags par gda' /
byas la brda sprad /
mkhan pos kyang de la mang du thos pa'i dge slong 'di zhes bya bas tshe dang ldan pa 'di'i lhung bzed dge 'dun la ston pa'i grogs ldan mdzod cig ces bsgo /
de nas mkhan po dang bsgrub bya gnyis ka 'grengs te gnyis ka'i lag pa g.yon pa 'og dang g.yas pa steng du byas te snam sbyar bzung nas /
'di dge slong gi 'tsho ba'i yo byad snam sbyar du byin gyis brlabs snyam pa gyis la 'di'i rjes zlos gyis /
mkhan po dgongs su gsol / /
bdag ming 'di zhes bgyi ba'i chos gos bgyis lags pa /
rung ba spyad par 'os pa 'di chos gos snam sbyar du byin gyis brlab po /
lan gsum bzlas la /
de snan sbyar du byin @# / /
gyis brlabs pa'i thabs yin no / /
khyed rang legs so gyis byas la /
phrag pa g.yas dos su spos la bzhag /
'di dge slong gi 'tsho ba'i yo byad bla gos dang mthang gos su byin gyis brlab snyams gyis la rjes zlos gyis bya ba brjod la /
snam sbyar gyi gnas su bla gos dang mthang gos zhes 'jug gzhan 'dra /
thabs legs snam sbyar ltar byed /
grogs ldan pas de blangs te bltab pa bshig /
snam sbyar phyir 'ong ba byas bla gos nang du byas nas sbrags te bzhag /
mthong gos nyis bltab byas pa bsgrub bya la bskon /
de steng du bla gos snam sbyar sbrags pa bskon pa'i g.yon phyogs phrag pa g.yon par bkal /
g.yas kyi sne mo g.yon gyi phrag pa'i steng du bzhag /
g.yas kyi dpung pa phyir phyung ste /
mkhan pos kyang bskon zhing thal mo snying khar sbyar bcug pa'i mgo por me tog bzhag nas /
smon lam bzhi po thams cad kyis gdab cing /
bzhi pa tshe rabs thams cad du bsnyen rdzogs kyi sdom pa rnam par dag pa dang ldan par gyur cig /
ces bsgyur /
sgrub byas snam sbyar gyon ma thag gting ba'i steng nas dge 'dun la phyag gsum bya| gal te chos gos gsum gyi rgyu rung ba la rgyu'i byin rlabs byed na snam sbyar gyi rgyu legs par bltab pa sgrub bya'i phrag pa g.yon par bkal ba'i sne mo mkhan po dang sgrub bya gnyis kas sdar ltar bzung la mkhan pos /
'di snam sbyar gyi rgyur byin gyis brlab snyam pa gyis la rjes zlos gyis /
mkhan po dgongs su gsol /
bdag ming 'di zhes bgyi ba'i gos 'di snam sbyar du byin gyis brlab po / /
'tshal la bar chad ma byung na snam phran dgu pa la sogs par bgyi ste /
glegs bu phyed dang gsum pa la sogs par bgyi'o /
bkru'o / /
brkyang ngo / /
dra 'o / /
bsdeb po / /
gzungs gdab bo / /
drub bo / /
kha bsgyur ro / /
yad na 'di la lhan thabs su glan no / /
rkyen ji lta ba bzhin du bgyis te chos gos 'di ni rung ba spyad par 'os pa'o / /
lan gsum bzlas la thabs legs bya'o / /
bla gos la gzhan 'dra ba la snam phran bdun par bgyi ste /
glegs sbu phyed dang gsum par bgyi'o / /
mthang gos la snam phran lnga par bgyi ste glegs bu phyed dang gnyis par bgyi'o / /
zhes brjod gzhan sngar gyis 'gre'o / /
lhung bzed ston pa'i dge slong gis lhung bzed kyi nang du me tog gam sman cung zad bcug la /
lhung bzed lag pa g.yon par bzhag pa g.yas pas kha bkab /
rgan pa'i mtha' nas brtsams te dge slong re re'i mdun du 'grengs te 'dud pa dang bcas pas rgan gzhon gyi bye brag gis btsun pa'am tshe dang ldan pa dgongs su gsol /
tshe dang ldan pa ming 'di zhes bgyi ba'i lhung bzed 'di mi chung ngam mi che 'am /
mi skya 'am zhes 'dri /
re re nas lhung bzed bzang do / /
zhes brjod /
ston mkhan de la dge slong gzhan zhig gis ston lugs sngar bzhin bya /
mkhan pos legs par brtags nas 'grim du bcug pa yin na mkhan po la bstan mi dgos /
de lta ma yin na dgos /
de nas lhung bzed de mkhan slob gnyis ka 'gred pa'i lag pa g.yon par bzhag /
g.yas pas steng nas bkab la / /
@# / /
'di dge slong gi 'tsho ba'i yo byang lhung bzed du byin gyis brlab snyam pa gyis la 'di'i rjes zlos gyis /
mkhan po dgongs su gsol /
bdag ming 'di zhes bgyi ba'i lhung bzed zas la spyad par 'os pa drang srong gi snod 'di bslang ba'i snod du byin gyis brlab po lan gsum bzlas thabs legs bya'o / /
de nas gding ba chu tshags sger lugs dge tshul gyi skabs ji lta ba bzhin bya /
de nas grogs byed pa'i dge slong gis sgrub bya'i lus tshags legs par byas la /
las gral nas mthong sar gding ba'i steng du kha tshur bstan nas 'greng te 'dud pa dang bcas pas las thos pa'i sa yin na rna ba 'gebs su bcug ste /
las mi thos par byas la bzhag /
rang las gral du 'khod /
'di man chad gsang ston dang dus go ma gtogs las slob gzhan logs su yod na las slob kyis brjod cing mkhan slob sgrags mas byed na mkhan pos brjod dgos pas /
de gnyis gang yang rung ba'i las byed pa pos /
las thams cad kyi sngon du 'gro ba gnyis las /
thog mar yul dus kyi stobs kyis bshags par ma nus pa'i ltung ba thun mong pa las la mi bsgrib pa'i slad du /
gsol ba'i las kyis byin gyis brlab par bgyi bas /
dge 'dun rnams spyod lam bstun nas gsol ba'i las la thugs gtad par zhu /
dge 'dun btsun pa rnams gsan du gsol /
deng dge 'dun gyi bsnyen par rdzogs pa'i 'phrin las la gsal bdag cag dge 'dun thams cad ni ltung ba dang bcas par gyur na gang gi mdun du bdag cag ltung ba de chos bzhin du slar bgyi ba /
bdag cag las dge slong gnas gzhan du mchis la dge slong gi mdun du ltung ba de chos bzhin du slar bgyid par spro ba su yang ma mchis na / /
gal te dge 'dun gyi dus la bab cing bzod na dge 'dun gyi gnang bar mdzod cig dang /
dge 'dun gyis ded ltung ba de byin gyis brlab te bsnyen par rdzogs pa'i 'phrin las mdzad la /
slad kyis dge slong gi mdun du ltung ba de chos bzhin du slar mdzad do / /
'di ni gsol ba'o / /
dge 'dun thugs mthun pa'i phyir gnas la blo mthun bgyi ba ni /
las mdzad pa'i gnas 'di nye 'khor dang bcas pa tshun chad /
bsnyen rdzogs kyi 'phrin las kyi gnas su thugs bstun pa gsol ba'i las la thugs gtad par zhu /
dge 'dun btsun pa rnams gsan du gsol /
'di'i grub pa ni skal pa chags pa'i tshe'am de'i 'og tu rang grub pa'i brag skyib bam thang kha sogs /
bgyis pa ni skyes bu'i rtsol bas las bya ba'i gnas su bgyis ba| lags pa ni las bya ba'i gnas su zin cing rung ba la zer pas cho ga'i skabs su de gsum gang yin pa de gcig pu brjod kyi gsum ka mi brjod /
gnas thams cad grub pa'am /
bgyis pa'am /
lags pa nang mtshams dang /
phyi rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su bzhed na /
gal te dge 'dun gyi dus la bab cing bzed na dge 'dun gyis gnang bar mdzod cig dge 'dun gyis gnas thams cad grub pa'am /
bgyis pa'am /
lags pa nang mtshams dang /
phyi rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su blo mthun par bgyi'o / /
'di ni gsol ba'o / /
gsol ba thal /
brjod pa 'jug bsdud dang bcas pa la thugs gtad par zhu /
dge 'dun btsun pa @# / /
rnams gsan du gsal /
gnas thams cad grub pa'am /
bgyis pa'am /
lags pa nang mtshams dang /
phyi rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su bzhed de /
de'i slad du dge 'dun gyis gnas thams cad grub pa 'am /
bgyis pa'am /
lags pa nang mtshams dang /
phyi rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su blo mthun par bgyi na /
tshe dang ldan pa gang dag gnas thams cad grub pa 'am /
bgyis pa'am /
lags pa nang mtshams dang| phyir rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su blo mthun par bgyi bar bzod pa de dag ni cang ma gsung zhig /
gang dag mi bzod pa de dag ni gsungs shig /
dge 'dun gyis bzod cing gnang nas /
dge 'dun gyis gyi gnas thams cad grub pa 'am /
bgyis pa 'am /
lags pa nang mtshams dang /
phyir rol nye 'khor 'dom gang dang bcas pa 'di dge 'dun gyi bsnyen par rdzogs pa'i 'phrin las kyi gnas su blo mthun par bgyis lags te /
'di ltar cang mi gsung bas de de bzhin du 'dzin to / /
de nas las byed pas mkhan po ming 'di zhes bgyi bas /
tshe dang ldan pa ming 'di zhes bya ba'i gsung snye ston par gsol pa btab pa de gang yin zhes dri /
des bdag dge slong ming 'di zhes bya ba lags /
zhes lan gdab /
ming 'di zhes bya ba byed mkhan po ming 'di zhes bya bas tshe dang ldan pa ming 'di zhes bgyi ba la gsang ste ston par spro'am /
des kyang spro lags zhes len gdab /
'dir gsang ste ston pas sgog tu bar chad dri ba'i phyir gsang ste ston pa bsko ba la thugs bstun pa gsol ba'i las la thugs gtad pa zhu /
dge 'dun btsun pa rnams gsan du gsol /
dge slong ming 'di zhes bgyi ba 'di mkhan po ming 'di zhes bgyi bas /
ming 'di zhes bgyi ba la gsang ste ston par spro na /
gal te dge 'dun gyis dus la bab cing bzod na /
dge 'dun gyis gnang bar mdzod cig dang /
dge slong ming 'di zhes bgyi ba 'di ma ming 'di zhes bgyi bas ming 'di zhes bgyi ba la gsang ste ston to / /
'di ni gsol ba'o / /
de nas gsang ston des bsgrub bya lgog du khrid la rang la phyag gsum 'tshal du bcug /
mdun du tsog tsog bur tu bcug ste /
thal mo snying kar sbyor du bcug la /
khyod bsnyen par rdzogs par byed pa la mngon du gyur ba bcu tshad dgos shing /
de'i nang nas yongs su dag pa mngon du gyur pa zhes bya ba /
bar kyi chos dang mi ldan pa zhig dgos /
bar chad yod med pas dris pas shes pas dri ba 'di rnams la lan legs par thog cig tshe dang ldan pa khyod nyon cig /
'di ni khyod kyi bden pa'i dus 'di 'byung ba'i dus te /
kho bos khyod la cung zad dri yi /
khyod ma 'dzems par byos la yin pa la yin zhes smros /
ma yin pa lam yin zhes lan thob cig /
khyod skyes pa yin nam /
des yin lag zhes sogs /
dri ba dang mthun pa'i lan gdab bo / /
skyes pa'i dbang po dang ldan nam /
lo nyi shu lon nam /
khyod kyi chos gos gsum dang lhung bzed tshang ngam /
khyod pha ma gson pas ma gnang ba ma yin nam /
khyod bran ma yin nam /
brkus pa ma yin nam /
rnyed btson ma yin nam /
rnyed btson ma yin nam /
tsod pa can ma yin nam /
btsod pa ma yin nam /
rgyal pos bkrabs pa ma yin na @# / /
rgyal po la bsdigs pa ma yin nam /
rgyal po la gnod pa'i las byed pa ma yin nam /
rgyal po la gnod pa'i las byas sam byed du bcug pa ma yin nam /
chom rkun par grags pa ma yin nam /
za ma ma yin nam /
ma ning ma yin nam /
dge slong ma sun phyung ba ma yin nam /
rku thabs su gnas pa ma yin nam /
tha dad du gnas pa ma yin nam /
gnas par mi bya ba ma yin nam /
mu stegs can ma yin nam /
mu stegs can zhugs pa ma yin nam /
pha bsad pa ma yin nam /
ma bsad pa ma yin nam /
dgra bcom pa bsad pa ma yin nam /
dge 'dun dbyen byas pa ma yin nam /
de bzhin gshegs pa la ngan sems kyis khrag phyung ba ma yin nam /
sprul ba ma yin nam /
dud 'gro ma yin nam /
zhes dris la /
bsgrub byas ma yin lags zhes brjod par bya'o / /
khyod la la la'i bu lon mang yang rung nyung yang rung bsnyen par rdzogs nas 'jal mi nus pa cung zad kyang chags pa med dam /
khyod sngon rab tu byung ba ma yin nam /
khyod pham par gyur pa bzhi las ltung ba gang yang rung ba zhig byung ba ma yin nam /
ji ltar khyod da ltar rab tu byung ba yin nam /
khyod kyis tshangs par spyod pa legs par spyod dam /
zhes dri /
des legs par spyad lags zhes brjod /
khyod kyi ming ci /
nges bdag gi ming 'di zhes bgyi /
khyod kyi mkhan po'i ming ci /
don gyi slad du mtshan nas smos te bdag gi mkhan po'i ming 'di zhes bgyi| zhes brjod do /
tshe dang ldan pa khyod nyon cig /
ma rnams kyi lus la lus kyi nad rnams pa 'di lta bu dag 'byung ba 'di lta ste /
mdze dang 'gras dang phol mig dang /
'brum phran dang sha bkra dang /
khyi rdo dang /
g.ya' ba dang /
glog pa dang /
rkad shu dang /
skem nad dang /
brjed byed dang /
bkres rdab dang /
skya rbab dang /
rkang pa ma dang /
mtshan par rdol ba dang /
rims dang rims drag po dang /
nyin gcig pa dang /
nyin gnyis pa dang /
nyin gsum pa dang /
nyin bzhi pa dang /
'dus pa dang /
rims nyin re ba dang /
rtags pa'i rims dang /
rims ldang dub ? ba dang /
shu ba dang /
gsung ba dang /
skyigs bu dang /
lud pa dang /
dbugs mi bde ba dang /
lhog pa dang /
yan lag tu zug pa dang /
skran dang /
khrag nad dang /
mkhris nad dang /
gzhang 'brum dang /
skyug bro ba dang /
chu 'gags pa dang /
ngal ba dang /
lus tshe ba dang /
rtsib logs tsha ba dang /
rus pa la zug bste lus kyi nad 'di lta bu 'di dag las gang yang rung ba dang /
'di lta bu gzhan dag kyang khyod kyi lus la med dam /
des med lags zhes brjod de / /
tshe dang ldan pa khyod nyon cig /
khyod la da lta ngas gang dris pa de nyid dge 'dun gyi dbus su yang tshangs pa mtshungs par spyod pa mkhas pa rnams khyod la 'dri yis /
der yang khyod kyis ma 'dzem par byos la /
yin pa la yin zhes smros /
ma yin pa la yang ma min zhes lan thob cig /
khyod ma bos kyi bar du ma 'ong bar sdod cig de ltar na khyod bar chad kyis dag 'dug cing /
des dge 'dun la zhus la yong gi zhes brjod la /
des dge 'dun gyi nang du 'ongs te rgan pa'i mtha' logs su 'grengs te 'dud pa dang bcas pas dge 'dun btsun pa rnams gsan du gsol /
bdag gis mkhan po ming 'di zhes bgyi bas /
tshe dang ldan pa ming 'di zhes bgyi ba la bar chad kyi chos rnams gsang ste rjes su bstan na /
de yang bar @# / /
chad kyi chos rnams yongs su dag go zhes kho na nyid mchi na /
ci mchi zhig gam thams cad kyis gal te yongs su dag na'o / /
zhes brjod /
ma brjod na nyes byas so / /
de nas bsgrub bya la /
dge 'dun gyis gnang gi shog cig ces brjod la /
gding ba'i steng nas dge 'dun spyi la dmigs pa'i phyag gsum 'tshal du bcug la /
rang nyid gral du 'khod /
de nas sgrub bya de dang por ston pa la phyag gsum 'tshal du bcug /
de nas dge 'dun la phyag gsum 'tshal du gzhug /
de nas las byed pas ded la phyag gsum tshol la /
ded kyi mdun du pha gu'i steng du rtswa bting ba la rting ba gnyis kyis mnan nas /
tsog tsog pur thal mo snying khar sbyor la 'dug cig ces bsgos te /
khyod bsnyen par rdzogs par byed pa la dge 'dun la gsol ba lan gsum gyi bar du 'debs dgos pas nged kyi rjes zlos kyis /
dge 'dun btsun pa rnams gsan du gsol /
bdag ming 'di zhes bgyi ba /
don gyi slad du mtshan nas smos ste mkhan po ming 'di zhes bgyi bas dge 'dun las bsnyen par rdzogs par 'tshal te /
bdag ming 'di zhes bgyi ba /
don gyi slad du mtshan nas smos ste mkhan po ming 'di zhes bgyi bas /
dge 'dun las bsnyen par rdzogs par gsol na| dge 'dun btsun pa rnams kyis bdag bsnyen par rdzogs par mdzad du gsol /
dge 'dun btsun pa rnams kyis bdag drang du gsol /
dge 'dun btsun pa rnams kyis bdag rjes su bzung du gsol /
dge 'dun btsun pa rnams kyis bdag la rjes su bstan du gsol /
thugs brtse ba can dge 'dun btsun pa rnams kyis thugs brtse ba'i slad du bdag la thugs brtse bar mdzad du gsol /
ces lan gsum rjes zlos byed du gzhug /
de nas sgrub byas rjes zlos byed mi dgos /
dge 'dun thugs yid ches pa'i phyir dge 'dun gyi nang du bar chad dri ba la thugs bstun pa gsol ba'i las bgyid pas /
dge 'dun rnams spyod lam bstun nas gsol ba'i las la thugs gtad par zhu /
dge 'dun btsun pa rnams gsan du gsol /
mkhan po ming 'di zhes bgyi bas dge 'dun las bsnyen par rdzogs par 'tshal te /
ming 'di zhes bgyi pa 'di /
mkhan po ming 'di zhes bgyi bas /
dge 'dun las bsnyen par rdzogs par gsol na /
gal te dge 'dun gyi dus la bab cing bzod na /
dge 'dun gyis gnang bar mdzod cig dang /
bdag gis dge 'dun gyi nang du mkhan po ming 'di zhes bgyi bas ming 'di zhes bgyi ba la bar chad kyi chos rnams dri bar bya'o / /
'di ni gsol ba'o / /
de nas bsgrub bya la ded la phyag gsum phul la sngar bzhin pa gu'i steng du 'dug cig ces bsgol /
khyod bsnyen par rdzogs par byed pa la rgyud bar chad kyi chos dang mi ldan pas yongs su dag pa zhig dgos /
bar chad yod med sngar gsang ston gyis lkog tu dris na yang /
bar chad 'ga' zhin blo bur du 'byung ba yang srid sngar ma dran da dran pa'ang srid pa la sogs pa'i dgos ched 'ga' zhig kyang yod mod /
gtso ched dge 'dun thugs yid ches pa'i don du nang du 'dri ba yin pas lan drang por thob cig tshe @# / /
dang ldan pa khyod nyon cig 'di ni khyed kyi bden pa'i dus /
'di ni 'byung ba'i dus te /
kho bos khyod la cung zad dri yis khyod ma 'jom par gyos ? la yin pa la yin zhes smros /
zhes pa nas /
'di lta bu gzhan dag kyang khyod kyi lus la med dam zhes pa'i bar sngar gsang ston gyis dris pa ltar dri'o / /
de nas khyod bsnyen par rdzogs par byed pa la mngon gyur bcu'i sgo nas bsgrub dgos shing /
mngon gyur gzhan thams cad phun sum tshogs pa'i tshul gyis tshad /
bsnyen rdzogs kyi sdom pa pa skye ba la bsnyen par rdzogs par 'dod pa mngon du gyur ba bsam pa'i rten rgyu'i kun slong thob 'dod /
dus kyi kun slong thob shes /
'gal rkyen nges pa lnga bral /
mthun rkyen phun tshogs sum ldan /
de thams cad nges 'byung gi bsam pas zin pa gal che bas /
bsam pa 'di bzhin du gyis /
ji skad du mod dran pa nyer bzhag las /
zhes pa nas sems can thams cad kyi don du thob par bya dgos /
de'i phyir du bstan pa'i gzhi ma tshul khrims kyi bslab pa'i gtso bo so so thar pa'i sdom pa mchog bsnyen rdzogs gyi sdom pa rnam par dag pa blangs la dus da nas bzung ste ma shi tshun gyi yul dus gnas skabs thams cad du yan lag rnams ma tshang ba med par legs par bsrung snyam pa gyis la yid gzhin du ma yengs par sdod cig ces bsgos la /
dge 'dun rnams spyod lam bstun /
thugs dgongs gsum po gsal btab nas gsol ba'i las la thugs gtad par zhu zhing /
lhag chad byung na gso bar zhu /
dge 'dun btsun pa rnams gsan du gsol /
tshe dang ldan ba ming 'di zhes bgyi ba 'di /
mkhan bo ming 'di zhes bgyi pas dge 'dun las bsnyen par rdzogs par 'tshal nas /
ming 'di zhes bgyi ba 'di mkhan po ming 'di zhes bgyi bas dge 'dun las bsnyen par rdzogs par gsol te /
skyes pa yang lags /
skyes pa'i dbang po dang yang ldan /
lo nyi shu yang lon /
'di'i chos gos gsum dang lhung bzed kyang tshang /
bar chad kyi chos rnams kyang yongs su dag go zhes kho na nyid mchi ste /
tshe dang ldan pa ming 'di zhes bgyi ba 'di /
mkhan po ming 'di zhes bgyi bas dge 'dun las bsnyen bar rdzogs par gsol na /
gal te dge 'dun gyi dus la bab cing bzod na /
dge 'dun gyis gnang bar mdzod cig dang /
dge 'dun gyis tshe dang ldan pa ming 'di zhes bgyi ba /
mkhan po ming 'di zhes bgyi bas dge 'dun las bsnyen par rdzogs par mdzad do / /
'di ni gsol ba'o / /
gsol ba thal /
brjod pa'i las la thugs gtad par zhu /
dge 'dun btsun pa rnams gsan du gsol /
ming 'di zhes bgyi ba 'di mkhan po ming 'di zhes bgyi bas dge 'dun las bsnyen par rdzogs bar 'tshal nas /
ming 'di zhes bgyi ba 'di mkhan po ming 'di zhes bgyi bas /
dge 'dun las bsnyen par rdzogs par gsol de /
skyes ba yang lags /
skyes pa'i dbang po dang yang ldan /
lo nyi shu yang lon /
'di'i chos gos gsum dang lhung bzed kyang tshad /
bar chad kyi chos rnams kyang yongs su dag go zhes kho na nyid mchi ste /
ming 'di zhes bgyi ba 'di mkhan po ming 'di zhes bgyi bas /
dge 'dun las bsnyen par rdzogs par gsol na /
de'i slad du dge 'dun gyis ming 'di zhes bgyi ba /
mkhan @# / /
po ming 'di zhes bya bas bsnyen par rdzogs par mdzad na /
tshe dang ldan pa gang dag ming 'di zhes bgyi ba mkhan po ming 'di zhes bgyi bas bsnyen par rdzogs par mdzad par bzod pa de dag ni cang ma gsung zhig /
gang dag mi bzod pa de dag ni gsungs shig /
brjod pa dang po thal /
gnyis pa la thugs gtad par zhu byas la gnyis pa bya /
gsum pa'i skabs su las chags pa yin te /
mdor brjod pa tha ma gang yin pa'i cha gsum pa la grub pa nyid do / /
zhes gsungs pas mchi ste yan chad ngo bo brjod pa de nas gsol na'i bar bya ba brjod pa /
de'i slad du man chad byed pa brjod pa yin pas /
ngo bo brjod pa dang bya ba brjod pa gnyis rdzogs pa gsol na zhes pa 'gag pa dang mnyam du khyod la bsnyen rdzogs kyi sdom pa skye ded khyod kyi slob dpon du 'gyur ba yin pas /
gsol na zhes pa'i skabs su ded kyis skad gzengs mtho ba dang /
se gol gyi brda sbyor bas de'i dus nga'i rgyud la bsnyen rdzogs kyi sdom pa skyes pa'i dus 'di yin snyam pa'i thob blo skyes ba shin tu gal che zhing /
de'i slad du zhes pa'i tshig byung ba dang sdom pa skyes tshar /
dge slong du gyur snyam du ma yengs bar soms shig /
dge 'dun rnams brjod pa gsum pa la thugs gtad par zhu /
byas la gsum pa bya /
las kyis 'jug sdud la thugs gtad par zhu /
dge 'dun gyis bzod cing gnang nas /
dge 'dun gyis ming 'di zhes bgyi ba mkhan po ming 'di zhes bya bas bsnyen par rdzogs par mdzad lags te /
'di ltar cing mi gsung bas de de bzhin du 'dzin to / /
de ltar gsol bzhi'i las kyis khyod kyi rgyud la bsnyen rdzogs kyi sdom pa 'chal tshul gyi rgyun sdom zhing 'gog par byed pa'i chu lon lta bu thob /
dge slong du gyur pas dga' ba sgoms shig /
des dngos gzhi grub /
mjug gi cho ga la gnyis yod pa'i /
dang po che ge mos mdzod /
ces brjod /
de nas bskos pa'i dge slong des grib tshod 'jal lugs sngar ltar byas la /
'dir mjug gi cho ga'i skabs de la gnyis las /
dang po bsnyen bskur gyi gnas dang /
gnas ma yin pa shes bar bya ba'i don du rdzogs pa'i dus go bar bgyin /
bsnyen bkur gyi gnas de rang bas grib ma sor cig yan chad kyi dus kyi bslab pa rgan pa'i dge slong rnams yin /
gnas ma yin pa rang bas bslab pa gzhon pa'i dge slong rnams dang sa gzhan na gnas pa'i dge slong rnams dang /
dge slong ma rnams dang /
dge slob ma rnams dang /
dge tshul pha ma /
dge bsnyen pha ma la sogs pa yin /
de yang rags pa lo dang zla bas 'jog par ma zad /
than grib ma sor cig yan chad kyis kyang 'jog pa yin| bsnyen bkur rang gi ngo bo phyag 'tshal ba dang /
gral gong du gtong ba dang /
rnyid pa dang por 'drim pa la sogs pa yin /
rig par bya ba'i dngos po drug gam bdun tsam yod pa las /
mdo rtsa 'grel las phra ba'i rim pa nas bshad kyang rjod pa pos brjod bde zhing nyan pa pos gzung ba de ba'i phyir lo dri mkhan po'i rjes su 'brangs nas rags pa nas brjod de /
dus tshigs rnams kyi phyi mo lo yin bas da lo byi ba'i lo yin /
dus tshigs la /
dgun dang /
dpyid dang /
dbyar dang /
dbyar thung du dang dbyar ring po dang lnga las dgun gyi dus @# / /
yin zla ba rgyal gyi zla ba yin /
de'i yar ngo yin /
tshes gcig yin /
nyin mtshan gnyis las nyin mo yin /
snga dro gu da phyi dro gsum las gung gi dus yin /
de la gnyis las gung yol ba'i dus yin /
grib tshod skyes bu cig dang rkang pa gcig gi dus su khyed kyi rgyud la dge slong gi sdom pa skyes pa yin pas /
de rnams sems la zhog la rang bas rgan pa rnams la phyag dang gral la sogs pa'i bsnyen bkur stobs /
gzhon pas bsnyen bkur stobs pa dang du long /
de ltar brtsis pas mnyam par gyur na phyag bya mi dgos /
gral mgyog gral du bya ste /
mdo rtsa ba las /
dus mnyam pa rnams ni gcig gis gcig la phyag mi bya'o / /
sngar 'od pa dang so yin no zhes bshad do / /
rig par byas ba'i dgos pa dngos su sdom pa thob pa'i dus shes pa dang /
de ltar 'jug ldog byas pas kha na ma thobs mi gos pa dang /
brgyud nas rnam pa thams cad mkhyen pa'i sangs rgyas 'thob pa yin /
de rnams kyis rdzogs pa'i dus go ba thal pa lags /
thob pa mi nyams shing 'phel ba'i don du gdams ngag brjod pa dge ba'i bshes gnyen pas gsung bar 'gyur lags zhes brjod do / /
de nas las byed pas mjug chog gnyis pa thob pa'i sdom pa mi nyams shing 'phel pa'i don du gdams ngag brjod pa la /
tshe dang ldan pa khyod nyon cig /
bzhi po 'di dag ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pa des /
de ltar rab tu byung ba dang bsnyen par rdzogs pa dge slong gi gnas su gsungs ste /
de la gnas na legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos por 'gyur ro / /
bzhi gang zhe na /
gos phyag dar khrod dang /
zas bsod bsnyoms dang /
gnas mal shing drung dang /
sman bkus te bor ba sogs /
'dod pa bsod nyams dang /
ngal zhing dub pa'i mtha' gnyis spangs ba la spyod pa ste /
khyod ji srid 'tsho'i bar du gos dang /
zas dang /
gnas mal dang /
sman mtha' gnyis su ma lhung ba la spyod par spro 'am /
spro lags zhes lan 'debs su gzhug /
tshe dang ldan pa khyod nyon cig /
bzhi po 'di dag ni /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pa des de ltar rab tu byung ba dang bsnyen par rdzogs pa dge slong gi ltung bar 'gyur ba'i chos su gsungs te /
dge slong gis de byas na /
byas ma thag tu dge slong du mi rung bar 'gyur /
dge sbyong du mi rung /
shAkya'i sras kyir mi rung dge slong gi dngos po las nyams par 'gyur te /
de'i dge sbyong gi tshul zhig bar 'gyur zhing nyams pa bcom pa ltung pa phan 'gyur ba ste /
de'i dge slong gi tshul phyis rlang du med par 'gyur ro /
'di lta ste dper na /
shing ta la'i mgo bo bcad na sngon por 'gyur du mi rung la /
'phel zhing rgyas pa dang yangs par 'gyur du mi rung ba bzhin no / /
bzhi gang zhen /
mi tshangs par spyod pa dang /
ma byin par len pa dang /
srog gcod pa dang /
rdzun du smra ba ste /
khyod ji srid 'tsho'i bar du pham par 'gyur pa'i chos bzhi la mi spyod dam /
mi spyod lags /
tshe dang ldan pa khyod nyon cig /
bzhi bo 'di dag ni /
bcom ldan 'das de bzhin gshegs pa dgra @# / /
bcom pa yang dag par rdzogs pa'i sangs rgyas mkhyen cing gzigs ba des /
de ltar rab tu byung ba dang bsnyen par rdzogs pa dge slong gi dge sbyong du byed pa'i chos su gsungs te /
bzhi gang zhe na /
gshe yang slar mi gshe /
khros kyang slar mi khro /
brdeg kyang slar mi brdeg /
mtshang brus kyang slar mtshangs mi 'bru ba ste /
khyod kyis deng phyin chad dge sbyong du byed pa'i chos bzhi la spyod dam /
spyod lags /
tshe dang ldan pa khyod nyon cig /
khyod sngon bdag legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos po thob na ci ma rung snyam du smon pa gang yin pa de da khyod mkhan por 'os pa dang /
slob dpon du 'os pa gnyis dang /
dge 'dun mthun pa dang /
gsol ba dang bzhi'i las mi g.yo ba bzhag par mi 'os pas rab byung zhing bsnyen par rdzogs so / /
tshe dang ldan pa khyod nyon cig /
bsnyen par rdzogs nas lo brgya lon pa'i dge slong gis bslab pa gang la bslab bar bya ba de la de ring bsnyen par rdzogs pas kyang bslab bo /
de ring bsnyen par rdzogs pa'i dge slong gis bslab pa gang bslab par bya ba de la bsnyen par rdzogs nas lo brgya lon bas kyang bslab bo| de ltar na tshul khrims nyid kyis mnyam pa dang /
bslab pa nyid kyis mnyam pa dang /
so sor thar pa'i mdo 'don pa nyid kyis mnyam pa de khyod kyis deng phyin chad bsgrub par bya yi mi bsgrub par mi bya'o / /
deng phyin chad khyod kyis mkhan po la pha'i 'du shes nye bar bzhag par bya'o / /
mkhan pos kyang khyod la bu'i 'du shes nye bar bzhag par bya'o / /
khyod kyis deng phyin chad mkhan po la ji srid 'tsho'i bar du bsnyen bkur bya'o / /
mkhan pos kyang khyod shi'am gson gyi bar du nad g.yog bya'o / /
deng phyin chad khyod kyis tshangs pa mtshungs par spyod pa rnams dang /
gnas pa rtan rnams dang /
bar ma rnams dang /
gsar bu rnams la gus pa dang bcas pa dang zhes dang bcas pa dang /
'jigs pa dang bcas pa'i dbang du gyur pas gnas par bya'o / /
deng phyin chad khyod kyis lung nod par bya /
klag par bya /
kha ton bya'o / /
phung po la mkhas pa dang /
khams la mkhas pa dang /
skye mched la mkhas pa dang /
rten cing 'brel bar 'byung ba la mkhas pa dang /
gnas dang gnas ma yin pa la mkhas par bya'o / /
ma thob pa thob par bya ba dang /
ma rtogs pa rtogs par bya ba dang /
mngon du ma byas ba mngon du bya ba'i phyir khyod kyis brtson pa mi 'dor bar bya'o / /
'di dag ni kho bos khyod la bslab pa'i gzhi che long che long tsam zhig brjod par zad de gzhan dag ni zla ba phyed phyed cing so sor thar pa'i mdo 'don pa'i tshe thos par 'gyur ro / /
gzhan dag kyang slob dpon dang / /
mkhan po dang /
mkhan po gcig pa dang /
slob dpon gcig pa dang /
gtam 'dres pa dang /
pheb par smra ba dang /
smon 'drin dang /
'grogs bshes rnams kyis kyang rgya cher ston par 'gyur ro / /
shes rab mchog gi bstan pa la / /
khyod ni bsnyen par rdzogs par gyur / /
dal dang 'byor brnyed dka' bas / /
'di dag ji lta bzhin du bsgrub / /
mdzes pa rab tu dbyung ba dang / /
yongs su dag pa bsnyen rdzogs par rdzogs sangs rgyas kyis rab mkhyen te / /
bden pa'i mtshan gyis bka' stsal to / /
tshe dang ldan pa khyod bsnyen par rdzogs zin gyis bag yod par sgrubs shig /
de ltar sbyor dngos mjug gsum gyis khyod bsnyen par @# / /
rdzogs par bsgrub pa'i cho ga legs par grub yin /
de'ang gtso bor mkhan po'i bdag rkyen las byung ba yin te /
rang gis mdzad dgos rnams rang gis mdzad /
gzhan la bsgo dgos rnams bskos nas mdzad pas drin che ba yin pas phyag gsum tshol la bka' drin che zhes brjod /
gzhan rnams kyis me tog 'thor ba dang bcas te /
gong gi smon lam bzhi gdab cing /
bzhi pa la /
tshe rabs thams cad du bsnyen rdzogs kyi sdom pa rnam par dag pa dang ldan par gyur cig /
ces bsgyur /
khrims kyi tshul khrims skyon med cing /
zhes sogs smon lam dang bkra shis kyis brgyan par bya'o / /
bsnyen rdzogs sogs su bsgrub tshul gyi chog 'khyer bde kun phan zhes bya ba 'di ni khams gsum chos kyi rgyal po shar tsong kha pa blo bzang grags pa'i bstan pa rin po che shar phyogs kyi nor 'dzin yangs pa'i gzhi chen por dar rgyas su mdzad par smon pa'i 'bras bu legs par grub pa'i skyes chen 'gro ba yongs kyi phan bde'i rtsa lag tu gyur pa'i tho yon hu thog thu blo bzang bstan 'dzin rgya mtshos 'di lta bu zhig gyis zhes bskul ba'i bka' bstsal dang du blangs te /
ban chung snyoms las pa ngag dbang blo bzang chos ldan dpal bzang pos cho ga dngos gzhi /
dus gsum rgyal ba'i dbang po thams cad mkhyen cing gzigs pa ngag dbang blo bzang rgya mtsho dpal bzang pos mdzad pa'i las chog rnam rgyal gser mdog sgra ji bzhin pa dang /
dus go gdams ngag bshad pa phyag len rnams mdor bsdus te 'khyer bde bar bsgrigs pa'i ye ge pa ni sdom brtson rnam dpyod yangs pa'i dge tshul dpal bzang ngo / /
'dis kyang bstan pa rin po che phyogs dus thams cad du dar zhing rgyas la yin ring du gnas par gyur cig /
dge'o / /
legs soha / / / /
?
