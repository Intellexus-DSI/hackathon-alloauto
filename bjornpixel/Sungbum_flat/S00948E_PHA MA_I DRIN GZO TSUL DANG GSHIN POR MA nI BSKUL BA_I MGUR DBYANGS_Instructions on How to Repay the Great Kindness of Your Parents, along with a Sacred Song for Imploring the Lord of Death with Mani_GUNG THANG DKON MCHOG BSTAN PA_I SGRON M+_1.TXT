@# / /
pha ma'i drin gzo tshul dang gshin por ma Ni bskul ba'i mgur dbyangs bzhugs so / /
@## / /
pha rol phyin dang gsang sngags lam bzang gis / /
pha ma rigs drug sems can ma lus pa / /
pha mtha' mi mngon 'khor ba'i rgya mtsho yi / /
pha rol 'dren mdzad bshes gnyen rnams la 'dud / /
ma lus spangs rtogs mthar son rdzogs sangs rgyas / /
ma rig mun sel sgron me dam pa'i chos / /
ma nor lam gyi grogs mchog dge 'dun bcas / /
ma lus 'gro ba'i mgon dang skyabs mdzod cig /
ya mtha' gtugs pa med pa'i dus shig nas / /
srid pa'i gnas 'dir zo chun bzhin du 'khor / /
pha ma ma byas sems can 'ga' yang med / /
de tshe rang srog las kyang gces par byas / /
phan pa tshad med drin lan ji ltar 'jal / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
zla ngo bcu yi bar du lus la bzung / /
btsas nas nyin mtshan sha yi drod la sbyar / /
snyan par pos shing brtse ba'i 'dzum gyis bsus / /
sor bcu'i rtse la g.yengs te nu zhos gsos / /
gnyid dang lto bcag yid bzhin nor ltar bsrungs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs@# / /
mgon mkhyen / /
dmigs yul thar ba'i gnas su drang du gsol / /
na na bdag las kho rang na ba 'dam / /
'chin bdag las kho rang 'chi ba 'dam / /
dpral ba'i mig dang khong pa'i snying bzhin du / /
gces pa tshad med bzod pa'i glags ma mchis / /
bu phrug rgyag pas gces ngo ga la shes / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
nyam chung srin 'bu 'dra ba mi ru byas / /
dam chos sgrub pa'i dal 'byor rten bzang byin / /
mtshan ldan bla ma dam pa'i drung du bskyal / /
phan bde'i 'byung gnas bstan pa'i sgo ru bcug /
'di phyi'i bde legs kun gyi rtsa ba btsugs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
sdig dang sdug bsngal gzhan gyi gtam ngan sogs| |khyad du bsad nas 'bad pas sha thang du / /
bsgrubs pa'i rgyu nor longs spyod yod do cog /
lhag ma med par bdag la gtad pa na / /
gtan gyi 'dun ma 'grub bzhin dga' bskyes / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
bsgrubs pa'i nor rdzas bdag cag la bzhag kyang / /
bsags pa'i sdig ltung pha ma rang gis khur / /
da lta rigs drug bar do'i gnas gang na / /
skyid sdug ji 'dra myong ba su yis shes / /
zas nor skal ba rjes su skyel lugs med / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
lhan cig 'tshogs nas rtse rgod longs spyod rgyas / /
gtan du 'grogs shing phan par re ba la / /
glo bur 'chi bdag gshin rjes kha phral nas / /
rgyus med bar do'i 'phrang du gcig pur khrid / /
dkar po dge ba ma gtogs ra mda' med / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
lan du phan 'dogs nus pa dkon na yang / /
srid par yang yang 'khyams pa'i bag chags kyis| |bya dang ri dwags gcan gzan tshun chad kyang / /
rang gi bu la byams pa ngang gis skye / /
tshul des lan grangs dpag med drin gyis bskyangs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam @# / /
rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
skye shi thog mtha' med pa'i 'khor ba 'dir / /
sems can re res rang gi ma byas te / /
nu zho 'thung ba lhan cig bsags byas na / /
rgya mtsho chen po'i chu las lhag go zhes / /
kun mkhyen thub pas gzigs nas bden par gsungs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
rnyed dka' dal 'byor mi lus thob na yang / /
bdag cag don du mi tshe sdig la gzad / /
rgyu nor spyod pa'i bde ba ma myong zhing / /
dam chos sgrub pa'i go skabs ma rnyed de / /
phan lan sgrub pa'i re mos bdag la babs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
sku gsung thugs rten bzhengs shing mchod pa phul / /
bla ma dge 'dun sde la bsnyen bkur zhus / /
cho ga bzlas brjod mdo sde klog pa dang / /
phyag skor srog blu dbul por sbyin gtong sogs / /
dge ba gang byas de yi don du bsngo / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
tshul khrims rnam dag mang thos zhings bzang / /
sdig dang ma 'dres sa bon dngos po gtsang / /
ming dang grags 'dod min par phan sems kyis / /
bsgrubs pa'i 'khor gsum rnam dag dge ba'i 'bras / /
pha ma rigs drug 'gro ba'i don du bsngo / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar pa'i gnas su drang du gsol / /
khams gsum 'khor ba'i khun tshogs gang la yang / /
snying po ma mchis rmi lam dga' ston bzhin / /
mchog gsum thugs rje'i bden pa chen po'i mthus / /
ngan song 'khor ba'i skye sgo bcad du gsol / /
dmigs yul nyam thag 'gro la thugs rjes gzigs / /
de yi drin lan chos kyis 'khor bar shog /
skyabs gnas bslu med bla ma dkon mchog mkhyen / /
yi dam rgyud sde bzhi yi lha tshogs mkhyen / /
'od dpag med dang spyan ras gzigs mgon mkhyen / /
dmigs yul thar ba'i gnas su drang du gsol / /
zhes pa 'di ni dad brtson ldan pa rab 'byams pa dkon mchog bsam 'grub kyis pha ma'i drin lan gtso tshul zhig dgos zer ba /
spyir rang gis chos rnam dag cig bsgrubs na lus bskyed pa'i pha ma la drin gtso'i mchog de yin kyang /
de'i rnam pa dran ched dang /
gshon bor maNi bskul ba sogs kyi tshe blo 'khul byed 'di lta zhig byung na phan par mthong nas btsun pa dkon mchog bstan pa'i sgron mes 'phral du smras pa'i yi ge pa ni sngags ram pa dkon mchog kun dga'o / /
