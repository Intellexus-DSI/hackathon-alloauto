! / /
na mo gu ru bai shra wa Na ye /
rgyal chen rnam thos sras kyi rjes gnang bya tshul ni /
yid mthun gyi gnas su stegs kyi khar sna tshogs padma 'dab brgyad mu khyud dang bcas pa'i lte bar tshom bu ser po bkod /
de'i steng du rten gtor khang bzang gsum brtsegs 'khor sa rim pa gsum ldan nam /
zlum gtor gtso 'khor dgu pa gang rung rgyan ldan la tsak li btsugs par dar ser gyi gur phub| de'i mdun du 'bul gtor /
mtha' skor du chu bzhi nyer spyod sogs mchod rdzas spyan gzigs gang 'dzom dang /
rang gi mdun du rdor dril /
las bum /
'thor 'bru sogs dgos pa'i yo byad rnams tshar du dngar /
de nas /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don bsgrub slad du / /
bdag gis byang chub sems bskyed do / /
lan gsum /
shU n+ya tAsa sbyangs /
stong pa'i ngang las hrIH las padma dang /
a las zla ba'i steng du hUM las rdo rje hUM gis mtshan pa yongs su gyur pa las rang nyid dpal phyag na rdo rje sku mdog mthing nag zhal gcig phyag gnyis /
g.yas rdo rje rtse @# / /
lnga pa 'phyar zhing g.yon thugs kar sdigs mdzub gdengs pa /
rin po che'i cod pan dang sprul gyis brgyan cing dar sngon gyi stod g.yogs dang stag lpags kyi sham thabs can khro bo'i nyams thams cad yongs su rdzogs pa /
zhabs g.yas bskums shing g.yon brkyangs pa'i stabs kyis ye shes kyi me 'bar ba'i dbus na bzhugs pa'i dpral bar oM /
mgrin par AH thugs kar hUM /
thugs ka'i hUM las 'od zer 'phros pas /
ye shes pa dang dbang lha spyan drangs /
dzaH hUM baM hoH gnyis su med par gyur /
dbang lhas dbang bskur /
mi bskyod pas dbu brgyan par gyur /
oM nI laM ba ra d+hAr b+dz+ra pA Ni ar+g+haM /
nas| shap+ta pra tI ts+tsha swA hA'i bar gyis mchod /
phyag na rdo rje khro bo che / /
gtum po drag po rdo rje'i sku / /
mi bzad nam mkha'i mdog 'dra ba / /
'joms mdzad khyod la phyag 'tshal lo / /
rang gi thugs kar zla gdan la hUM yig sngags 'phreng dang bcas par gyur /
oM nI laM ba ra d+ha ra b+dz+ra pA Ni hUM phags /
ces yi ge bcu gsum pa bzla /
dge ba 'di yis myur du bdag /
phyag na rdo rje 'grub gyur nas / /
zhes sogs kyis dge ba bsngo| de nas /
oM a mr-i ta kuN+Da li ha na ha na hUM phags kyis bsang chu bsgrub /
mchod gtor rnams gtor chog dngos grub bang mdzod ltar byin gyis brlab /
rten a mr-i tas bsangs /
swa b+hA was sbyangs /
stong pa'i ngang las rang gi mdun du b+hUM las rin po che'i gzhal yas khang /
zhes pa nas /
gnas 'di nyid du gshegs su gsol / /
zhes pa'i bar dang /
oM bai shra wa Na ye sa pa ri wA ra dzaH dzaH dzaH zhes pa nas /
'dod rgu'i char 'bebs khyod la phyag 'tshal lo / /
zhes pa'i bar brjod /
bzlas dmigs gsal btab nas sngags rnams ci nus bzla /
chos skyong 'khor dang bcas pa'i ljags hUM las skyes pa'i rdo rje dkar po rtse gcig pa 'od kyi sbu gu can du gyur /
oM bai shra wa Na ye sa pa ri wA ra yi daM ba liM ta kha kha khA hi khA hi /
lan bdun gyis gtor ma phul /
oM bai shra wa Na ye sa pa ri wA ra pro k+Sha NAM /
nas| shap+ta pra tI ts+tsha ye AH hUM gi bar gyis mchod /
hUM| mi 'jigs seng ge'i gdan steng na / /
zhes pa nas /
gzhan don lhun gyis grub par mdzod / /
ces pa'i bar gyis bstod par bya'o / /
de nas mtshan ldan gyi slob ma rnams khrus byas /
phyag dang maN+Dal phul te 'khod pa la /
spyi dang bye brag gi chos bshad sngon du 'gro bas /
bla ma dpal phyag na rdo rjer mos nas rjes gnang gi don du /
gnod sbyin gter skyong rin chen lta bu'i sku / /
che mchog bsam gyis mi khyab yon tan rdzogs / /
sgrub mchog bdag la mchog dang mthun mong gi /
dngos grub ma lus dus 'dir stsal du gsol / /
zhes lan gsum gsol ba gdab /
dkon mchog gsum la bdag skyabs mchi /
zhes sogs lan gsuM gyis @# / /
byang sdom 'bog /
de nas slob ma rnams a mr-i tas bsangs /
shU n+ya tas sbyangs /
stong pa'i ngang las slob ma rnams kyi go sar hrIH las padma dang /
a las zla ba'i steng du slob ma rnams kyi sems nyid hUM las rdo rje hUM gis mtshan pa yongs su gyur pa las slob ma rnams re re nas dpal phyag na rdo rje /
zhes pa nas /
mi bskyod pas dbu brgyan par gyur /
ces pa'i bar gyis yan lag bzhi rdzogs su bskyed /
de nas dngos gzhi sku lha bsgom pa'i rjes gnang ni /
mdun gyi gtor rten 'di nyid sngon du bskyed chog grub zin pa ltar rgyal chen rnam thos sras 'khor dang bcas par ded kyi cho ga'i tshig ris dang mthun par gsal btab ste bsgom par mdzod /
mdun gyi gtor rten 'di nyid rin po che'i gzhal yas khang gru bzhi sgo bzhi + /
rin po che'i r+wa ba gru bzhi pas bskor ba /
pho brang dbus ma'i steng du rtsa brgyud kyi bla ma /
bar du yi dam phyag na rdo rje'i lha tshogs /
'og ma'i nang du sna tshogs padma 'dab ma brgyad pa'i lte bar zla ba'i dkyil 'khor gyi steng du /
rgyal po chen po ngal bsos po + /
thugs kar hUM sngon pos mtshan par gyur /
nga slob dpon bdag nyid dpal phyag na rdo rjer gsal ba'i thugs ka'i hUM las 'od zer 'phros pa'i sne la + /
skad cig gis spyan drangs te /
mdun bskyed kyi lha tshogs rnams la thims pas| de nyid khyed rang rnams dpal phyag na rdo rjer gsal ba'i bka' nyan gsung sgrub kyi bran dang /
'dod rgu'i dngos grub stsol ba'i chos skyong chen por gyur pa'i mos pa mdzod /
sbyar spos bsreg /
dril gsil dang bcas /
be| sa 'dzin dbang po'i byang gi phyogs + /
gnas 'di nyid du gshegs su gsol / /
oM bai shra wa NA ye sa pa ri wA ra sa ma ya dzaH dzaH dzaH dzaH hUM baM hoH gnyis su med par gyur /
ces brjod /
de nas khyed rang rnams phyag na rdo rjer gsal bas mdun bskyed kyi spyi bor rin po che'i dbu rgyan bcings te chos skyong gi gtso bor dbang bskur bar bsaM la /
rin po che'i phyag rgya dang bcas /
oM rat+na mu ku Ta a b+hi Shi ny+tsa maM /
zhes brjod du gzhug /
yang snying ga nas mchod lha spros te mchod bstod byas pa'i mos pa gyis /
oM be shra wa Na ye sa pa ri wA ra pro k+ShA NAM nas /
shap+ta pra tI ts+tsha ye AH hUM gi bar dang /
hUM| mi 'jigs seng ge'i gdan steng na / /
zhes sogs sh+lo ka gnyis kyis bstod du gzhug go /
de nas gsang sngags bzla ba'i rjes gnang ni /
slob dpon dpal phyag na rdo rjer gsal ba'i thugs ka'i hUM las 'od zer 'phros /
mdun bskyed kyi rgyal po'i thugs rgyud bskul /
thugs ka'i rdo rje'i lte ba'i bai las sngags 'phreng ser po rin po che 'bar ba'i 'phreng ba lta bu byung ba zhal nas thon /
slob ma rnams dpal phyag na rdo rjer gsal ba'i @# / /
nas zhugs te snying ga'i hUM la thims /
slar hUM nas thon pa slob ma'i lte ba nas rgyal po'i lte ba brgyud de sngags 'phreng 'khor lo ltar 'khor ba las 'od zer dmar po lcags kyu lta bu 'phros /
'phags pa mchod /
sems can gyi dbul phongs bsal /
'jig rten khams kyi dngos grub thams cad bsdus te sngags 'phreng la thims /
mthar sngags 'phreng slob ma'i snying ga'i hUM la thims par mos la /
gzungs ring dang gtso 'khor gyi snying po rnams tshar gsum re'i rjes zlos bya /
slob mas slob dpon la me tog 'thor zhing /
bcom ldan bdag la stsal lags kyi / /
bdag la 'go bar mdzad du gsol /
gsum /
slob dpon gyis bgrang 'phreng dam me tog slob ma'i spyi bor bzhag la /
bcom ldan 'di la stsal lags kyi / /
'di la 'go bar mdzad du gsol / /
zhes pas dngos grub brtan par bya'o de nas thugs gtor ma'i rjes gnang ni /
gong bzhin mdun bskyed la mchod bstod byed du bcug rjes gtor ma slob ma'i lag tu gtang de /
chos skyong ba'i rgyal po rnam thos sras btsun mo sras dang bcas pa /
blon po rta bdag brgyad /
sde dpon nyi shu rtsa brgyad /
stobs chen sum cu rtsa gnyis /
gnod sbyin bye ba'i tshogs dang bcas pa khyed rnams kyis rgyal ba khyab bdag rdo rje 'chang /
dpal phyag na rdo rje /
spyod mdzad chos kyi rdo rje /
dpal ldan kun tu bzang po /
slob dpon 'gro bzang snying po /
kha che rin chen rdo rje /
kha che dgon pa ba /
zangs dkar lo tsA ba 'phags pa shes rab /
g.yor po jo ston rdo rje rtse mo /
gcung bsod nams rin chen /
'byed phu ba padma bkra shis /
lha rje ltag pa jo bzang /
gnubs lo tsA ba byams pa dpal /
bla chen bsod nams dbang phyug /
rgyal sras bsod nams seng ge /
yang rtse ba rin chen seng ge /
bu ston rin chen grub /
thugs sras rin chen rnam rgyal /
rgyal ba blo bzang grags pa /
thams cad mkhyen pa dge 'dun grub /
paN chen ye shes rtse mo / /
thams cad mkhyen pa dge 'dun rgya mtsho| se ra rje btsun chos kyi rgyal mtshan /
paN chen bde legs nyi ma /
sgom sde nam mkha' rgyal mtshan /
paN chen blo bzang chos kyi rgyal mtshan /
rdo rje 'dzin pa dkon mchog rgyal mtshan /
hor dkar chen blo bzang don grub /
paN chen blo bzang ye shes /
grub dbang blo bzang bzod pa /
paN chen blo bzang dpal ldan ye shes /
seng chen blo bzang dpal 'byor /
rtsa ba'i bla ma rje btsun dam pa blo bzang bskal bzang chos rgyal dpal bzang po rnams kyi bka' dang dam las ma 'da' bar /
rig pa 'dzin pa 'di rnams kyi lus dang grib ma bzhin du 'grogs la deng nas byang chub bar du 'gal rkyen bar gcod thams cad srungs /
mthun @# / /
rkyen legs tshogs thams cad spel /
zhi rgyas dbang drag gi 'phrin las thams cad bsgrub par mdzad du gsol /
zhes brjod /
mjug tu /
de ltar rjes gnang thob pa'i spang bya'i dam tshig re nag gdan du mi 'ding /
yug zas dang gas chag can gyi snod du mi za /
rta ro dang mi ro la 'dzem pa sogs dang /
blang bya'i dam tshig phyi rten rta sngon po / /
nang rten lung thang gi 'phring ba /
gsang rten bai yig sngags rdzas dang bcas pa 'chang ba sogs yin pas de rnams la spang blang tshul bzhin du byed snyaM pas 'di'i rjes zlos gyis /
gtso bos ji ltar bka' stsal pa /
zhes sogs gsum bya /
gtang rag tu lus bran du 'bul ba 'di'i rjes zlos gyis /
deng nas brtsams te bdag bran du / /
zhes sogs kyi de nas maN+Dal /
mchod bstod /
yig brgya /
bzod gsol /
gshegs bsdu /
bsngo smon /
shis brjod bcas bya'o /

