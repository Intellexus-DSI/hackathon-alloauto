@# / /
dpal mgon zhal bzhi pa phyag bzhi ba dur khrod bdag po gsum gyi gtor 'bul dang gzhi bdag gi gtor 'bul 'tshams tho bskyed chog dang bcas pa bzhugs so / / / /
@# / /
bla ma dang 'khor lo sdom pa la na mo /
dpal 'khor lo sdom pa'i chos skyong /
zhal bzhi pa /
phyag bzhi pa /
dur khrod bdag po yab yum rnams la gtor ma 'bul tshul mdor bsdus bya tshul ni /
rang yi dam gyi nga rgyal gyis gtor ma nang mchod ltar byin rlabs byas la /
rang gi thugs kha'i hUM las 'od zer 'phros /
gang te se /
bsil ba'i tshal /
ha ha rgod pa'i dur khrod /
'og min /
lho phyogs rgya mtsho'i 'gram /
dur khrod chen po sogs nas dpal mgon zhal bzhi pa /
phyag bzhi pa /
dur khrod bdag po rnams 'khor dang bcas pa skad cig gis gnas 'dir spyan drangs te mdun gyi nam mkhar bzhugs pa'i ljag 'od zer gyi sbu gus gtor ma'i bcud thams cad drangs te gsol bar gyur /
oM mahA ka la ka la bi ka la ra Ti ta /
ToM bi ni /
tsan+Ta li /
ra k+Sha si /
sing ga li de wi /
oM badzra mahA ka la /
oM g+h+rir dza g+h+rir dza kum kum khuM theb swA hA /
sa pa ri wa ra i dam ba liM ta kha kha khA hi khA hi /
lan bdun nam gsum dang /
a ka ro gsum gyis chos skyong 'khor bcas la gtor ma phul /
oM badzra mahA ka la sa pa ri wa ra a r+g+haM sogs kyis mchod /
bcom ldan 'das kyi spyan snga ru / /
sgrub par mdzad pa'i gang zag la / /
bu bzhin skyong bar zhal bzhes pa'i / /
srungs ma rnams la phyag 'tshal bstod / /
bdag gi dge ba'i bya ba la / /
gnod pa'i 'gal rkyen thams cad sol / /
mthun rkyen thams cad yid bzhin sgrub / /
rtag tu srungs ma'i las mdzod cig /
ces 'phrin las bcol /
gzhi bdag gtor ma gtor tshul ni /
badzra a mr-i tas bsang /
swa b+ha was sbyang /
stong pa'i ngang las b+h+ruM las rin po che'i snod yangs shing rgya che ba'i nang du oM 'od du zhu ba las lha rdzas las grub pa'i gtor ma dangs shing zag pa med pa bdud rtsi rgya mtsho chen por gyur /
oM AH hUM gsum gyis byin gyis rlab /
na maH sarba ta thA ga ta gsum gyis bsngo /
de bzhin gshegs pa bzhi'i mtshan brjod /
mchod sbyin gyi gtor ma 'dod pa'i yon tan lnga dang ldan pa 'di nyid sa'i lha mo brtan mas gtso byas /
'dzam gling gzhi'i bdag po spyi dang khyad par yul khams sa phyogs gnas khang 'di rnams na gnas pa'i lha klu sogs 'byung po mi ma yin rnams la 'bul lo / /
bzhes la bdag cag dpon slob yon mchod 'khor dang bcas pa rnams kyis chos ldan gyi bya ba bgyid pa la ko long rung phrag tog ma mdzad par 'gal rkyen sol /
mthun rkyen sgrub /
ji ltar bsam pa'i don thams cad yid bzhin du 'grub pa'i 'phrin las sdod grogs rgya chen po sgrub par mdzad du gsol /
bdag gi bsam pa'i stobs dang ni /
zhes sogs 'phrin bcol dang bden stobs brjod /
mthar yig brgya /
bzod gsol /
gshegs gsol rnams spyi ltar bya'o / /
'tshams tho skyed cho ga ni 'tshams tho'i rtsa ram ched gtor bsham /
sangs rgyas chos tshogs ma lan gsum /
rang yi dam du gsal btab /
mchod gtor bya rgyud spyi ltar byin gyis brlab /
swa b+ha was sbyangs /
stong pa'i ngang las tho rnams skad cig gis rgyal po chen po bzhi'i skur bzhengs par gyur /
rang gi thugs ka'i hUM las 'od zer 'phros rang bzhin gyi @# / /
gnas nas rgyal po chen po sde bzhi 'khor dang bcas pa spyan drangs /
dzaH hUM baM hoMH gnyis su med par gyur /
oM mahA ra dzas pa ri wa ra a r+g+haM nas sha p+ta'i bar gyis mchod /
shA kya seng ge'i spyan snga ru / /
bstan dang bstan 'dzin skyes bu rnams / /
srung zhing skyong bar zhal bzhes pa / /
rgyal chen bzhi la phyag 'tshal bstod / /
ces pa stod /
rgyal po chen po sde bzhi'i ljag 'od zer gyi sbu gus gtor ma'i bcud drangs te gsol bar gyur /
oM tiShTHa ra tra ya /
bi ru dra ka ye /
bai ru b+ha k+Sha ye /
bai shra ma Na ye sa pa ri wa ra i dam pa li ta kha kha khA hi khA hi /
gsum dang a ka ro gsum gyis gtor ma phul /
oM mahA ra dzas pa ri wa ra a r+g+haM sogs kyis mchod /
shA kya seng ge'i spyan snga ru / /
zhes sogs kyis bstod /
bdag gi dge ba'i bya ba 'di / /
ji srid legs par 'grub kyi bar / /
phyi nang 'gal rkyen kun zhi zhing / /
mthun rkyen 'grub pa'i 'phrin las mdzod / /
ces las bcol /
mchod gtor rnams bsdu /
'tshams kyi ring chos skyong gi gtor 'bul gyi tshe rgyal chen bzhi la yang 'bul ba'i dmigs pa bya /
'tshams grol nyin mchod gtor gsar du bshams te sngar ltar dbul /
las bcol gyi tshe rgyal chen bzhi po 'khor bcas kyis / /
bdag gi dge ba'i bya ba la / /
sdong grogs 'phrin las sgrub pa legs / /
ji bzhin dus su 'dir sbyin cig /
ces rjod cing yig brgya bzod gsol /
khyed kyi bdag gi bya ba mdzad / /
rjes su mthun pa'i dngos grub stsol / /
rang gi gnas su gshegs nas kyang / /
slar yang 'byon par mdzad du gsol / /
zhes gshegs gsol bya zhing mchod gtor gshegs /
thod ben par bsdu /
ces dpal mgon zhal bzhi ba /
phyag bzhi pa /
dur khrod bdag po gsum gyi gtor 'bul bde mchog gi bsnyen 'tshams sogs byad pa'i tshe 'khyer bde ba dang /
gzhi bdag gi gtor 'bul 'tshams sogs gang gi skabs su yang byas chog pa dang /
'tshams tho skyed chog dang mchod gtor 'bul tshul 'tshams kang byed kyang 'khyer bde bar bkong pa 'di ni bka' bcu ngag dbang chos ldan sogs don gnyer can 'ga' zhig gis bskul ba'i dor ban rgan snyoms las pa ngag dbang blo bzang chos ldan gyis zung gru zi'i lha khang chen mor sbyar ba'i ye ge pa ni dpyod ldan dge tshul blo bzang tshe ring ngo / /
mang+ga laM / / / /

