! 'jam dpal nag po'i sgrub thabs rjes gnang bya tshul bzhugs /
~ byams pa dpal /
kun dga' brtson 'grus /
nam mkha' dpal /
kun dga' snying po /
'gyur med rdo rje /
ye shes rgyal mtshan rnams kyi /
! na mo gu ru man+dzu g+ho ShA ya| 'dir gser chos 'jam dpal nag po'i bsgom bzlas mdor bsdus la sngon 'gro ni /
bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
lan gsum /
sems can gyi don du sangs rgyas thob par bya /
de'i ched du 'jam dpal nag po'i bsgom bzlas la brtson par bgyi'o / /
lan gsum /
dngos gzhi ni /
swa b+hA was sbyangs /
stong pa'i ngang las paM las padma dang a las zla ba'i dkyil 'khor gyi steng du rang gi sems nyid d+hIH mthing nag /
de las 'od zer 'phros /
don gnyis byas /
'dus yongs su gyur pa las rang nyid 'phags pa 'jam dpal sku mdog mthing nag zhal gcig phyag gnyis kyi /
g.yas ral gri dang /
g.yon pa'i mtheb srin gyis ut+pa la'i steng du glegs bam bsnams pa /
rus pa dang rin po che'i rgyan dang dar gyi na bzas klubs shing /
ye shes kyi me rab tu 'bar ba'i dbus na zhabs rdo rje skyil krung gis bzhugs pa'i thugs kar zla ba'i steng du d+hiH yig gi mthar sngags 'phreng gis mtshan par gyur /
oM pra sod /
chu sod /
dur ta sod /
snying mgo la chod /
kha la dza /
shaM traM rbad phaT swA hA /
brgya'am nyer gcig bzla /
mjug ni /
dge ba 'di yis myur du bdag /
'phags pa 'jam dpal 'grub gyur nas / /
zhes sogs bsngo smon bya zhing /
nam pa dus gnad khang pa sgo yi gnad / /
lta ba phyogs gnad bca' ba lus kyi gnad / /
bsgom pa lha gnad bzla ba sngags kyi gnad / /
'bud pa rlung gnad gdab pa rkan sgra'i gnad / /
rten 'brel rdzas gnad byug pa bu ga'i gnad / /
mnan pa mtheb rgya'i gnad dang gnad bcu gcig /
ces pa rnams yig rnying dang bla ma'i zhal las shes par bya'o / /
de ltar 'jam dpal mthing nag gi /
bsgom bzlas gnad tshang khungs ldan 'di / /
b+hik+Shu d+harma b+ha dras bris / /
dge bas bstan 'gror phan @# / /
gyur cig /
sarba dza ga taM / /
! na mo gu ru many+dzu g+ho Sh+Sha ya /
'dir sa skya'i gser chos bcu gsum gyi ya gyal 'jam dpal nag po'i rjes gnang bya tshul ni /
maN+Dal sna tshogs padma 'dab brgyad kyi lte bar tshom bu mthing nag bkod /
mchod pa chu gnyis nyer spyod dang 'bul gtor dkar po /
las bum rdor dril sogs yo byad bsham /
logs su bkod pa ltar bdag bskyed btang /
oM a mr-i to hUM phaT kyis bsang chu bsgrub /
tshom bu a mr-i tes bsangs /
swa b+h+ra was sbyangs /
stong pa'i ngang las paM las padma dang /
zhes pa nas /
sngags bzlas pa'i bar rang gi zhes dang rang nyid ces pa dor nas bdag bskyed bzhin bya /
de nas mchod gtor rnams phul du byung ba'i lha rdzas su gyur /
oM AH hUM /
lan gsum brjod la /
oM Ar+ya many+dzu shrI yi daM ba li taM kha kha khA hi khA hi /
lan gsum gyis phul /
oM Ar+ya many+dzu shrI ar+g+haM nas /
pra tI ts+tsha ye swA hA'i bar gyis mchod /
gzhon nu'i cha lugs 'chang ba po / /
shes rab sgron mes rab tu brgyan / /
'jig rten gsum gyi mun sel ba / /
'jam pa'i dbyangs la phyag 'tshal lo / /
zhes bstod 'phags pa 'jam dpal dbyangs nyid kyis / /
sku gsung thugs kyi yon tan rnams / /
gzhan phyir mngon du mdzad pa bzhin / /
bdag dang slob ma rnams la stsol / /
ces gsol ba gdab po / /
de nas phyag khrus me tog bkye bsdu maN+Dal /
chos bshad /
kun mkhyen ye shes phung po can /
zhes sogs kyi gsol 'debs /
rgyun bshags /
slob ma bsangs sbyangs /
stong pa'i ngang las paM las padma dang /
zhes pa nas /
zhabs rdo rje skyil krung gis bzhugs pa'i dpral bar oM dkar po /
mgrin par AH dmar po /
thugs kar hUM sngon pos mtshan par gyur /
ces pa'i bar tshig phrad bsgyur la lhar bskyed /
de nas bla ma dang mdun bskyed kyi 'jam dpal gnyis ka la mos gus drag tu byas pas /
gnyis ka'i dpral ba'i oM las 'jam dpal nag po'i sku'i ngo bo oM dkar po dpag tu med pa byung /
slob ma rnams kyi dpral ba'i oM la thims pas /
'jam dpal nag po'i sku'i byin rlabs khyed rang rnams kyi lus la zhugs pa'i mos pa mdzod /
me tog 'thor zhing badzra A be sha a a /
zhes brjod la rol mo bya /
yang bla ma dang mdun bskyed kyi 'jam dpal gnyis ka la mos gus drag tu byas pas /
gnyis ka'i mgrin pa'i AH las 'jam dpal nag po'i gsung gi ngo bo AH dmar po dpag tu med pa byung /
slob ma rnams kyis mgrin pa'i AH la thims pas /
'jam dpal nag po'i gsung gi byin rlabs khyed rang rnams kyi ngag la zhugs pa'i mos pa mdzod /
sngar bzhin sngags rol bya /
yang bla ma dang mdun bskyed kyi 'jam @# / /
dpal gnyis ka la mos gus drag tu byas pas /
gnyis ka'i thugs ka'i hUM las 'jam dpal nag po'i thugs kyi ngo bo hUM sngon po dpag tu med pa byung /
slob ma rnams kyi thugs ka'i hUM la thims pas /
'jam dpal nag po'i thugs kyi byin rlabs khyed rang rnams kyi sems la zhugs pa'i mos pa mdzod /
sngar bzhin sngags rol bya /
des sku gsung thugs kyi rjes gnang grub /
bzlas lung byed pa la| bla ma dang mdun bskyed tha mi dad pa'i thugs ka'i hUM las sngags 'phreng byung ba zhal nas thon /
slob ma rnams kyi zhal du zhugs te /
snying ga'i hUM la thims pa'i mos pa mdzod la sngags 'di'i rjes zlos lan gsum gyis /
oM pra so X rbad phaT swAhA /
slob mas /
me tog 'thor bzhin du /
bcom ldan bdag la stsal lags kyis / /
bcom ldan bdag la byin gyis rlobs / /
zhes lan gsum gsol ba gdab /
bla mas me tog gtor la /
bcom ldan 'di la stsal lags kyis / /
bcom ldan 'di la byin gyis rlobs / /
lan gcig /
de dag gi skabs kyi dam tshig thams cad bsrung snyam pas /
gtso bos ji ltar sogs lan gsum /
maN+Dal dang /
deng nas brtsams te /
sogs lan gsum gyis dran du phul /
mjug tu /
mchod bstod /
yig brgya /
bzod gsol /
gshegs gsol /
bsngo smon /
shis brjod spyi ltar bya /
'di yig rnying dang bla ma'i phyag bzhes gung bsgrigs nas d+harma b+ha dras brjed thor bris pa'o / /
