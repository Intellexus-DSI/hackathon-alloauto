/
bsod nams dga' ba bkris chos 'khor gling gi| @# / /
mkhan chen chos kyi rgyal po'i gsung 'bum las /
bde mchog lha lnga'i bdag 'jug bkra shis dang bcas pa bzhugs so / /
@## / /
de nas phyi rol tu gtor ma btang zhing /
nye reg bya ste nang du 'ongs la /
sgo dbye ba sogs spyi 'gro ltar dang /
bdag 'jug dngos ni /
maN+Dal 'bul nas /
dga' chen khyod bdag ston pa ste / /
zhes sogs lan gsum /
oM khaN+Da ro hi huM hUM phaT /
oM tsak+Shu ban+d+ha wa ra ma na ye hUM /
AHkhaM bI ra hUM| rang nyid khaN+Da ro his bsang /
rang nyid skad cig gis he ru ka sngon po zhal gcig phyag gnyis kyis rdo rje dang dril bu 'dzin pa g.yas brkyang gis bzhugs pa'i thugs kar nyi ma la hUM sngon po /
mgrin par nyi ma la AHdmar po /
spyi bor zla ba la oM dkar po /
yi ge gsum gyi 'od zer gyis rang gi lus 'od gsal bar byaS /
@## / /
kye khyod su yin ci la dga' /
skal bzang bdag bde ba chen po la'o / /
des bu la ci zhig bya /
sangs rgyas mchog gi dam tshig bgyi 'tshal lo / /
dkon mchog gsum la bdag skyabs mchi / /
zhes pa nas /
sangs rgyas 'grub par shog /
lan gsum /
sangs rgyas byang chub sems dpa' rnams / /
zhes pa nas /
sems can mya ngan 'das la dgod / /
lan gsum /
sems can thams cad kyi don du sangs rgyas thob par bya'o snyam pa'i smon pa'i sems kun rdzob pa de nyid snying gar zla ba'i dkyil 'khor yongs su rdzogs pa'i rnam par gyur /
chos thams cad rang bzhin med pa'i stong pa nyid dang rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam pa can du gyur /
oM sarba yo ga tsit+ta ut+tA? ta ya mi /
snying gar rdo rje bzung nas /
oM su ra te sa ma ya stwaM ho sid+d+hi badzra ma thA su? ? /
mgo bor rdo rje bzhag nas /
deng khyod la de bzhin gshegs pa thams cad kyis byin gyis rlobs par 'gyur gyis /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di dkyil 'khor du ma zhugs pa rnams la smra bar mi bya zhing /
ma dad pa la'ang ma yin no / /
hUM dzaHhUM /
ma hA rA ta su Di D+ha su to Sho su su Sho badzra satwa ad+h+ya si d+h+ya maM /
lan gsum /
thal mo sbyar te /
oM na maH te hUM na maHmi hUM na mo na maHhUM swAhA /
rang gi snying gar laM las gri gug laM gyis mtshan par gyur /
oM sarba bI ra yo gi nI b+h+ya /
pU dza u pas+thA nA ya AdmA nAM ni r+yA ta yA mi /
sarba ta thA ga ta bI ra yo gi nI DA ki nI ni r+ya a d+hi tiShTHan+tu maM /
zhes shar sgo nas mkha' 'gro ma la phyag byas pas mkha' 'gro ma las mkha' 'gro ma mar me gcig las gnyis chad kyi tshul du byung nas rang la thim pas rang mkha' 'gro ma'i rang bzhin du gyur /
rang gi dpral bar taM las gri gug taM gyis mtshan par gyur /
oM sarba bI ra yo gi nI b+h+ya /
pU dza a b+hi She ka ya /
At+mA naM ni r+yA ta yA mi /
sarba ta thA ga ta bI ra yo gi nI lA ma tyA @# / /
a b+hi Shiny+tsa tu maM /
zhes byang sgo nas lA ma la phyag byas pas lA ma las lA ma mar me gcig las gnyis chad kyi zhes pa nas /
rang lA ma'i rang bzhin du gyur /
rang gi lkog mar paM las gri gug paM gyis mtshan par gyur /
oM sarba pI ra yo gi nI b+h+ya /
pU dza pra warta na ya ang+ma naM ni r+yA ta yA mi /
sarba ta thA ga ta pI ra yo gi nI khaN+Da ro hi tya pra warta nA ya tu maM /
zhes nub sgo nas dum skyes ma la phyag byas pas dum skyes ma las dum skyes ma mar me gcig las nas rang dum skyes ma'i rang bzhin du gyur /
rang gi spyi bor maM las gri gug maM gyis mtshan par gyur /
oM sarba bI ra yo gi nI b+h+ya /
pU dza karma Ne /
Ang+mA naM ni r+yA ta yA mi /
sarba ta thA ga ta bI ra yo gi nI rU pe tyA karmaHka r+yan+tu maM /
zhes lho sgo nas gzugs can ma la phyag byas pas /
gzugs can ma las gzugs can ma mar me gcig las nas rang gzugs can ma'i rang bzhin du gyur /
oM gu ru tsa ra Na pU dza u pas+thA nA ya Ang+mA naM ni r+yA ta yA mi /
oM sarba satwa pa ri Da nA ya /
Ang+mA naM nir+yA ta yA mi /
deng khyod de bzhin gshegs pa thams cad kyi rigs su zhugs kyi /
des na ngas khyod la rdo rje ye shes bskyed par bya ste /
ye shes gang gis khyod de bzhin gshegs pa rnamS kyi dngos grub rnams kyang thob par 'gyur na /
dngos grub gzhan rnams lta smos kyang ci dgos /
khyod kyis kyang 'di dkyil 'khor ma mthong ba rnams kyi mdun du smra bar mi bya ste /
khyod dam tshig nyams par gyur ta re /
'di ni khyod kyi dam tshig rdo rje 'di| |gal te khyod kyis 'ga' zhig la / /
'di smras na ni mgo bo 'gems / /
zhes mgo bor rdo rje bzhag /
snying gar rdo rje bzung la /
he ru ka dpal deng khyod kyi / /
snying la yang dag zhugS par gyur / /
gal te tshul 'di smras na ni / /
de ma thag tu dral te gshegs / /
bdud rtsi lce la bzhag cing /
'di ni bu khyod bdud rtsi ste / /
ma bsrungs bsreg par byed pa'i dug /
bsrungs na dngos grub 'gyur ba ste / /
bdud rtsi lnga yi chus 'grub po / /
oM pany+tsa a mr-i ta u da ka THaHTHaHTHaH khyod kyis smad par mi bya zhing / /
dam tshig 'gal bar mi bya ste / /
dmyal la sogs par 'gro 'gyur ro / /
deng nas brtsams te khyod kyi phyag na rdo rje nga yin gyis /
ngas 'di gyis shig ces gang bsgo bde khyod kyis bya dgos so / /
khyod kyis nga la brnyas par mi bya ste /
byas na khyod yang ba ma spangs par 'chi ba'i dus byas nas dmyal bar ltung bar 'gyur ta re /
ye shes dbab pa'i don du /
dpa' bo dang rnal 'byor ma thams cad kyis byin gyis rlobs shig /
yang dpal he ru ka bdag la @# / /
dbab par mdzad du gsol /
lan gsum /
bla ma dang gtso bo tha mi dad pa bde mchog gi gzugs can g.yas brkyang gis bzhugs par gyur /
rang nyid hUM las rdo rje hUM gis mtshan pa yongs su gyur pa las he ru ka sku mdog sngon po zhal gcig phyag gnyis kyis rdo rje dang dril bu thugs kar bsnol te 'dzin pa g.yas brkyang gis bzhugs pa'i rkang pa'i 'og tu yaM las rlung gi dkyil 'khor sngon po gzhu'i dbyibs lta bu g.yo ba'i ba dan gyis mtshan pa /
rkang mthil gnyis su dz+haiHdmar po re re /
lte bar raM las me'i dkyil 'khor dmar po gru gsum pa ras mtshan pa /
snying gar lam las sa'i dkyil 'khor ser po gru bzhi pa zur bzhir rdo rje rtse gsum pas mtshan pa /
spyi bor baM las chu'i dkyil 'khor dkar po zlum po bum pas mtshan pa /
snying ga'i nang du he ru ka yab yum tshon gang ba zhig gnas par gyur /
bla ma dang gtso bo tha mi dad pa'i thugs kha'i hUM las 'od zer 'phros rlung la phog /
dz+hai'i yig gnyis 'og gi rlung gis bskyod pas rkang mthil gyi bug nas zhugs te lte ba'i me dang phrad nas gyen du 'bar bas snying ga'i sa bsregs shing /
spyi bo'i chu khol ba las bdud rtsi 'dzag pas tshim pa dang /
'og gi rlung gis bar snang la bteg /
snying kha'i he ru ka yab yum tshon gang ba glog 'khyug pa ltar gar byed cing /
yab yum gyi gsang gnas bskyod pas 'od zer dmar pos lus gang bar gyur /
bla ma'i thugs ka'i hUM gi?? 'od zer gyis sangs rgyas dang byang chub sems dpa' dang /
dpa' bo dang rnal 'byor ma thams cad 'khor lo bde mchog gi lha'i rnam par spyan drangs /
rang gi lus la char chen po bab pa bzhin du ba spu'i sgo thams cad nas zhugs shing gnyis su med par thim par gyur par bsam te gu gul rdzas kyis bdug /
rol mo bkrol zhing brjid bag dang bcas pas /
yab yum gyi snying po gnyis kyi mthar /
oM tiShTHa mahA kro d+ha a be shA ya hUM /
shrI he ru kA ya bid ma he /
pi dyA rA dzA ya d+hi ma he swAhA /
zhes mang du brjod /
mgo bor rdo rje bzhag ste /
tiShTHa badzra /
zhes brtan par bya /
yang dag pa yi dkyil 'khor 'dir / /
bdag gis slob ma bcug pa 'di'i / /
lha rnams rigs kyi rim pa ni / /
bsod nams ji lta de ltar shog /
'di yi dngos grub ji ltar 'gyur / /
rigs ni gang gi snod du 'gyur / /
bsod nams mthu yang ji 'dra ba / /
de 'dra dkyil 'khor du gyur cig /
lan gsum /
rang nyid dkyil 'khor gyi nang du zhugs /
gtso bo 'khor bcas kyi mdun na gnas par gyur /
oM sarba ta thA ga ta ku la bi sho d+ha ne swAhA /
@# / /
pra tI ts+tsha badzra hoH oM pra ti gr-ih+Na stwaM i maM satwa mahA thA la /
rang gi snying gar nyi ma la hUM /
dpral bar raM /
mig gnyis la oM 'od zer 'bar ba re re /
he ru ka dpal deng khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni bla na med / /
oM badzra ne tra a pa ha ra pa Ta laM hrIH da ni dad pa'i shugs kyis su / /
dkyil 'khor 'di de nyid la ltos / /
khyod ni sangs rgyas rigs su skyes / /
phyag rgya sngags kyis byin gyis brlabs / /
dngos grub kun ni phun sum tshogs / /
dam tshig mchog tu khyod 'gyur gyis / /
rdo rje padma rtse rol pas / /
gsang sngags rnams la bsgrub par gyis / /
he badzra pa shya /
de yang dur khrod chen po brgyad kyis yongs su bskor ba'i rdo rje'i r+wa ba me ri dang bcas pa'i nang du sna tshogs padma la gnas pa'i sna tshogs rdo rje'i lte bar gzhal yas khang gru bzhi ba sgo bzhi pa la sogs pa mtshan nyid thams cad yongs su rdzogs pa'i dbus su sna tshogs padma 'dab ma brgyad pa'i shar gyi 'dab ma la mkha' 'gro ma /
byang du lA ma /
nub tu dum skyes ma /
lhor gzugs can ma /
mtshams bzhir bdud rtsis gang ba'i bum pa'i steng du ka pA la byang chub kyi sems kyis gang ba /
dbus su dpal he ru ka yab yum ste rten dang brten par bcas pa'i dkyil 'khor mngon sum du mthong bar gyur / /
dbang dngos gzhi la dang po bum dbang ni /
thun mong ba rig pa ye shes lnga'i dbang thab? mo zhu ba'i yon du maN+Dal phul bar zhu /
sa gzhi sogs kyis maN+Dal phul nas /
chos bden bdag nyid bsam mi khyab / /
bdag la dbang ni bskur bar mdzod / /
lan gsum /
khaN+Da ro his bsang /
swa b+hA was sbyangs /
bdag dang dbang rdzas bum chu stong pa nyid du gyur /
stong pa'i dang las padma dang nyi ma'i steng du hUM las rdo rje hUM gis mtshan pa yongs su gyur pa las /
mi bskyod pa sngon po zhal gcig phyag gnyis kyis rdo rje dang dril bu 'dzin pa /
mA ma ki sngon mo gri gug dang thod pa 'dzin pa la 'khyud pa /
yab phyag rgya drug dang yum phyag rgya lngas brgyan cing /
yab rdo rje'i skyil krung gis bzhugs pa'i dpral bar oM /
mgrin par AH thugs khar hUM /
bla ma dang gtso bo tha mi dad pa'i thugs ka'i hUM gi 'od zer gyis bsgoms pa dang 'dra ba'i ye shes pa dang dbang gi lha rnams spyan drangs /
phaiM? dzaHhUM baM hoH ye shes pa dang gnyis su med par gyur /
de bzhin gshegs pa thams cad kyis 'di la mngon par dbang bskur du gsol /
zhes gsol ba btab pas /
dbang rdzas kyi lha la dbang bskur? /
rdo rje sems dpas dbu brgyan par gyur /
oM ar+g+haM pra tI ts+tsha nas shap+ta pra tI ts+tsha hUM swAhA /
yab yum snyoms par zhugs te bde ba chen po'i ngo bor zhu ba las byung ba'i bum chur gyur /
bla ma @# / /
dang gtso bo tha mi dad pa'i thugs ka'i hUM gi 'od zer gyis bcom ldan 'das 'khor lo sdom pa'i dkyil 'khor 'khor dang bcas pa spyan drangs /
ar+g+haM sogs kyis mchod /
rdo rje can gyis sangs rgyas la / /
'gro ba skyob pa'i ched du dbang / /
yon tan 'byung gnas ji ltar bstsal / /
de ltar 'di la'ang stsal du gsol / /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bo dang bsgrub pa'i dkyil 'khor pa rnams kyis dbang bskur ba'i dgongs pa mdzad /
yum bzhi phag mo dang bcas pa rnams kyis rin po che'i bum pa bdud rtsis gang ba rnams kyis dbang bskur bar gyur /
bkra shis gang zhig chos kyi dbyings las nges byung ba / /
he ru ka dpal 'jigs byed rgyal po 'bar ba'i sku / /
shes rab phag mo'i padmar rdo rjes rol mdzad pa'i / /
bden pa des kyang bde mchog la gnas bkra shis shog /
dbang bskur rdo rje chen po ste / /
khams gsuM pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM tsakra bI ra stwaM a b+hi Shiny+tsa maM /
de ltar dbang bskur bas lus thams cad gang /
bde ba chen po myong /
dri ma thams cad dag /
chu lhag ma yar lud pa las mi bskyod pas dbu brgyan par gyur /
bla ma dang gtso bo tha mi dad pa'i thugs kha'i hUM gi 'od zer gyis dbang gi lha rnams mi bskyod pa yab yum gyi rnam par spyan drangs /
rang gi ba spu'i sgo nas thim pas rang nyid mi bskyod pa'i ngo bor gyur /
ar+g+haM sogs kyis mchod /
de ltar mi bskyod pa chu'i dbang thob /
zhe sdang gi dri ma sbyangs /
rnam shes kyi phung po gnas bsgyur /
chos kyi dbyings kyi ye shes mngon du byas /
mi bskyod pa dang de'i rigs kyi dngos grub bsgrub pa la dbang bar byas so / /
! bsang sbyangs sngar bzhin la /
bdag dang dbang rdzas cod paN stong pa nyid du gyur /
stong pa'i ngang las padma dang nyi ma'i steng du aM las rin po che aM gis mtshan pa yongs su gyur pa las /
rin 'byung ser po zhal gcig phyag gnyis kyis rin po che dang dril bu 'dzin pa /
rin chen sgrol ma ser mo gri gug dang thod pa 'dzin pa la 'khyud pa /
yab phyag rgya drug ces pa nas /
ngo bor zhu ba las byung ba'i cod paN du gyur /
bla ma dang gtso bo tha mi dad pa'i zhes pa nas /
gnas las byung ba sbyin par bya /
oM sarba bud+d+ha DA ki ni ye badzra war+Na nI ye hUM hUM phaT swAhA /
oM r-i huM hUM phaT /
oM r-I huM hUM phaT /
oM r+rI huM hUM phaT /
oM l-i huM hUM phaT /
oM l-I hu@# / /
hUM phaT /
zhes brjod cing dbu rgyan gyon no / /
ji ltar bltams pa tsam gyis ni / /
zhes pa nas /
shrI ye AHhUM /
de ltar dbang bskur bas nas lud pa las rin chen 'byung ldan gyis dbu brgyan par gyur /
bla ma dang nas dbang gi lha rnams rin 'byung yab yum gyi rnam par spyan drangs /
nas rang nyid rin 'byung gi ngo bor gyur /
mchod /
de ltar rin chen 'byung ldan cod pan gyi dbang thob /
nga? rgyal dang ser sna'i+ tshor ba'i phung po+ mnyam pa nyid kyi ye shes+ rin chen 'byung ldan dang de'i rigs kyi+ byas so / /
! bsang sbyangs /
bdag dang dbang rdzas rdo rje stong pa nyid du gyur /
stong pa'i ngang las padma dang nyi ma'i steng du dzriM las padma dzriM gis mtshan pa yongs su gyur pa las /
'od dpag med dmar po zhal gcig phyag gnyis kyis padma dang dril bu 'dzin pa /
gos dkar mo dmar mo gri gug dang thod pa 'dzin pa la 'khyud pa /
yab phyag rgya drug dang /
zhes pa nas /
ngo bor zhu ba las byung ba'i rdo rjer gyur /
bla ma dang gtso bo zhes pa nas| byung ba spyin par bya / /
he ru ka dpal dpa' sogs kyis / /
deng khyod bdag por dbang bskur 'gyur / /
'di de sangs rgyas thams cad nyid / /
rab tu 'grub phyir rdo rje bzung / /
rdo rje mgo bo mgrin pa thugs kar reg cing /
ji ltar bltams pa nas /
shi ye AHhUM /
de?? ltar dbang bskur bas nas /
lud pa las 'od dpag med kyis dbu brgyan par gyur /
bla ma dang nas dbang gi lha rnams 'od dpag med yab yum gyi rnam par spyan drangs /
nas rang nyid 'od dpag med kyi ngo bor gyur /
mchod /
de ltar 'od dpag med rdo rje'i dbang thob /
'dod chags kyi+ 'du shes kyi+ so sor rtogs pa'i ye shes+ 'od dpag med dang de'i+ byas so / /
! bsang sbyangs /
bdag dang dbang rdzas dril bu stong pa nyid du gyur /
stong pa'i ngang las padma dang nyi ma'i steng du khaM las ral gri khaM gis mtshan pa yongs su gyur pa las /
don grub ljang gu zhal gcig phyag gnyis kyis ral gri dang dril bu 'dzin pa /
dam tshig sgrol ma ljang gu gri gug dang thod pa 'dzin pa la 'khyur ? /
yab phyag rgya drug ces pa nas /
ngo bor zhu ba las byung ba'i dril thur gyur /
bla ma dang gtso bo tha mi dad ces pa nas /
gnas las byung ba spyin par bya / /
'di ni rnal 'byor ma kun gyi / /
dril bu sgra kun rjes 'gror bshad / /
khyod kyis kyang ni rtag tu bcang? byang chub mchog tu rgyal ba bzhed / /
dpa' bo lag tu rdo rje dril / /
bzung ? 'khor lo gsum gyi bdag /
rang bzhin mdzes pa'i dga' ba ni / /
phyag rgya chen por byin gyis brlab / /
ji ltar bltams pa tsam gyis @# / /
ni| |zhes pa nas /
yar lud pa las don yod grub pas dbu brgyan par gyur /
bla ma dang nas don grub yab yum gyi rnam par spyan drangs /
nas rang nyid don grub kyi ngo bor gyur /
mchod /
de ltar don yod grub ba dril bu'i dbang thob /
phrag dog gi+ 'du byed kyi+ bya ba grub pa'i ye shes+ don yod grub pa dang de'i + byas so / /
! bsang sbyangs /
rang nyid stong pa nyid du gyur /
stong pa'i ngang las padma dang zla ba'i steng du b+h+rUM las 'khor lo b+h+rUM gyis mtshan pa yongs su gyur pa las /
rnam snang dkar po zhal gcig phyag gnyis kyis 'khor lo dang dril bu 'dzin pa /
spyan ma dkar mo gri gug dang thod pa 'dzin pa la 'khyud pa /
yab phyag rgya drug ces pa nas /
ye shes pa spyan drangs /
phaiM dzaHhUM baM hoH ye shes pa dang gnyis su med par gyur /
bla ma dang gtso po tha mi dad pa'i zhes pa nas /
gnas las byung ba spyin par bya / /
oM badzra sa twa stwaM a b+hi Shany+tsa mi /
badzra nA maHa b+hi She ka ta /
kye dpal che ge mo rdo rje zhes bya ba'i de bzhin gshegs pa'o / /
ji ltar bltams pa nas /
yar lud pa las rnam par snang mdzad kyis dbu brgyan par gyur /
bla ma dang gtso bo nas rnam snang yab yum gyi rnam par spyan drangs nas /
rang nyid rnam par snang mdzad kyi ngo bor gyur /
mchod /
de ltar rnam par snang mdzad ming gi dbang thob /
gti mug gi dri ma+ gzugs kyi phung po gnas+ me long lta bu'i ye shes mngon du byas /
rnam par snang mdzad dang de'i rigs kyi dngos grub bsgrub ba la dbang bar byas so / /
! bla ma dang gtso bo tha mi dad pa'i thugs kar nyim la gnas pa'i hUM yig gi mtha' skor du oM shrI badzra he he+ shaM b+ha raM swAhA /
zhes pa'i sngags phreng mar me gcig las gnyis chad kyi tshul gyis thugs ka nas brgyud de rang gi zhal nas zhugs /
snying ga'i hUM yig gi mtha' skor du 'khod pa'i 'od zer gyis sdig sgrib sbyangs par gyur /
'di ni sangs rgyas thams cad kyi / /
snying po yi ni ye shes mchog /
sangs rgyas thams cad bsdus pa ni / /
khyod kyis kyang ni rtag tu bcang / /
sngags de nyid lan gsum brjod /
bcom ldan bdag la stsal lags kyi / /
bcom ldan bdag la byin gyis rlobs / /
bcom ldan 'di la stsal lags kyis / /
bcom ldan 'di la byin gyis rlobs / /
dpal 'khor lo bde mchog gi sku gsung thugs kyi byin rlabs thams cad 'jug par gyur cig /
ces sngags dbang sbyin /
rdo rje'i brtul zhugs ni /
bsang sbyangs /
bdag dang rdo rje stong pa nyid du gyur /
stong pa'i ngang las padma dang zla ba'i steng du hUM las rdo rje hUM gis mtshan pa yongs su gyur pa las /
rdo rje sems dpa' dkar po zhal gcig phyag gnyis kyis rdo rje dang dril bu 'dzin pa /
rdo rje snyems ma dkar mo gri gug @# / /
dang thod pa 'dzin pa la 'khyud pa /
? yab phyag rgya drug ces pa nas /
zhes gsol ba btab bas /
bum pa'i chus spyi bo nas dbang bskur bas /
mi bskyod pas dbu brgyan par gyur| rdo rje sems dpa' yab yum zhu ba las byung ba'i rdo rjer gyur /
'di de sangs rgyas thams cad de / /
he ru ka dpal phyag na gnas / /
khyod kyis kyang ni rtag tu bcang / /
dpal he ru ka'i brtul zhugs brtan /
rdo rje gnas gsum du reg cing /
lag pa g.yas pas bzung la /
oM sarba ta thA ga ta sid+d+hi badzra sa ma ya tiShTHa e ka stwaM d+hA ra yA mi oM ha ha ha ha hi /
snying gar ? rdo rje sems dpa' yab yum 'od zer 'phro ba zhig bzhugs par gyur /
deng phyin chad rdo rje sems dpa' thob pa'i thabs su ye shes lnga'i nang gi rdo rje dang ma brel bar chongs shig /
thun mong ma yin pa'i brtul zhugs ni /
bsang sbyangs /
stong pa'i ngang las sna tshogs padma dang nyi ma'i steng du hUM las rdo rje hUM gis mtshan pa yongs su gyur pa las /
rang nyid bcom ldan 'das dpal he ru ka sku mdog mthing ka zhal bzhi pa'i rtsa zhal nag ces pa nas /
skam po lnga bcu'i do shal can no / /
gnyis ka'ang ye shes kyi me dpung rab tu 'bar ba'i dbus na bzhugs pa'i dpral bar oM /
mgrin par AH thugs kar hUM /
zhes pa nas /
zhes gsol ba btab pas /
bum pa'i chus spyi bo nas dbang bskur bas /
mi bskyod pas dbu brgyan par gyur /
zhes pa'i bar gong bzhin la /
de nas /
tshangs skud /
kha TwAM ka /
cang te'u /
thod pa rnams /
oM shrI badzra he he sogs yab kyi snying po lan gsum gyis byin gyis brlabs la /
he ru ka dpal phyag rgya ni / /
phyi dang nang na yang dag gnas / /
kha TwAM cang te'u lhung bzed dag /
byin pas dpa' bos bzung bar gyis / /
kha TwAM cang te'u lhung bzed bzang / /
he ru ka dpal kha TwAM ga /
rnal 'byor ma ni Ta ma ru / /
rdo rje kha TwAM rdo rjer bcas / /
dril bu sil sil sgra sgrog cing / /
tshangs pa'i skud thogs rnal 'byor bdag /
kha TwAM ga dang rdo rje snod / /
dpa' bo chen pos blang bar gyis / /
kha TwAM ga lha'i sku bde ba chen po dang /
DA ma ru shes rab stong pa nyid /
thod pa bde stong dbyer med du skyong ba /
tshangs skud rnam par mi rtog pa'i mtshon byed du shes par gyis la de dag dang mi 'bral bar gyis shig /
DA dril gyi sgra bya'o / /
snying ga'i nang du yang he ru ka yab yum mtshon gang ba zhig bzhugs par gyur /
bla ma rgyal ba shAkya thub pa'i cha lugs can du gyur /
'di ltar nga yis lung bstan te / /
'khor lo gsum gyi bdag nyid khyod / /
rang nyid sangs rgyas kun rang @# / /
bzhin| |he ru ka...pa...zhes bya ba'i / /
de bzhin gshegs pa nyid yin no / /
shrI he ru ka DA ki nI na maHsarba ta thA ga ta sid+d+hiHsa ma ya stwaM /
b+hur b+hu wa swA aH khams gsum pa yi rgyal srid che / /
dpal ldan yon tan 'byung ba'i gnas / /
bdud tshogs kun las rnam rgyal zhing / /
grong khyer mchog tu zhugs pa yin / /
! thun mong ma yin pa rdo rje slob dpon gyi dbang ni /
maN+Dal phul /
phyir mi ldog pa'i dbang bskur che / /
dpa' bo chen po bdag la stsol / /
'gro ba mtshan ma med byed pa / /
de ni da 'dir mdzad du gsol /
lan gsum /
bsang sbyangs /
stong pa nyid du gyur /
stong pa'i ngang las dbang stegs rin po che'i khri seng ges bteg pa'i steng du padma dang nyi ma'i gdan la /
hUM las rdo rje hUM gis mtshan pa yongs su gyur pa las /
rang nyid rdo rje 'chang sngon po zhal gcig phyag gnyis kyis rdo rje dang dril bu 'dzin pa /
rdo rje snyems ma sngon mo gri gug dang thod pa 'dzin pa la 'khyud pa /
yab phyag rgya drug ces pa nas /
ye shes pa spyan drangs /
phaiM dzaHhUM baM hoH ye shes pa dang gnyis su med par gyur /
de'i steng du gdugs dkar po gser gyi yu bcan /
g.yas su rgyal mtshan /
g.yon du ba dan /
phyogs kun tu mchod pa'i sprin dang bcas par gyur /
bsang sbyangs /
rdo rje dang dril bu stong pa nyid du gyur /
stong pa'i ngang las hUM las byung ba'i rdo rje sems dpa'i ngo bo /
AHlas byung ba'i dril bu rdo rje snyems ma'i ngo bor gyur /
'di de sangs rgyas thams cad de / /
he ru ka dpal phyag na gnas / /
khyod kyis kyang ni rtag tu bcang / /
he ru ka yi brtul zhugs brtan / /
thog mtha' med pa'i sems dpa' ni / /
rdo rje sems dpa' dga' ba che / /
kun tu bzang po'i kun bdag nyid / /
rdo rje snyems ma'i bdag po'i bdag /
bcom ldan 'das dpal mchog dang po'i skyes bu'o / /
oM mahA badzra hUM /
stong pa nyid dang dbyer med pa'i rgyal ba'i thugs gnyis su med pa'i ye shes ni gsang ba'i rdo rje yin la /
de dran pa'i don du rdo rje 'dzin pa rdo rje'i de kho na nyid kyi sgo nas zungs shig /
'di ni rnal 'byor ma kun gyi / /
dril bu sgra kun zhes pa nas /
phyag rgya chen por byin gyis brlob / /
srid pa ngo bo nyid kyis dag /
ngo bo nyid kyis srid bral byas / /
rang bzhin dag pa'i sems dpa' mchog /
srid pa'i mchog ni mdzad pa yin / /
oM badzra ga??? AH chos thams cad rang bzhin med pa'i sgra dril bus sgrog par sems pa'i sgo nas dril bu 'dzin pa dril bu'i de kho na nyid kyi sgo nas zungs shig /
yid kyi lus ni brtan pa'i phyir / /
phyag rgya'i dam tshig rab tu @# / /
brjod / /
gang gi lus ni thams cad brtan / /
des na phyag rgyar rab tu bsgrags / /
ye shes phyag rgyar byin brlabs nas / /
'dod pa thams cad longs spyod de / /
dngos grub thams cad bsgrub par gyis / /
rang gi lus lha'i sku phyag rgya chen por bsgom pa ni 'dar mi rung ba'i phyag rgya'i dam tshig yin la /
de dang ye shes kyi phyag rgya gnyis mnyam par sbyar te dngos grub thams cad bsgrub dgos so / /
shes rab bcu drug lon pa la / /
lag pa dag gis yang dag 'khyud / /
rdo rje dril bu mnyam sbyor bas / /
slob dpon dbang du yang dag 'dod / /
bla ma dang gtso bo tha mi dang pa'i thugs ka'i hUM gi 'od zer gyis bcom ldan 'das 'khor lo sdom pa'i dkyil 'khor 'khor dang bcas pa spyan drangs /
zhes pa nas /
mi bskyod pas dbu brgyan par gyur /
dbang gi lha rnams rang gi spyi bo nas thim par gyur /
oM su pra tiShTHa badzra ye swAhA /
chu gnyis nyer spyod kyis mchod /
de nyid rig pa'i rnal 'byor gyis / /
mi bya ba ni ci yang med| |de nyid shes nas de nas ni / /
dpa' bos 'dod pa lnga rnams spyod / /
ces 'dod yon la spyad pa'i rjes gnang dang /
bdag nyid dpa' bo kun gyi dngos / /
bdag nyid lha mo kun gyi dngos / /
de phyir bdag gis thams cad bya / /
bdag nyid he ru ka mchod bye / /
zhes lha mchod pa'i rjes gnang dang / /
rten cing 'brel bar 'byung chos can / /
sems can sgyu ma'i rang bzhin no / /
khams gsum de ltar shes nas ni / /
sems can don ni mnyam med byos / /
zhes sems can gyi don byed pa'i rjes gnang ngo / /
de ltar dkyil 'khor bzhi las phyi ras bris kyi dkyil 'khor du bum pa'i dbang thob /
gtso bor lus kyi dri ma 'khrud /
lam bskyed rim bsgom pa la dbang /
'bras bu sprul pa'i sku 'grub pa'i nus pa khyad par can bzhag go /
! gsang dbang la maN+Dal phul /
skyob med skyob pa skyabs med skyabs / /
dpal ni 'khor lo bde ba'i mchog /
rgyu med par ni thugs rje che / /
mgon med bdag gi mgon mdzod cig /
bdag nyid che khyod ji lta bar / /
gtso bo bdag kyang de 'drar mdzod / /
'khor ba 'dam gyi tshogs nang du / /
bying ba bdag la skyabs mdzod cig /
lan gsum /
oM hrIHha ha hUM hUM phaT /
oM AHhUM /
rang nyid dziM las? padma dzriM his mtshan pa yongs su gyur pa las /
'od dpag med dmar po zhal gcig phyag gnyis kyis padma dang dril bu 'dzin par gyur /
bla ma dang gtso bo tha mi dad pa dpal he ru ka zhal bzhi phyag@# / /
bcu gnyis kyi rnam pa can du gsal bar gyur /
gsang sbyangs /
rig ma stong pa nyid du gyur /
stong pa'i ngang las bcom ldan 'das yum? ma rdo rje phag mo dmar mo zhal gcig phyag gnyis kyis gri gug dang thod pa 'dzin par gyur /
yab kyi gsang gnas mi dmigs pa'i ngang las hUM las byung ba'i rdo rje dkar po rtse lnga pa byA dmar po las byung ba'i nor bu dmar po'i rtse mor byA ser pos mtshan pa /
yum gyi gsang gnas mi dmigs pa'i ngang las AHlas byung ba'i padma dmar po 'dab ma gsum pa tyA dkar po las byung ba'i byang chub kyi sems mtshon pa'i lte ba dkar po'i rtse mor tyA ser bos mtshan pa /
bla ma yab yum snyoms par zhugs pa'i dga' ba'i sgras dpa' bo dang dpa' mo rnams spyan drangs te /
dpa' bo rnams yab kyi zhal dang /
dpa' mo rnams yum gyi zhal du zhugs /
thugs kar 'od du zhu ba sku'i dbyibs brgyud de /
dpa' po rnams 'dus pa las byung ba'i byang sems dkar po dang /
dpa' mo rnams 'dus pa las byung ba'i byang sems dmar mo gnyis 'dres pa las byung ba'i kun rdzob byang chub kyi sems su gyur /
gsang rdzas byin gyis brlab /
'di de dpa' bo lha mo rnams / /
dam tshig rmad byung chen po ste / /
khams lnga ldan pa'i ro rtogs byed / /
bde ba gang de myang bar gyis / /
ji ltar rdo rje 'chang sogs kyis / /
sngon chang sras rnams dbang bskur ba / /
de bzhin du ni byang chub sems / /
bzang pos bu khyod dbang bskur ro / /
a ho ma hA su kha /
zhes brjod cing myangs /
de ltar bla ma yab yum gyi byang sems dkar dmar myangs pa las skyes pa'i bde bas stong pa nyid yul du byas par gyur /
bla ma yab yum gyi thugs ka nas he ru ka yab yum 'phros /
rang gi mgrin pa'i gnas su thim par gyur /
oM AHhUM /
de ltar kun rdzob...byang chub kyi sems kyi dkyil 'khor du gsang ba'i dbang thob /
gtso bor ngag gi dri ma 'khrud /
lam kun rdzob rdzogS rim bsgom pa la dbang /
'bras bu longs spyod rdzogs pa'i sku 'grub pa'i nus pa khyad par can bzhag go /
! shes rab ye shes kyi dbang ni /
maN+Dal phul /
bcom ldan zhi ba chen po kyai / /
rdo rje rnal 'byor gcig bzhed pa / /
mi phyed phyag rgyas sgrub pa po / /
rdo rje rnal 'byor las byung ba / /
ji ltar khyod ni bdag nyid che / /
mnga' bdag bdag la'ang de ltar mdzod / /
'khor ba 'dam gyi tshogs nang du / /
bying ba skyabs med bdag la skyobs / /
lan gsum /
oM hrIHha ha hUM hUM phaT /
oM AHhUM /
lha mo 'di ni phyag rgya che / /
mtha' yas bde ba sbyin pa mo / /
rnam pa kun tu phyag @# / /
rgya long / /
bu yis bla med mchod pa gyis / /
dpa' bo byang chub sems ? bar / /
khyod ni spro pa yin nam rtsi / /
rigs lnga las ni rang byung pa / /
rig ma mchod bya la gus sam / /
dri chen dri chu stobs dang khrag /
sogs za da lta yid ches sam / /
rjes su mthun smros dam tshig bzang / /
ji ltar dga' ba smros shig bu? / /
zhes 'dri pa la /
ji ltar gsungs pa'i dam tshig sogs / /
lha mo bdag ni cis mi spro / /
bud med rtag gus cis mi byed / /
padma mchod pa cis mi bgyid / /
ces brjod pas /
lha mo de dgyes te /
skra bkrol gos dang bral bar byas / /
padma rgyas pa'i dbus na gnas pa'i rtsa bde ba chen po 'bab pa bstan nas /
e ma nga yi padma 'di / /
bde ba kun dang yang dag ldan / /
ci ste cho ga bzhin bsten na / /
de yi mdun na bdag gnas so / /
sangs rgyas bsten pa la sogs pa / /
bya ba thams cad padmar byed / /
bde chen rgyal po rang nyid ni / /
'di nyid du ni yang dag gnas / /
padma b+hany+dzA hoH rang nyid hUM las rdo rje hUM gis mtshan pa yongs su gyur pa las| dpal he ru ka sku mdog mthing ka /
zhes pa nas /
phyag dang po gnyis kyis rdo rje dang dril bu 'dzin pa /
de'i 'og ma zhes pa nas /
lus thams cad la byugs pa'o / /
bsang sbyangs /
rig ma stong pa nyid du gyur /
stong pa'i ngang las bcom ldan 'das ma rdo rje phag mo zhes pa nas /
gri gug dang thod pa 'dzin par gyur /
rang gi gsang gnas mi dmigs pa'i ngang las zhes pa nas /
tyA ser pos mtshan pa /
de ltar rang dang rig ma gnyis kyi lus 'dod lha yab yum du gsal ba lus lha'i 'du shes /
gnyis ka'i mkha' gsang byin gyis brlabs nas yi ge? bkod pa ngag sngags kyi 'du shes /
thabs 'di la brten nas zag med kyi bde ba mngon du bya'o snyam pa yid chos kyi 'du shes te /
'du shes gsum dang ldan pas snyoms par zhugs /
bla ma dang gtso bo tha mi dang pa'i thugs kha'i hUM gi 'od zer gyis phyogs bcu'i rgyal ba thams cad bkug ste /
bdag gi lus la thim pa rnams chags pa chen po'i mes zhu ba'i byang chub kyi sems spyi bo nas mgrin par sleb pa na dga' ba /
mgrin pa nas snying khar sleb pan mchog dga' /
snying kha nas lte bar sleb pa na khyad dga' /
lte ba nas nor bu'i rtser sleb pa na lhan cig skyes dga'i ye shes mngon du byas /
de lta bu'i bde stong dbyer med kyi ngo bor gyur /
de nas shes rab ma de dgyes nas /
lag pa g.yon pa bdag gi mgo la bzhag nas /
deng nas bzung ste bu khyod...kyi / /
ji srid @# / /
byang chub snying po'i bar / /
rmi lam bzhin du sems can gyi / /
bla na med pa'i don gyis shig /
de ltar b+ha ga'i dkyil 'khor du shes rab ye shes kyi dbang thob /
? gtso bor yid kyi dri ma 'khrud /
lam don dam 'od gsal gyi rdzogs rim bsgom pa la dbang /
'bras bu chos kyi sku 'grub pa'i nus pa khyad par can bzhag go /
! dbang bzhi pa ni /
maN+Dal phul /
khyod zhabs padmo'i bka' drin gyis / /
gtso bo dbang bskur rnam gsum thob / /
de ring rin chen bzhi pa yang / /
bka' drin gyis ni bskyab tu gsol / /
lan gsum /
khyod kyis dbang gsum pa'i skabs su rang gi lus 'dod lha yab yum du snang bzhin pa'i dus na /
sems de kho na nyid la zhugs pa'i bde ba chen po gnyis yid don dus mnyam du yod pa de bzhin du /
don de goms par byas pa'i mthar| yul bdag med pa'i de kho na nyid dang /
yul can bde ba chen po'i ye shes gnyis gnyis snang phra mos kyang bar mchod par /
chu la chu bzhag pa bzhin ro gcig tu zhugs pa'i thugs don dam 'od gsal gyi ye shes dang /
sku shin tu phra ba'i rlung sems las grub pa'i kun rdzob sgyu ma'i sku longs spyod rdzogs pa rang snang gi rig ma dang kha sbyor ba'i rnam pa can gnyis dus gcig tu ngo bo gcig pa'i rten dang brten par tshogs pa'i zung 'jug bsam gyis mi khyab pa'i rim pa de nyid thob bya don gyi dbang bzhi pa yin no / /
de ltar don dam byang chub kyi sems kyi dkyil 'khor du dbang bzhi ba tshig dbang rin po che thob /
lus ngag yid gsum gyi dri ma bag chags dang bcas pa 'khrud pa'i nus pa bzhag /
lam bden gnyis dbyer med kyi zung 'jug bsgom pa la dbang /
'bras bu rdo rje 'chang gi sku mngon du 'gyur ba'i skal ba can du byas so / /
de nas /
'di ni rang bzhin mdzes ma ste / /
phyi rol yul ni spangs pa'o / /
rig ma 'di bor de las ni / /
gzhan pa'i thabs kyis sangs rgyas med / /
rig ma'i brtul zhugs spyod cig bu / /
brtul zhugs rnams kyi bla ma'i bla / /
zhes rig ma'i brtul zhugs sbyin par bya'o / /
gtso bos ji ltar bka' stsal pa / /
de dag thams cad bdag gis bgyid / /
lan gsum bya /
bka' drin gtang rag gi maN+Dal phul /
'di ni ras bris la bsten pa'i bdag 'jug gi cho ga ngag 'gros su bris pa'o / /
de nas gtang rag gi mchod pa byin gyis rlabs la /
7chu gnyis nyer spyod lnga /
rol mo rig ma bcu drug gis mchod /
nang mchod 'bul zhing /
bstod pa gang 'os bya /
smon lam gdab /
lhag chad bskang ba'i phyir he ru @# / /
ka'i yig brgya bdun nam gsum gang ris brjod /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyir / /
mgon khyod de kun bzod mdzad rigs / /
ma rnyed yongs su ma shes dang / /
sogs kyis bzod gsol dang / /
'jam dpal dpa' bos ji ltar mkhyen pa dang / /
sogs kyis dge ba bsngo /
gnas skabs dang mthar thug gi 'dod don la gsol ba gdab /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam mkha'i mtha' dang mnyam pa'i sems can gyi khams rnams mi gnas pa'i mya ngan las 'das pa'i sa lam bzhag gi bar du mya ngan las mi 'da' bar brtan par bzhugs su gsol /
bye brag tu yang deng 'dir spyan drangs pa'i 'khor lo sngom pa'i dkyil 'khor gyi lha tshogs 'khor dang bcas pa rnams rten 'di la sa dang chu dang me dang rlung gi gnod pas ma zhig gi bar du sems can gyi don dpag tu med pa mdzad cing brtan par bzhugs su gsol /
oM su pra tiShTHa badzra ye swAhA /
zhes brjod cing ras bris la me tog gtsang ma gtor te brtan bzhugs byas nas /
bkra shis brjod cing me tog gi char dbab bar bya'o / /
shis pa brjod pa ni /
rab yangs nam mkha' til gyi gang bu bzhin / /
yongs su gang ba'i bde mchog lha tshogs ni / /
kha cig me tog sna tshogs char 'bebs shing / /
la la??? bkra shis gdangs snyan glu ru len / /
gzhan dag bgegs dpung 'joms pa'i 'phrin las kyis / /
khyed la rtag tu dpal gnas mdzad pa 'di / /
shes par gyis la yid bde bskyed cig dang| shis brjod phreng ba bdag gis bsgrag par bya / /
rmad byung mtshan dpe'i dpal 'bar longs spyod rdzogs / /
kha sbyor bde stong ro la rtag rol zhing / /
dmigs med thugs rjes zhi ba'i mtha' spangs pa / /
rgyal ba yan lag bdun ldan la phyag 'tshal / /
gsang ba kun gyi sdud mdzad gsang ba'i bdag /
rdo rje dril bu pa dang rus sbal zhabs / /
dzA lan+d+ha ra pa dang karna pa / /
gu hya pa dang rnam rgyal zhabs la sogs / /
rtsa ba brgyud pa'i bla ma mchog rnams la / /
byin rlabs ji snyed mchis pa'i bkra shis des / /
khyed kyis mi mthun rgud pa kun zad cing / /
bde legs yar ??? bla ltar 'phel gyur nas / /
phun tshogs dpal la rol pa'i bkra shis shog /
bde chen rgyal po he ru ka dpal dang / /
bde ba'i mchog sbyin rdo rje phag mo gnyis / /
dpyid dang thig le @# / /
sbyor ba la zhugs nas / /
thabs shes mnyam par sbyor ba'i bkra shis des / /
khyed kyis + rnal 'byor ma rgyud dung phyur phrag gcig dang / /
bye ba phrag drug gsungs ba'i nang nas ni / /
rgyal mtshan tog lter mtho ba'i rgyud kyi mchog /
dpa ldan 'khor lo sdom pa'i rgyud rnams la / /
legs bshad ji snyed mchis pa'i bkra shis des / /
khyed kyis+ phyogs kyi 'dab mar skra bkrol gzugs mdzes pa'i / /
mkha' 'gro lA ma dum skyes gzugs can ma / /
padma'i mtshol dang ba'i tshogs 'du bzhin / /
dam tshig can gyi gnas su legs 'dus nas / /
brtse ba'i ma dang srid mo ji bzhin du / /
sgrub pa po yis grogs mdzad bkra shis des / /
khyed kyis + gang zhig bsten na yon tan mang gsungs pa / /
bdud rtsi lnga yi bcud kyis rab bkang pa'i| |mtshabs kyi 'dab mar gnas pa'i thod pa la / /
dngos grub ji snyed mchis pa'i bkra shis des / /
khyed kyis + dpal chen he ru ka yi spyan snga ru / /
rgyal ba'i bstan pa bsrung bar zhal ??? ba /
????? yum la sogs chos song gi /
mthu stobs ji snyed mchis pa'i bkra shis des / /
khyed kyis + nam mkha'i khyon ltar yangs pa'i pho brang mchog /
nyi zla'i 'od dang mnyam pa'i 'od 'phro zhing / /
grangs med rin chen rgyan gyis mdzes pa la / /
dge mtshan ji snyed mchis pa'i bkra shis des / /
khyed cag gar dang gang du gnas pa der / /
mi shis mtshan ma 'ga' yang mi 'byung zhing / /
zhing gi 'byor ba phul du byung ba yi / /
bde legs rgyun me 'chad pa'i bkra shis shog / / /
ces dpal 'khor lo sdom pa dral?? bu lha lnga'i sgrub thabs ngag 'don du bkod pa 'di ni /
7khyab bdag rdo rje 'chang dkon mchog rgyal mtshan dpal bzang po'i /
? sgrub thabs bde chen 'byung gnas gzhir bzhag nas gsungs pa rnams zin bris su byas shing /
? dkyil tshog bdag 'jug rnams rje chos kyi grags pa'i gsung ji lta ba bzhin du lha'i btsun pa blo bzang ming 'chang bas nag 'gros su bkod pa'o / / / /
bkra shis / /
