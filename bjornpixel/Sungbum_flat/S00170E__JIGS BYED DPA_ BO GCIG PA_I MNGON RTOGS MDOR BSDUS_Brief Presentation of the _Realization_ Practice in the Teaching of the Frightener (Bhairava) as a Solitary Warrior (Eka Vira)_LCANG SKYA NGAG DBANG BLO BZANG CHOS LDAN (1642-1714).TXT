@# / /
'jigs byed dpa' bo gcig ba'i mngon rtogs mdor bsdus bzhugs so / / / /
@## / /
na mo gu ru badzra b+hai ra wa ya /
'dir dpal rdo rje 'jigs byed kyi bsgoms bzlas mdor bsdus bya tshul ni /
sangs rgyas chos tshogs ma lan gsum gyis sems bskyed /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin par gyur /
oM hrIH Sh+TIH wi kri tA na na hUM phaT /
oM swa b+hA wa shudH d+hAH sarbad+harmAH sra b+ha wa shud d+hoH hM /
stong pa nyid du gyur /
stong pa'i ngang las thod pa so so'i nang du mchod pa khyad par gsum ldan dang gtor ma dang nang mchod zag ba med pa'i bdud rtsi'i rgya mtsho chen por gyur /
oM arghM A hrUM /
oM pA tyaM a hUM /
oM gn+d+he AH hUM /
oM buSh+pe AH hUM /
oM d+hu pe AH hUM /
o a lo ke AH hUM /
oM ne wai dya AH hUM /
oM shap+ta AH hUM /
oM AH hUM /
gsum gyis gtor ma nang mchod rnams byin gyis brlab /
oM swa b+hA wa shud d+haH sarba d+ha rmAH swa b+hA wa shud d+hoH hM /
stong pa nyid du gyur /
stong pa'i ngang las sna tshogs padma dang zla ba dang nyi ma'i gdan gyi steng du hUM las rdo rje hUM gis mtshan pa yongs su gyur pa las /
rang nyid dpal rdo rje 'jigs byed sku mdog mthing nag zhal dgu phyag so bzhi zhabs bcu drug pa g.yas bskums shing g.yon brkyangs pa'i stabs kyis bzhugs pa| khams gsum po za bar nus pa ha ha zhes sgrog cing ljags 'dril ba /
mche ba rnam par gtsigs pa khro gnyer can /
khro gnyer gyi 'gram du /
smin ma dang spyan 'jigs pa'i dus ltar 'bar ba /
skra kham ser gyen du brdzes pa /
'jig rten dang 'jig rten las 'das pa'i lha la sdig 'dzub byed pa /
'jigs pa rnams kyang 'jigs par mdzad pa /
pheM ka ra'i sgra chen po 'brug ltar sgrog pa mi'i khrag dang zhag dang rkang dang tshil bu za ba /
'jigs su rung ba'i thod pa bskam po lngas thod byas shing /
mgo bo rlon pa lnga bcu'i thod pa'i 'phreng bas brgyan pa /
sbrul nag po'i mchod phyir thogs dang mi rus kyi 'khor lo dang /
rna cha la sogs pa'i rgyan rnams kyis brgyan pa /
gsus pa che ba /
gcer bu'i gzugs can /
smin ma dang rdzi ma dang sma ra dang ba spu rnams dus mtha'i me ltar 'bar zhing /
rtsa zhal nag po ma he'i gdong can shin tu khros pa r+wa rnon po can /
de'i steng ma r+wa gnyis kyi dbus kyi zhal dmar po| |rab tu 'jigs pa zhal nas khrag 'dzag pa de'i steng du 'jam dpal gyi zhal ser po yid tsam khros pa /
gzhon nu'i rgyan gyis brgyan pa /
sbyi bor ral pa lnga dang ldan pa /
r+wa'i rtsa ba'i g.yas kyi zhal dang po sngon po / /
de'i g.yas zhal dmar po g.yon zhal ser po / /
r+wa'i rtsa ba'i g.yon gyi zhal dang po dkar po / /
de'i g.yas zhal dung kha /
g.yon zhal nag po / /
zhal rnams shin tu khros pa /
zhal dgu po thams cad kyang spyan gsum gsum dang ldan pa /
phyag g.yas g.yon gyi dang po gnyis kyis glang po che'i pags pa rlon pa mgo g.yas dang /
spu phyir bstan te lag pa dang rkang ba'i pags pa g.yon pa nas brgyangs te 'dzin pa /
lhag ma g.yas kyi dang po na gri gug /
gnyis pa na b+hi d+hi bA la /
gsum @# / /
pa na gtun shing /
bzhi pa na chu gri /
lnga pa na ka na ya /
drug pa na dgra sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug to /
bcu gcig pa na kha TrAM ga /
bcu gnyis pa na 'khor lo / /
bcu gsum pa na rdo rje rtse lnga pa /
bcu bzhi pa na rdo rje tho ba /
bco lnga pa na ral gri /
bcu drug pa na cang te'u bsnams shing /
lhag ma g.yon kyi dang po na khrag gis bkang ba'i thod pa /
gnyis pa na tshangs pa'i mgo /
gsum pa na phub /
bzhi pa na rkang pa /
lnga pa na zhags pa| drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsugs pa| bcu gnyis pa na me thab /
bcu gsum pa na thod tshal /
bcu bzhi pa na sdig 'dzub /
bco lnga pa na phan rtse gsum pa /
bcu drug pa na rlung ras bsnams pa /
zhabs g.yas kyi dang pos mi /
gnyis pas ma he /
gsum pas glang /
bzhi pas bong bu /
lnga pas rnga mong /
drug pas khyi /
bdun pas lug /
rgyad pas wa dang /
g.yon gyi dang pos bya rgod /
gnyis pas 'ug pa /
gsum pas bya rog /
bzhi pas ne tso /
lnga pas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang dbang po dang khyab 'jug dang drag po dang /
gzhon nu gdong drug dang log 'dren dang zla ba dang nyi ma rnams kha sbub du byas te /
zhabs 'og tu mnan nas me dpung rab tu 'bar ba'i klod dkyil na bzhugs pa /
rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing /
g.yon gyis glig bam thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe byad brgyad cus brgyan pa /
ral pa'i zur phud lnga dang ldan zhing /
rgyan thams cad kyis brgyan pa /
de'i thugs kar AH las byung ba'i nyi ma'i dkyil 'khor gyi dbus su /
ting nge 'dzin sems dpa' hUM yig mthing ga 'od zer lnga 'phro ba /
rang gi mig gnyis su k+ShiM /
rna bar dzriM /
snar khM /
lcer rM /
dbral bar kaM /
lte bar sM /
sbyi bor oM /
mgrin par AH thugs kar hUM gis mtshan par gyur /
thugs ka'i hUM las 'od zer 'phros /
rang bzhin gyi gnas nas bskom pa dang 'dra ba'i dpal rdo rje 'jigs byed mdun gyi nam mkhar spyan drangs /
dzaH hUM baM hoH dam tshig pa dang gnyis su med par gyur /
slar yang thugs ka'i hUM las 'od zer 'phros /
dbang gi lha rnams spyan drangs /
khyed rnams kyis mngon par dbang bskur du gsol /
zhes gsol ba btab pas dbang gi lhas dbang bskur /
mi bskyod pas dbu brgyan par gyur /
oM ya mAna ta ka arghM pratI ts+tsha hUM swA hA /
nas shap+ta pra tI ts+tsha hUM swA hA /
zhes mchod pa phul /
oM ya mAn+ta ka oM AH hUM /
zhes nang mchod dbul /
gzugs mchog mchog tu drag @# / /
po che / /
dpa' bo mchog gi spyod yul can / /
'dul dka' 'dul ba'i don mdzad pa / /
rdo rje 'jigs byed la phyag 'tshal / /
zhes pas bstod /
rang gi thugs kar ting nge 'dzin sems dpa'i mthar sngags 'phreng gis bskor ba las 'od zer 'phros /
'gro ba'i don byas /
rgyal ba rnams mchod /
sangs rgyas byang sems kyi byin rlabs thams cad bsdus te sngags 'phreng la thim par gyur /
sngags /
A ra pa tsa /
ya ma ra dza /
hrIH Sh+TiH sogs bzhi ka'am /
oM ya mAN ta ka hUM phaT /
ci nus bzla mthar oM ya mAna ta ka sa ma ya /
ma nu pA la ya /
ya mAn ta ka twe no pa tiShTHa /
dr-i D+ho me b+ha ba /
su to ShYo me b+ha ba /
su po Sh+yo me b+ha ba /
a nu rak+to me b+ha ba /
sarba sid d+hi m+me pra ya ts+tsha /
sarba karma su tsa me /
tsi t+daM shrI yM ku ru hUM /
ha ha ha ha hoH b+ha ga wan sarba ta thA ga ta /
b+dz+ra ma me muny+tsa /
b+dz+ri b+ha ba ma hA sa ma ya /
stwa AH hUM phaT /
ces yig brgya brjod /
gtor ma 'bul ba ni /
rang gi thugs ka'i hUM las 'od zer 'phros /
dpal rdo rje 'jigs byed mdun gyi nam mkhar spyan drangs /
ljags 'od zer gyi sbu gus gtor ma'i bcud thams cad drangs te gsol bar gyur /
oM ya mAn ta ka i dam pa liM ta kha kha kA hi khA hi /
gsum mam bdun gyis gtor ma phul /
oM ya mAn ta ka arghM nas shap+ta pra ti ts+tsha hUM swA hA /
zhes pas mchod /
oM ya mAn ta ka oM AH hUM gis nang mchod dbul /
gzugs mchog mchog tu drag po che / /
dpa' bo mchog gi sbyod yul can /
'dul dka' 'dul ba'i don mdzad pa / /
rdo rje 'jigs byed la phyag 'tshal / /
zhes pas bstod /
gtong mgron brtan bzhugs sam /
yad+na /
khyed kyis sems can don kun mdzad / /
rjes su mthun pa'i dngos grub rtsol / /
sangs rgyas yul du gshegs nas kyang / /
slar yang 'byon par mdzad du gsol / /
oM b+dz+ra muH zhes rang gnas su gshegs /
dge ba 'di yis myur du bdag /
rdo rje 'jigs byed 'grub gyur nas / /
'gro ba gcig kyang ma lus pa| |de yi sa la 'god par shog /
ces dge ba bsngo / /
nyin mo bde legs mtshan bde legs / /
nyi ma'i gung yang bde legs shing / /
nyin mtshan rtag tu bde legs pas / /
dkon mchog gsum gyi bkra shis shog /
ces shis pa brjod par bya'o / /
zhes pa 'di ni don gnyer pa 'ga' zhig gis bskul ba'i dor dag dbang blo bzang chos ldan gyis sbyar ba'o / / / /

