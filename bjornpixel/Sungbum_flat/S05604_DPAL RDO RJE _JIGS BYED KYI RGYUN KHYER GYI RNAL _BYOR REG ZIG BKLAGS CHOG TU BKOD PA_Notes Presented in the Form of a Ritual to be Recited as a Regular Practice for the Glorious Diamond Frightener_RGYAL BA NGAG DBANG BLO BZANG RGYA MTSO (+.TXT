@# / /
dpal rdo rje 'jigs byed kyi rgyun 'byed gyi rnal 'byor reg thig bklags chog tu bkod pa bzhugs so / /
@## / /
lnga ldan ye shes gshin rje'i rigs kun gyi / /
khyab bdag ma he'i zhal can gzhon nu'i sku / /
lcang lo'i zur phud dngom pa mtshams sprin gos / /
lags mnabs blo bzang grags pa'i dpal gyis skyongs / /
'jig rten mig gcig lnga yi bzhed srol la / /
bltos min 'jam dpal dbyangs kyi zhal lung bcud / /
sgrub thabs thugs gsang rin cen za ma tog /
'khyal 'di spyod ldan dga' bskyed legs pa'i lam / /
bcu gsum 'khor lo'i za 'og thags ris la / /
byin rlabs dbang gzhu'i mdangs tshon bkrag po che / /
kun gyi gzigs mor ya mtshan rnam 'phrul gyis / /
sgyu ma'i khengs pad gdod bag la zha / /
rtse gcig nyams su bstar na skyeng rim gyi / /
sku gsum lam byed ting 'dzin rta bdun pas / /
nyer drangs rdzogs rim mi slob zung 'jug gi / /
mkha' dbyings sa der bgod la gcig tu nye / /
de phyir bsgom don nya phyis khog pa ru / /
zab brling mu tig phyur bur spungs pa'i mig /
kha skong mtshon gyis phug pa @# / /
brjod bde yi / /
srad bur brgyus pa'i 'phreng rgyan deng 'dir spel / /
de yang dgra gdong 'jigs gsum sogs gshin rje nag po'i chos skor gyi nang nas gtso bor gyur pa dpal rdo rje 'jigs byed kyi sgrub dkyil gzhung man ngag la paN grub lo tsA ba'i bzhed srol ma 'dra ba ma'i du byung bar bad kyi bla ma snga phyi mang pos 'grel lugs tha dad na'ang /
rgyal ba gnyis pa shar btsong kha pa blo bzang grags pa'i dpal gyis yongs 'dzin gzhan la ma bltos par bla ma 'jam dpal dbyangs kyi bka' dran la brten nas shing rta'i srol phye ba'i sgrub thabs za ma tog rdo rje'i tshig rkang lta bu la nag 'gros su bres pa 'ga' zhig snang bar ras bris rdul tshon sogs kyi dmigs rten gang yang med par bdag bskyed kyi rnal 'byor tsam la bdag mdun 'jug pa gcig khul khyad gzhi med pa'i khyad chos ngag 'don gyi mtshams sbyor dang mngon rtogs kyi gsal byed kha 'geng dgos pa rnams ma bkang ba /
thun med ma yin pa'i srung 'khor med kyang chad lhag tu mi 'gyur ba'i 'bad pas bcug par mjug tu 'khor lo 'khor ba dang bzlog pa sogs kyi sham ba gang yang med pa phyogs skyong gi mngon rtogs gtor chog gi skabs dgos pa cho ga'i dkyus su 'jug pa sogs rje bla ma'i dgongs pa ma lon zhing gsung 'phros ma zin pa 'dra snyam pa'i dogs gnas rgyud snga spyi nas gzhal tshe kun rtog gi me long du shar bas rgyun khyer gyi rnal 'byor kho na'i reg zig tu babs kyi tshul du bkod par dang po sbyor ba'i ting nge 'dzin la skyabs 'gro ni /
bdag dang 'gro ba nam mkha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la x dam pa'i chos rnams la x 'phags pa'i dge 'dun rnams la x lan gsum /
bla ma dang dkon cog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
sems bskyed ni /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du dpal rdo rje 'jigs byed chen po bsgom par bgyi'o / /
lan gsum /
rdor sems sgom bzlas ni /
rang gi spyi bor paM las padma dang a las zla ba'i dkyil 'khor gyi steng du hUM pas rdo rje dkar po rtse sde pa lte ba la hUM gis mtshan pa de las 'od 'phros 'dus yongs su gyur ba las rdo rje sems dpa' dkar po rdo rje dang dril bu 'dzin pa /
yam rdo rje snyems ma dkar mo gri gug dang thod pa 'dzin pas 'khyud pa gnyis ka'ang rin po che'i rgyan sna @# / /
tshogs kyis brgyan pa /
rdo rje'i skyil mo grung gis bzhugs pa /
de'i thugs kar zla ba'i steng du hUM yig dkar po de las 'od zer 'phros rang 'dra'i ye shes pa oM badzra sa mA dzaH sa spyan drangs /
oM badzra satwA sa pa ri wA ra ar+g+haM nas shabda pra tIts+tsha hUM swAhA /
dzaH hUM baM hoH sa gnyis su med par bsam /
slar yang thugs ka'i hUM las 'od zer 'phros pas dbang gi lha rnams oM badzra sa mA dzaH sa spyan drangs /
oM pany+tsa kU la sa pa ri wA ra ar+g+haM nas shabda'i bar gyis mchod /
de bzhin gshegs pa thams cad gyis mngon par dbang bskur du gsol /
zhes gsol ba btab pas de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shri ye AH hUM /
zhes dbang bskur /
sku ye shes kyi bdud rtsis gang /
mi bskyod pas dbu pa rgyan par bsam /
bcom ldan 'das rdo rje sems dpa' bdag gzhan sems can thams cad kyi sdig sgrib dang dam tshig nyams chags thams cad byang zhing dag par mdzad du gsol /
zhes gsol ba btab pas thugs ka'i hUM las 'od zer 'phros /
sems can thams cad kyi sdig sgrib dag /
sangs rgyas sras bcas la mnyes pa'i mchod pa phul /
de rnams kyi yon tan thams cad 'od zer gyi rnam par bsdus nas thugs ka'i hUM yig la thim pas gzi brjid dang mthu stobs phun sum tshogs par bsam /
oM badzra satwa sa ma ya /
ma nu bA la ya /
badzra satwa twe no pa tiShTHa /
dr-ib+ho me b+ha wa su to Sh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sad+d+him+ma bra yats+tsha sarba karma su tsa me tsit+taM shre yaH ku ru hUM /
ha ha ha ha hoH b+ha ga wan sarba ta thA ga ta badzra mA me muny+tsa /
badzrI b+ha wa ma hA sa ma ya satwa AH bdag ni mi shes rmongs pa yis / /
dam tshig las na 'gal zhing nyams / /
bla ma mgon pos skyabs mdzod cig /
gtso bo rdo rje 'dzin pa ste / /
thugs rje chen po'i bdag nyid can / /
'gro ba'i gtso la bdag skyabs mchi / /
rdo rje sems dpa'i zhal nas rigs kyi bu /
khyod kyi sdig sgrib dang dam tshig nyams chags thams cad byang zhing dag go /
zhes gsungs nas rang la thim pas rang gi sgo gsum dang rdo rje sems dpa'i sku gsung thugs dbyer mi phyed par bsam /
tshogs zhing ni /
rang nyid 'jigs byed zhal gcig phyag gnyis par gsal ba'i thugs kar padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas de na bzhugs pa'i sangs rgyas dang byang chub sems dpa' dang khro bo dang rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar oM badzra sa mA dzaH sa spyan drangs /
'od zer rang gi snying gar bsdu /
gang gi drin gyis bde chen gnas / /
skad cig gis ni thob 'gyur ba / /
bla ma rin cen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
zhes bla ma dang lha la phyag bya /
rang gi snying ga'i sa ban gyi 'od @# / /
zer las byung ba'i ce rtsi kA dkar mo /
phag mo sngon mo /
dbyangs can ma dmar mo /
gau rI ljang gu /
phyag na mchod rdzas sna tshogs pa thogs pa rnams kyis mchod par bsam /
oM hrIH Sh+T+rI has mchod yon /
oM hUM hUM phaT kyis zhabs bsil /
oM wi kri tA na na duSh+TaM satwa da ma ka gaH gaH gaH yis dri /
oM ku mA ra rU pi Ni dzaH dzaH hUM phaT kyis me tog /
oM hriH haH hai phaT kyis bdug spos /
oM dIp+ta lo tsa na wi kri tA na na ma hA aT+TaT+Ta ha sa na di ni dIp+ta ya swA hAs mar me /
oM badzra nai wi dya AH hUM swA hAs lha bshos /
oM badzra shabda AH hUM gis rol mo rnams dbul la lha mo rnams slar bsdu /
sdig pa rnams ni bshags par bya / /
skyes shing byung ba rnams ni bsal / /
mi byad pa yang spyan sngar brjod / /
de bzhin bsod nams rjes yi rang / /
bdag gis bde 'gror yongs su bsngo / /
dkon cog gsum la skyabs su 'gro / /
sems can thams cad bdag gis dgrol / /
byang chub gnas la 'god par bgyi / /
byang chub sems ni yang dag bskyad / /
yon tan rgya mtsho khyed rnams la / /
bdag gi lus ni dbul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi / /
zhes de dag gi don yid la bsam / /
rigs lnga spyi dang so so'i dam tshig dang sdom pa sngar bzung ba rnams byang chub ma thob kyi bar du brtan par gzung bar bya'o snyam du bsams la /
sangs rgyas byang chub sems dpa' rnams / /
bdag la dgongs par mdzad du gsol / /
bdag ming 'di zhes bgyi ba yis / /
dus 'di nas ni bzung nas ni / /
byang chub snying por mchis kyi bar / /
ji ltar dus gsum mgon po rnams / /
byang chub tu ni nges mdzad pa'i / /
byang chub sems ni bla na med / /
dam pa bdag gis yongs grags kyi ming las bshad mtshan mi brjad /
bskyed par bgyi / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed tshul khrims gsum / /
so sor brtan por bdag gis bzung / /
sangs rgyas chos dang dge 'dun te / /
bla na med pa'i dkon cog gsum / /
sangs rgyas rnal 'byor las skyes pa'i / /
sdom pa deng nas bdag gis bzung / /
rdo rje rigs mchog chen po yi / /
rdo rje dril bu phyag rgya yang / /
yang dag nyid du bzung bar bgyi / /
slob dpon dag kyang bzung bar bgyi / /
rin cen rigs mchog chen po yi / /
dam tshig yid du 'ong ba la / /
nyin re bzhin yang dus drug tu / /
spyan pa rnam bzhi rtag tu sbyin / /
byang chub chen po las byung ba'i / /
padma'i rigs chen dag pa la / /
phyi dang gsang ba theg pa gsum / /
dam chos so sor bzung bar bgyi / /
las kyi rigs mchag chen po la / /
sdom pa thams cad ldan par ni / /
yang dag nyid du so sor bzung / /
mchod pa'i las kyang ci nus bgyi / /
byang chub sems ni bla na med / /
dam pa bdag gis bskyed bgyis nas / /
sems can kun gyi don gyi phyir / /
bdag gis sdom pa ma lus bzung / /
ma bsgral ba rnams bdag gis bskal / /
ma grol ba rnams bdag gis dgrol / /
dbugs @# / /
ma phyin pa dbugs dbyung zhing / /
sems can mya ngan 'das la 'god / /
sems can thams cad bde ba dang ldan par gyur cig /
sems can thams cad sdug bsngal dang bral bar gyur cig /
sems can thams cad bde ba dang mi 'bral bar gyur cig /
sems can thams cad 'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas par bya'o snyam du tshad med bzhi bsgoms te bsod nams kyi tshogs bsags pa'o / /
oM swa b+hA wa shud+d+haH sarba d+harmAH swa b+hA wa shud+d+honyahaM /
oM shU n+ya tA dz+nyA na badzra swa b+hA wa Adma konyahaM /
rang dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba bdag med pa'i steng ba nyid du bsams te ye shes kyi tshogs bsags pa'o / /
de nas sngon gyi smon lam dran par byas la /
stong pa'i ngang las yaM las rlung gi dkyil 'khor du ba'i mdog can gzhu lta bu rgyal mtshan gyis mtshan pa /
de'i steng du raM las me'i dkyil 'khor dmar po gru gsum 'bar ba'i phreng bas mtshan pa /
de'i steng du baM las chu'i dkyil 'khor dkar pa zlum po bum bas mtshan pa /
de'i steng du laM las sa'i dkyil 'khor ser po gru bzhir rdo rjes mtshan pa'i steng du hUM las sna tshogs rdo rje lte ba la hUM gis mtshan pa las 'od zer 'og tu 'phros pas rdo rje'i sa gzhi /
logs su 'phros pas rdo rje'i rab /
steng du 'phros pas rdo rje'i gur /
gur gyi 'og ra ba'i steng du rdo rje'i bla bre ste thams cad kyang rdo rje 'bar ba'i rang bzhin bar mtshams med par dum bu gcig tu gyur ba'i phyi rol tu bskal ba 'jig pa'i me lta bu'i kha dog sna lnga'i me dbung phyogs bcur 'phro bar bsam pa srung 'khor thun mong ba'o / /
r+wa ba'i dbus su rdo rje sems dpa' sku mdog dkar po dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud pa /
lhag ma g.yas gnyis rdo rje dang ral gri /
g.yon gnyis rin po che dang padma 'dzin pa yongs su gyur pa las chos 'byung dkar po gru gsum pa gyen du 'greng ba 'og tu phra zhing stod yangs pa /
'og zur nas baM las byung ba'i sna tshogs padma'i lte bar hUM las sna tshogs rdo rje shar gyi r+wa dkar /
lho'i r+wa ser /
nub kyi r+wa dmar /
byang gi r+wa ljang /
dbus kyi lte ba sngon pos brgyan pa /
lte ba'i dbus su b+h+rAM las 'khor lo b+h+rUM gis mtshan pa las byung ba'i rnam snang dkar po dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud pa /
lhag ma g.yas gnyis rdo rje la gnas pa'i 'khor lo dang ral gri /
g.yon gnyis rin po che dang padma 'dzin pa yongs su gyur pa las gzhal yas khang gru bzhi bsgo bzhi pa /
phyi rol nas rim pa bzhin dkar ser dmar ljang sngo ba'i rtsig pa lnga dang ldan pa /
rtsig pa'i steng na rin po che sna tshogs pas mdzes par byas pa'i rin po che'i pha gus bskor ba'i gzhal yas khang gi nang du rdo rje'i 'phreng bas zlum por bskor ba la brten pa'i ka ba brgyad kyis bteg pa'i rdo rje'i gdung bzhis mdzes par phub pa /
rtse mo rdo rje nor bu rin po che'i tog gis mdzes pa'i nang gi shar dkar @# / /
lho ser nub dmar byang ljang dbus sngo ga pha gu'i steng na gser gyi ska rags bzhi'i phyi ngos su chu srin gyi kha nas 'phyang ba'i rin po che'i dra ba dang dra ba phyed pa la dril bu dang rnga yab la sogs pas brgyan pa /
de'i phyi ngos su bya 'dab las 'phyang ba'i rin po che'i shar bu /
de'i steng du mda' yab padma 'dab ma phyed pa'i dbyibs can la ba dan dang rgyal mtshan la sogs pas mdzes par byas pa /
rtsig pa'i mtha' nas 'dod yon gyi snam bu dmar pos 'gram stegs kyi rnam par bskor ba la lha mo mchod rdzas thogs pa rnams 'khod nas mchod pa byed pa /
sgo dang sgo 'khyud kyi phyi'i mtshams dang 'og gi phyi nang gi grwa bzhir zla phyed rdo rje rin cen gyis spras pa /
sgo bzhi so so'i mdun du ka ba bzhi bzhis bteg pa'i rta babs snam bu bcu gcig dang ldan pa'i steng du chos kyi 'khor lo /
de'i g.yas g.yon du ri dwags pho mo dang bcas pa /
rdo rje'i ra ba me ri dang bcas pa'i phyi rol tu gtum drag la sogs pa'i dur khrod brgyad na nA ga gser gyi shing la sogs pa'i shing brgyad /
de'i rtsa par brgya byin la sogs pa'i phyogs skyong brgyad /
rtse mor rdzu 'phrul chen po pa glang po che'i gdong pa can la sogs pa'i zhing skyong brgyad /
thugs rje'i chu brgyad /
de la gnas pa'i nor rgyas la sogs pa'i klu brgyad /
de dag gi steng gi nam mkha' la sgrogs pa la sogs pa'i sprin brgyad /
ye shes kyi me brgyad /
mchod rten brgyad /
gzhan yang keng rus dang /
gsal shing gis phug pa'i ro dang /
shing la dbyangs pa dang /
skyes bu za ba dang /
mtshon gyis phug pa la sogs pa dang /
bya rog dang /
bya rgod dang /
khyi dang /
ce spyang dang /
seng ge dang /
stag la sogs pa dang /
ca co sgrog pa'i ro langs dang /
gnod sbyin dang /
sin po la sogs pa rnams kyis 'jigs su rung ba /
grub pa dang /
rig pa 'dzin pa dang /
dam tshig spyod pa'i rnal 'byor pa bcom ldan 'das la rtse gcig tu blta ba /
gcer bu skra bshig pa /
phyag rgya lngas brgyan pa /
cang te'u dang /
thod pa dang /
kha TwAM ga 'dzin pa /
thod pas spyi bor brgyan pa /
rgod cing dur khrod du 'jug pa sogs kyis shin tu ngo mtshar bar byed pa'i dur khrod rnams kyis bskor ba'i gzhal yas khang gi nang gi re mi gi dgu pa'i dbus su yaM las rlung gi dkyil 'khor nag la cung zad dmar ba'i mdog can gyi steng dang /
nang gi phyogs gzhan gsum dang sgo bzhir sna tshogs padma dang nyi ma'i gdan /
nang gi shar dang grwa bzhi dang phyi'i grwa bzhir sna tshogs padma dang zla ba'i gdan zung re re bsgoms te rten bskyed pa'o / /
gdan dbus ma'i steng du a yig dang po las byung ba'i zla ba'i dkyil 'khor /
de'i dbus su chu las chu bur gyi tshul du d+hIH ser po las byung ba'i ral gri'i dbus su d+hIH sa mtshan pa las 'od 'phros pas bde bar gshegs pa thams cad oM badzra sa mA dzaH sa spyan drangs te p+thim pa yongs su gyur pa las rang nyid rgyu rdo rje 'dzin pa 'jam dpal gzhon nur gyur pa sku mdog ser po yid tsam khros pa phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje skyil krung gis bzhugs pa /
mtshan so gnyis dang dpe byed brgyad cus @# / /
brgyan pa /
ral pa'i zur phung lnga dang ldan zhing rgyan thams cad kyis brgyan par bsam /
de'i thugs kar AH las byung ba'i nyi ma'i dkyil 'khor /
de'i 'od kyis phyogs bcun bzhugs pa'i rnam snang la sogs pa'i sangs rgyas dang /
rdo rje rnon po la sogs pa'i byang chub sems dpa' dang /
rdo rje lcags kyu la sogs pa'i khro bo dang /
sems ma rdo rje ma la sogs pa'i rig pa rnams oM badzra sa mA dzaH sa spyan drangs te 'jam dpal dang bcas pa nyi ma la zhugs pas 'od zer gyis dbag tshang stong phrag brgyar khyab pa'i nyi ma'i dkyil 'khor du bsam /
de'i steng du hUM yig mthing kha 'od zer lnga dang ldan pa las 'od zer 'phros pas sangs rgyas dang byang chub sems dpa' dang kro bo dang rig pa'i tshogs rnams oM badzra sa mA dzaH sa spyan drangs nas hUM ba zhugs pa las khro bo'i rdo rje kha dog nag po rtse dgu bar+wa shin tu gdengs pa /
'od zer lnga dang ldan pa lte ba la hUM gis mtshan pa /
de las rdo rje phra mo'i gzugs spros pas sangs rgyas dang byang chub sems dpa' dang /
khro bo dang rig ba'i tshogs rnams spros te /
nam mkha'i khams thams cad til gyi gang bu bzhin dgung ba /
nyi ma la gnas pas sems can rnams smin par byas nas rdo rje 'jigs byed thob par byas pa dang lhan cig tu 'dus nas rdo rje la thim par bsam /
zla ba nyi ma rdo rje sa bon dang bcas pa yongs su gyur pa las rang nyid 'bras bu rdo rje 'dzin pa dpal rdo rje 'jigs byed chen po sku mngog mthing nag zhal dgu phyag so bzhi zhabs bcu drug pa g.yas bskum zhing g.yon brgyad pa'i stabs kyis bzhugs pa /
khams gsum po za bar nus pa /
ha ha zhes sgrog cing ljags 'gril ba /
ba che ba rnams par gtsigs ba khro gnyer can khro gnyer gyi 'gram du smin ma dang spyan 'jig pa'i dus ltar 'bar ba /
skra kham ser gyen du brdzes ba /
'jig rten dang 'jig rten las 'das pa'i lha la sdigs mdzub byed pa /
'jigs pa rnams kyang 'jigs par mdzad pa /
pheM kara'i sgra chen bo 'brug ltar sgrog pa /
mi'i khrag dang /
zhag dang /
s+r+kang dang tshil bu za ba /
'jigs su rung ba'i thod pa skam bo lnga sa thod byas shing /
mgo bo rlon pa lnga bcu'i thod ba'i 'phreng bas brgyan pas brgyan pa sbrul nag po'i mchod byir thogs dang /
mi rus kyi 'khor lo dang rna cha la sogs pa'i rus pa'i rgyan rnams gyis brgyan pa /
gsus ba che ba gcer bu'i gzugs can smin ma dang rdzi ma dang smar dang ba spu rnams dus mtha'i me ltar 'bar zhing /
rtsa zhal nag po ma he'i gdong can shin tu khros ba r+wa rnon bo can /
de'i steng ma r+wa gnyis kyi dbus kyi zhal dmar po rab tu 'jigs pa zhal nas khrag 'dzag ba /
de'i steng du 'jam dpal gyi gzhal ser bo yid tsam khros pa /
gzhon nu'i rgyan gyis brgyan ba /
spyi bor ral ba lnga dang ldan pa /
r+wa'i rtsa pa'i g.yas kyi zhal dang po sngon po /
de'i g.yas zhal dmar po /
g.yon zhal ser po /
r+wa'i rtsa ba'i g.yon gyi zhal dang po dkar bo /
de'i g.yas zhal ngud kha /
g.yon zhal nag po zhal rnams shin tu khros pa /
zhal dgu bo thams cad kyang spyan gsum gsum dang ldan pa'o / /
phyag g.yas g.yon gyi dang po gnyis @# / /
kyis glang po che'i pags pa rlon pa mgo g.yas dang sdu phyir bstan te lag pa dang rkang pa'i pags pa g.yon ba nas brgyangs te 'dzin pa /
lhag ma g.yas kyi dang po na gri gug /
gnyis pa na b+hi d+hi pA la /
gsum pa na gtun shing /
bzhi pa na chu gri lnga pa na ka Na ya /
drug pa na dgra sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug to /
bcu gcig pa na kha TrAM ga /
bcu gnyis pa na 'khor lo /
bcu gsum pa na rdo rje rtse lnga pa /
bcu bzhi pa na rdo rje tho ba /
bco lnga pa na ral gri /
bcu drug pa na cang te ru bsnams shing /
lhag ma g.yon gyi dang po na khrag gis gang ba'i thong pa /
gnyis pa na tshangs pa'i mgo bo /
gsum pa na phug bzhi pa na rkang pa /
lnga pa na zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na ngur khrod kyi ras /
bcu gcig pa na skyes bu gsal shing la btsugs pa /
bcu gnyis pa na me thab /
bcu gsum pa na thod tshal bcu bzhi pa na sdigs mdzub /
bco lnga pa na 'phan rtse gsum pa /
bcu drug pa na rlungs ras bsnams pa'o / /
zhabs g.yas kyi drang pos mi /
gnyis pas ma he /
gsum pas glang /
bzhi pas bong bu /
lnga pas rnga mo /
drug pas khyi /
bdun pas lug /
brgyad pas wa dang g.yon gyi dang pos bya rgod /
gnyis pas 'ug pa /
gsum pas bya rog /
bzhi bas ne tso /
lnga pas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang /
dbang pa dang /
khyab 'jug dang /
drag po dang /
gzhon nu gdong drug dang /
los 'dren dang /
zla ba dang /
nyi ma rnams kha sbub tu byas te zhabs 'og tu mnan nas me dpung rab tu 'bar ba'i glong dkyil na bzhugs pang bsam /
rang nyid dam tshig sems dpa'i thugs kar zla gdan la ye shes sems dpa' /
'jam dpal gzhon nur gyur ba sku mdog ser po yid tsam khros pa nas rgyan thams cad kyis brgyan par bsam /
de'i thugs kar AH las byung ba'i nyi ma'i dkyil 'khor gyi dbus su ting nge 'dzin sems dpa' hUM yig mthing kha 'od zer lnga 'phro bar bsam /
de'i b+ngan yum rdo rje ro langs ma sngon mo zhal gcig phyag gnyis kyi g.yas rdo rje gri gug 'phyar zhing /
g.yon thod ba gdug pa'i khrag gis bkang ba 'dzin bas yab la 'byung ba /
thod skam lngas dbu brgyan cing /
skam bo lnga bcu'i do shal can /
phyag rgya lngas brgyan ba /
zhabs g.yas ba rgyad zhing g.yon pas yab la 'khyud pa /
yab gyi gsang gnas mi dmigs pa las hUM las byung ba'i rdo rje sngon bo rtse lnga ba /
oM las byung ba'i nor bu'i bug phaT gyis bkag pa /
yum gyi gsang gnas mi dmigs ba las hUM las byung ba'i padma dmar bo 'dab ma brgyad ba /
AH las byung ba'i ze'u 'bru'i bu ga phaT kyis bkag pa /
oM sarba ta thA ga ta a nu rA gaN badzra swa b+hA wa Adma ko nyataM /
zhes 'du shes gsum drang par byas la /
dkyil 'khor rgyal mchog gi ting nge 'dzin ni /
rang gi thugs ka'i hUM yig gi 'od zer gyi lcags khyus mkha' khyab gyi sangs rgyas thams cad bkug nas rang @# / /
gi zhal du bcug /
thugs kar 'od du zhu ba rdo rje'i lam nas yum gyi padmar zhugs pa'i thig le cha gcig b+h+rUM dang bcas pa de yongs su gyur pa las gzhal yas khang gru bzhi pa sgo bzhi pa la sogs pa'i mtshan nyid thams cad yongs su rdzogs pa gdan dang bcas par bsam /
thig le cha gcig gdan de rnams kyi steng du cha bcu bdun du bsam /
de rnams yongs su gyur pa las /
dbus su hUM las rdo rje hUM gis mtshan pa /
nang gi shar du k+She las 'khor lok+Shes mtshan ba /
lhor ma las rin po che mas mchan pa /
nub tu ma las padma mes mtshan pa /
byang du da las ral gri das mtshan pa /
shar sgar ya las tho ba yas mtshan ba /
lho sgor tsa las dbyug pa tsas mtshan pa /
nub sgor ni las padma nis mtshan pa /
byang sgor rA las ral gri rA sa mtshan pa /
nang gi shar lhor dzA las 'khor lo dzAs mtshan ba /
lho nub tu sa las rdo rje sas mtshan pa /
nub byang du do las padma dos mtshan pa /
byang shar du ru las ral gri rus mtshan pa /
phyi'i grwa bzhir Na yo ni ra'i yi ge bzhi rnams 'od zer 'phro zhing 'du ba phyag mtshan sa bon gyis mtshan ba yongs su gyur pa las dpal rdo rje 'jigs byed lha bcu gsum gyi sku yongs su rdzogs bar gyur pa ni /
dbus kyi gdan la dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa /
zhes pa nas me dpung rab tu 'bar ba'i klong dkyil na bzhugs pa /
de'i pang na yum rdo rje ro langs ma sngon mo zhal gcig phyag gnyis /
zhes pa nas /
g.yon bas yab la 'khyud ba /
nang gi shar du gti mug gshin rje gshed dkar po dkar sdo dmar ba'i gzhal gsum phyag drug gi dang po gnyis kyis gri gug dang thod pa 'dzin pas rang 'bra'i yum la 'khyud ba /
lhag ma g.yas gnyis 'khor lo dang ral gri /
g.yon gnyis no ra bu dang padma 'dzin pa /
lhor ser sna gshin rje gshed ser po ser sngo dkar ba'i+ lhag ma g.yas gnyis nor bu dang ral gri /
g.yon gnyis 'khor la dang padma 'dzin pa /
nub tu 'dod chags gshin rje gshed dmar bo dmar sngo dkar ba'i+ lhag ma g.yas gnyis padma dang ral gri /
g.yon gnyis nor bu dang 'khor lo 'dzan pa /
byang du phrag dog gshin rje gshed ljang gu ljang sngo dkar ba'i+ lhag ma g.yas gnyis ral gri dang 'khor lo /
g.yon gnyis nor bu dang padma 'dzin ba /
shar sgor tho ba gshin rje gshed sngon po sngo dkar dmar ba'i+ lhag ma g.yas gnyis tho ba sngon po r+wa nyi shu ba dang ral gri /
g.yon gnyis nor bu dang padma 'dzin pa /
lho sgor dbyug ba gshin rje gshed dkar po dkar sngo dmar ba'i+ lhag ma g.yas gnyis dbyug pa dang ral gri /
g.yon gnyis padma dang 'khor lo 'dzin pa /
nub sgor padma gshin rje gshed dmar po dmar sngo dkar ba'i+ lhag ma g.yas gnyis padma dang ral gri /
g.yon gnyis 'khor lo dang nor bu 'dzin pa /
byang sgor ral gri gshin rje gshed ljangs gu ljang sngo dkar ba'i+ lhag ma g.yas gnyis ral gri dang 'khor lo /
g.yon gnyis nor bu dang padma 'dzin pa /
yab @# / /
brgyad po thams cad dbu skra dang smin ma dang smar dmar ser gyen du 'bar ba /
sbo ma zhing thung la gsus kyim che ba glang po che'i ko ba'i stod g.yogs dang stag gi pags pa'i sham thabs grol ba /
rus pa'i dra lugs kyi mngon rtogs yid bzhin nor bu /
rdo rje 'chang sgo rum pas mdzad pa'i dgra nag gi spru 'thabs zhi khro rnams ros sags nas 'khor gyi lha'i mngon rtogs mi gsal ba kha bkang /
rgyan drug dang rdo rje'i phreng ba can /
thod pa skam po lnga'i dbu brgyan dang /
khrag 'dzag pa'i mgo po rlon pa lnga bcu'i ngo shal can /
zhal re re la dmar la zlum pa'i spyan gsum gsum dang ldan zhing /
'bar ba'i mche ba rnon po bzhi bzhir ba tu gcigs nas /
ljags rnams par 'gril zhing 'od zer rab tu 'phro ba /
mtha' yas sngon pos dbu skra bcings shing 'jog po dmar pos rna rgyan byas pa /
rigs ldan khra bos dpung ba brgyan cing dung skyong ser po sa lag gdub byas pa /
padma dkar pas ma gul rgyan byas shing stobs rgyu ljangs gus mchod phyir thogs byas pa /
nor rgyas thaM bu bdung rtsi'i kha dog lta bus ska rags byas shing padma chen po dkar pos zhabs gdub byas pa /
klu brgyad po thams cad kyang phung kyi sgra sgrog cing /
lce gnyis pa dug dang ldan pa'i mche ba'i 'phreng ba can /
zhabs g.yas bskum zhing g.yon brkyang ste ye shes kyi me rab tu 'bar ba'i dbus na bzhugs pa'o / /
nang gi shar lhor tsa rtsi kA dkar mo shin tu skem zhing drag tu khros pa dkar sngo dmar ba'i zhal gsum phyag drung /
gi dang po gnyis kyis gri gug dang thod ba 'dzin pas rang 'dra'i yab la 'khyud pa /
lhag ma g.yas gnyis 'khor lo dang ral gri /
g.yon gnyis nor bu dang padma 'dzin pa /
lho nub tu phag mo sngon mo phag gdong can sbom zhing thung la gsus pa 'phyang ba sngo dkar dmar ba'i+ lhag ma g.yas gnyis rdo rje dang ral gri /
g.yon gnyis 'khor lo dang padma 'dzin pa /
nub byang du dbyangs can ma dmar mo zhi ba'i cha byad can dmar sngo dkar ba'i+ lhag ma g.yas gnyis padma dang ral gri /
g.yon gnyis nor bu dang 'khor lo 'dzin pa /
byang shar du go rI ljang gu sbom zhing thung la gsus pa 'phyang ba ljang sngo dkar ba'i + lhag ma g.yas gnyis ral gri dang 'khor lo /
g.yon gnyis nor bu dang padma 'dzin pa /
yum bzhi ka'ang thod skam lnga'i dbu rgyan dang skam bo lnga bcu'i do shal can gcer mo phyag rgya lngas brgyan ba /
zhabs g.yas ba skum zhing g.yon brgyang ba'i stabs kyis bzhus sa pa /
phyi'i grwa bzhir yi ge bzhi yongs su gyur ba las mi'i thod pa bdud rtsis gang ba bzhir bsam /
oM hrIHSh+T+rI nas hUM phaT /
gtso bo yab yum bskul /
dpag tu med bar gyur /
yum gyi ba spu'i sgo nas phyir 'gros /
phyogs bcur gshegs /
sems can rnams kyi zhe sdang sbyangs /
chos kyi dbyings kyi ye shes la bkod /
gcig tu 'dus rang dang yum la thim par bsam /
oM dzi na dzi ka /
gti mug gshin rje gshed yab yum bskul /
dpag tu med par gyur /
gong dang 'gre'o / /
yum gyi+ phyogs bcur+ sems can rnams kyi gti mug sbyangs /
me long lta bu'i+ gcig+ nang gi shar gyi gdan la 'khod /
oM @# / /
rat+na d+h-ika /
ser sna /
dpag+ yum /
phyogs+ sems can rnams kyi nga rgyal dang ser sna sbyangs /
mnyam pa nyid kyi+ gcig+ lho'i+ oM a ro li ka /
'dod chags+ dpag+ yum+ phyogs sems can rnams kyi 'dod chags+ so sor rtog pa'i+ gcig+ nub kyi+ oM pra dz+nyA d+h-Ika /
phrag dog+ dpag+ yum+ phyogs+ sems can rnams kyi phrag dog+ bya ba grub pa'i+ gcig+ byang gi+ oM mudga d+h+r-ika /
tho ba+ dpag+ yum+ phyogs+ sems can rnams gyi phung bo'i bdud bcom /
dad pa'i stobs la bkod /
gcig+ shar sgo'i dbus su 'khod /
oM daN+Da d+h+r-ika /
dbyug pa+ dpag+ yum+ phyogs+ sems can rnams kyi nyon mongs pa'i+ brtson 'grus kyi+ gcig+ lho sgo'i+ oM padma d+h+r-ika /
padma+ dpag+ yum+ phyogs+ sems can rnams kyi 'chi bdag gi bdud bcom /
drang ba'i+ gcig+ nub sgo'i+ oM khang+ga d+h+r-ika /
ral gri+ dpag+ yum+ phyogs+ sems can rnams kyi lha'i bu'i+ ting nge 'dzin gyi+ gcig+ byang sgo'i+ oM mo ha ra ti /
tsartsi kA yab yum bskul /
dpag+ yum+ phyogs+ sems can rnams kyi sa'i khams sbyangs /
byams pa tshad med la+ gcig+ nang gi shar lho'i grar+ oM dwe Sha ra ti /
phag mo yab yum bskul /
dpag+ yum+ phyogs+ sems can rnams kyi chu'i khams+ snying rje+ gcig+ lho nub+ oM rA ga ra ti /
dbyangs can ma yab yum bskul /
dpag+ yum+ phyogs+ sems can rnams kyi me'i+ dga' ba /
gcig+ nub byang+ oM badzra ti /
gau ri yab yum bskul /
dpag+ yum+ phyogs+ sems can rnams kyi rlung gi /
btang snyoms+ gcig+ byang shar+ oM AH hUM /
thod pa bzhi bskul /
dpag+ yum gyi+ phyogs+ yul drug gi dri ma sbyangs /
slar 'dus /
phyi'i grwa bzhir 'khod /
oM AH hUM /
gzhal yas khang bskul /
dpag+ yum+ phyogs+ snod kyi skyon sbyangs /
bde pa la gnas pa rnams brtan par byas /
gcig+ dam chig gi gzhal yas khang la thim par bsam /
gtso 'khor thams cad kyi mig gnyis suk+shiM dang 'khor lo las rdo rje mig dkar po dkar sngo dmar ba'i zhal gsum phyag drug gi dang po gnyis kyi gri gug dang thod pa thugs kar 'dzin cing /
lhag ma g.yas gnyis 'khor lo dang ral gri /
g.yon gnyis nor bu dang padma 'dzin pa /
rna ba gnyis su dzriM dang rdo rje las rdo rje rna ba nag bo nag dkar dmar ba'i + gong ltar 'gre /
lhag ma g.yas gnyis rdo rje dang ral gri /
g.yon gnyis 'khor lo dang padma 'dzin ba /
sna gnyis su khaM dang rin po che las rdo rje sna ser po sngo dkar ba'i+ lhag ma g.yas gnyis nor bu dang ral gri /
g.yon gnyis 'khor lo dang padma 'dzin pa /
lce'i rtsi bar raM dang padma las rdo rje'i lce dmar bo dmar sngo dkar ba'i+ lhag ma g.yas gnyis padma dang ral gri /
g.yon gnyis nor bu dang 'khor lo 'dzin pa /
dpral bar ga ngang ral gri las rdo rje'i lus ljang gu ljang sngo dkar ba'i+ lhag ma g.yas gnyis ral gri dang 'khor lo /
g.yon @# / /
gnyis ner bu dang padma 'dzin pa /
lte bar saM dang rdo rje las rdo rje'i yid dkar po dkar sngo dmar ba'i + lhag ma g.yas gnyis rdo rje dang ral gri /
g.yon gnyis 'khor lo dang padma 'dzin pa ste /
thams cad kyang pad zla la gnas pa'o / /
lha thams cad kyi thugs kar hUM las rdo rje sngon po rtse lnga ba'i lte ba'i nang du hUM dang rdo rje las thugs rdo rje nag po nag dkar dmar pa'i + lhag ma g.yas gnyis rdo rje dang ral gri /
g.yon gnyis 'khor lo dang padma 'dzin pa /
mgrin par AH las padma dmar po 'dab ma brgyad pa'i dbus su AH dang padma las gsung rdo rje dmar po dmar sngo dkar ba'i + lhag ma g.yas gnyis padma dang ral gri /
g.yon gnyis nor bu dang 'khor lo 'dzin pa /
spyi bor oM las 'khor lo dkar po'i dbus su oM dang 'khor lo las sku rdo rje dkar po dkar sngo dmar ba'i + lhag ma g.yas gnyis 'khor lo dang ral gri /
g.yon gnyis nor bu dang padma 'dzin pa /
thams cad kyang khro bo'i rgyan cha lugs dang ldan pa g.yon brkyang gis bzhugs pa'o / /
rang gi thugs ka'i sa bon las 'od zer 'phros pas rdo rje gsum gyi lha tshegs mdun gya nam mkhar oM badzra sa mA dzaH sa spyan drangs pa la sngar bzhin mchod nas /
'od zer gyis bkug ste thugs rdo rje'i lha tshogs rnams lha rnams kyi thugs ka'i thugs rdo rje la thim par bsam /
oM sarba ta thA ga ha tsit+ta badzra s+w+b+hA wa Adma konyahaM /
'od zer gyis bkug ste gsung rdo rje'i lha tshogs rnams lha rnams kyi mgrin pa'i gsung rdo rje la thim par bsam /
oM sarba ta thA ga ta wA ka badzra swa b+hA wa Adma konyahaM /
'od zer gyis bkug ste sku rdo rje'i lha tshogs rnams lha rnams kyi spyi po'i sku rdo rje la thim bar bsam /
oM sarba ta thA ga ta kA ya badzra swa b+hA wa Adma konyahaM /
rdo rje gsum gyi ngo bo nga yin snyam du nga rgyal bya /
dzaH 'jam dpal rang bzhin chos rnams kun gyi dngos / /
gnas med 'gro 'ong bral ba nam mkha' bzhin / /
dus kyi khams bzhin thugs rje 'gro 'ong bral / /
sprul ba 'gro dang bral ba'i gzugs brnyan bzhin / /
'gro dang 'ong ba'i mtshan nyid mi mnga' yang / /
chu zla bzhin du gar dmigs der snang bas / /
deng 'dir spyan 'dren gshegs su gsol ba'i lha / /
sangs rgyas kun gyi ye shes 'jam dpal dbyangs / /
gdug pa 'dul phyir 'jigs byed gshin rje gshed / /
las byed sprul ba gshin rje 'khor dang bcas / /
'dir gshegs bdag la dgongs shing bzhugs su gsol oM hrIH ha b+ho ma hA kro d+ha A gats+tsha A gats+tsha asmad pU dza pra ti gr-i h+Nan+ta pra sA da me d+hI mAn ku ru swA hA /
rang gi thugs ka'i hUM las 'od zer 'phros bas rang bzhin gyi gnas nas dpal rdo rje 'jigs byed lha bcu gsum gyi dkyil 'khor rten dang brten par bcas ba mdun gyi nam mkhar oM badzra sa mA dzaH sa spyan drangs /
hrIH Sh+T+rIH sa khro bo spros te phyir 'brang gi bgegs bskrad la bsrungs te sngar bzhin mchod /
oM mang+ga ra dzaH oM daN+Da hUM /
oM padma baM /
oM khang+ga hoH sa dgug gzhug bcing mnye bya /
oM hrIH ha b+ho zhes pa nas ku ru swAhA slar lang thugs ka'i hUM las 'od zer 'phros pas phyogs bcu na bzhugs pa'i sangs rgyas sras dang bcas ba mdun gyi nam mkhar oM badzra sa mA dzaH sa spyan @# / /
drangs la sngar bzhin mchod /
de bzhin gshegs pa thams cad gyis bdag la mngon par dbang bskur du gsol /
zhes gsol ba btab pas /
de rnams kyis spros pa'i lha mo tsa rtsi kA la sogs pa rnams kyis shis pa brjod pa sngon du 'gro bas zla ba lta bu'i bum pa dkar po bdud rtsi lngas gang ba bzung nas /
sangs rgyas rnams ni thams cad kyis / /
skye bas thob pa'i dbang bskur ba / /
ji ltar de bzhin bdag gis ni / /
dag pa lha yis chus dbang bskur / /
zhes gsung zhing sbyi bo nas dbang bskur bas /
dbang gi chus lus thams cad gang /
dri ma thams cad dag /
chu lhag ma spyi gtsug tu gnas pa yangs su gyur pa las /
gtso bo'i rtsa zhal gyi dbu la mi bskyod pa /
lha gzhan shar dang shar lho ba rnams la rnam snang /
lho dang lho nub pa rnams la rin 'byung /
nub dang nub byang ba rnams la 'od dpag med /
byang dang byang shar ba rnams la don grub kyis dbu brgyan cing /
dbang gi lha rnams rang nyid la thim par bsam ste ye shes pa gzhug cing dbang bskur ba'o / /
las rgyal mchog gi ting nge 'dzin ni /
mchod pa dngos sa ma bshams na yid byung tsam la byin gyis brlab mi dgos shing ting nge 'dzin gyis sprul la /
oM ya mAn+ta ka sa pa ri wA ra ar+g+haM nas shabda'i bar gyi sngags kyis mchod /
nang mchod la bdud rtsi ril bu btab na brlab mi dgos pas /
mchod do / /
phyogs bcu dus gsum gyi de bzhin gshegs pa thams cad gyi sku gsung thugs yon tan 'phrin las thams cad kyi ngo bor gyur pa /
chos kyi phung po stong phrag brgyad cu rtsa bzhi'i 'byung gnas /
'phags pa la'i dge 'dun thams cad kyi mnga' bdag drin can rtsa ba'i bla ma rin po che'i zhal du oM AH hUM /
dpal rdo rje 'jigs byed chen po'i zhal du oM AH hUM /
ye shes kyi mkha' 'gro ma'i + la lI ta badzra gyi + a mo g+ha badzra + ye shes 'byung gnas sbas pa'i + padma badzra + dI baM ka ra ra k+Shi ta'i + r+wa lo tsA ba rdo rje grags kyi + r+wa chos rab kyi + r+wa ye shes seng ge'i + r+wa'i bum seng gi + rje btsun rga lo'i + rong pa shes rab seng ge'i + bla ma ye shes dpal ba'i + chos rdze don grub rin cen + chos kyi rgyal po btsong kha pa chen po'i + mkhas grub dge legs dpal bzang po'i + mkhas grub shes rab seng ge'i + rgyud pa sbyin ba dpal ba'i + rtsa ba shes rab bzang po'i + rdo rje 'chang chos skyeng rgya mtsho'i + rje nam mkha' grags pa'i + chos rje nyi ma bkra shis kyi + mkhas grub bde legs nyi ma'i + shar chen nam mkha' rgyal mtshan gyi + rdo rje 'chang dpal 'byor lhun grub kyi + 'jam dbyangs dpal 'byor 'phrin las kyi + drin can rtsa ba'i bla ma rin po che'i zhal du oM AH hUM /
gzhan yang dbang bskur rgyud bshad man ngag gnang ba'i bla ma dam pa yab sras brgyud pa dang bcas pa rnams kyi zhal du oM AH hUM /
oM hrIH Sh+T+rIH nas hUM phaT /
oM AH hUM oM badzra bet+ta lI nas hUM dzaH swA hA oM AH hUM /
oM dzin dzig hUM phaT oM AH hUM /
zhas pa nas /
oM badzra ra ti hUM phaT oM AH hUM /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi + sngon sangs rgyas @# / /
mthong ba dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes ba'i bla ma gong ma rnams gyis bsten cing bsgrubs pa'i srung ma dam tshig can rnams kyi + yul sum cu rtsa gnyis /
gnas nyi shu rtsa bzhi /
dur khrod chen po brgyad na gnas ba'i dpa' bo dang dpa' mo dang /
rnal 'byor ma dang /
phyogs skyong dang zhing skyong klu la sogs pa rnams + gzhi bdag gnyug mar gnas pa rnams dang /
sems can thams cad lhar gyur pa rnams kyi + phyogs bcu'i rgyal ba sras dang bcas ba rnams mdun gya nam mkhar oM badzra sa mA dzaH sa spyan drangs /
rang gi lus la thim par bsam /
oM ya mAn+ta ka hUM phaT /
oM AH hUM /
zhes dbul la bdud rtsi lce thog tu myang zhing /
rang gi lus la gnas pa'i rgyal ba rnams ye shes kyi bdud rtsis mnyes shing tshim bar bsams la /
mchod bya mchod byed mchod pa thams cad rang bzhin med bzhin du snang ba sgyu ma bzhin du bltas la 'khor rnams kyi gtso bor brag ca'i dbyangs lta bur bstod bar bsams te /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir / /
thugs rje thabs kyis khro rgyal skur ston pa / /
'jigs byed gshin rje gshed la phyag 'tshal lo / /
gtso bos kyang 'khor rnams la /
gshin rje gshed po rab 'jigs pa / /
gti mug rdo rje'i ngo bo khyod / /
ston pa sangs rgyas kun rang bzhin / /
rdo rje sku la phyag 'tshal bstod / /
gshin rje gshed po rab 'jigs pa / /
phra ma rdo rje'i rang bzhin khyod / /
rdo rje thugs dang rab mtshungs pa / /
rin cen rdo rje + 'dod chags rdo rje'i ngo bo khyod / /
gshin rje gshed po rab 'jigs pa / /
rdo rje gsung dang rab mtshungs pa / /
rdo rje gsung la + phrag dog rdo rje'i ngo bo khyod / /
gshin rje gshed bo las kun pa / /
rdo rje sku dang rab mtshungs pa / /
phyag na ral gri + yang 'khor rnams kyis mgrin gcig tu gtso bo la /
sangs rgyas kun gyi dngos bo khyod / /
sangs rgyas thams cad gcig bsdus pa / /
sangs rgyas kun mchog gtso bo'i gtso / /
dkyil 'khor gtso la + ces bstod /
de ltar re re nas gsal 'debs pa'i dpyad nas bsgom pa dang rnam ba gsal ba la rtse gcig tu 'jog pa'i sgom pa gnyis kyis gsal snang bsgrub cing bdag nyid dpal rdo rje 'jigs byed do snyam du nges ba shugs can la nga rgyal brtan par bya ba ni rgya che ba la bslab /
sgom pa po dang bsgom bya dang sgom rnams brtags na yang dag par cir yang ma grub bzhin du snang ba sgru ma lta bu'i don la 'jog ba dmigs ba lta skur dmigs nas rnam pa rang bzhin med par nges pa'i rgyan skyong ba lte za' bal bslab /
de nas steng dang 'og gi sna rtsar zla ba la gnas pa'i rdo rje sngon po yungs 'bru tsam la sems bzung ba brtan pa na de las @# / /
phyag mtshan mang po spro zhing slar yang sdud pa'i phra mo la sems 'dzin / /
de ltar bsgoms pas skyo na dag pa dran par bya ste /
zhal dgu ni gsung rab yan lag dgu /
r+wa gnyis ni bden pa gnyis /
phyag so bzhi dang sku gsung thugs ta so bdun ni byang phyogs so bdun /
zhabs bcu drug ni stong nyid bcu drug yum dang sbyor ba ni bde ba chen po rgyas ba /
mi la segs pa ni dngos grub brgyad dang /
bya rgod la sogs pa ni dbang phyug brgyad dag pa yin la /
gtser bu ni sgrib g.yogs med pa dang skra gyen du brdzes pa ni mya ngan las 'das pa'i go 'phang ston pa'o / /
de dag gi don mdor bsdu na gtan la dbab pa'i gzhi gsung rab yan lag dgu'i brjod bya kun rdzob sgyu ma dang don dam nam mkha' lta bu /
khong du chud ba'i lam byang phyogs so bdun yin la /
lam de'i gtso bo don dam rtogs pa la ni stong nyid bcu drug gi rtogs pa yod de /
de yang thabs bde ba chen pa dang dbyer med par bzhugs pa'o / /
lam des bgrang pa'i 'bras bu dngos grub thun mong ba dang thun mong ma yin ba gnyis kyi gtso bo ni sgrib pa zad pa'i mang 'das so / /
zhes rdo rje 'jigs byed kyi rnam par shar ba'i skus de ltar mtshon par go bar byed pa'o / /
'phrang ba byin gyis brlab pa ni /
h+tiH Sh+T+rIH sa bsangs /
swa b+hA wa sa sbyangs /
'phreng ba mi dmigs pa stong ba nyid du bsam /
stong ba'i ngang las me las padma mes mtshan ba de yongs su gyur pa las 'dod chags gshin rje gshed dmar po dmar sngo dkar ba'i zhal gsum phyag drug gi dang po gnyis kyis gri gug dang thod pa 'dzin bas rang 'dra'i yum la 'khyad pa /
lhag ma g.yas gnyis padma dang ral gri /
g.yon gnyis nor bu dang 'khor lo 'dzin pa /
de'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas rang bzhin gyi gnas nas bsgoms pa dang 'dra ba'i ye shes pa oM badzras mA dzaH sa spyan drangs /
jaH hUM baM hoH sa gnyis su med par bsam /
oM a ro laM ga hUM phaT /
ces bzla /
gsung 'dod chags gshin rje gshed yab yum zhu ba las byung ba'i khrag 'dzag pa'i mi mgo'i phreng ba brgya rtsa brgyad kyi rnam pa can du bsam /
rang gi thugs kar nyi ma'i dkyil 'khor gyi steng du ting nge 'dzin sems dpa'i mthar rtsa sngags la sogs pa dang lha gzhan rnams kyi thugs kar nyi gdan la rang rang gi phyag mtshan las bon bkod pa'i mthar sngags kyi yi ge rnams g.yas skor du 'greng ste 'od zer 'bar ba'i rnam pa can du bltas la /
oM ya ma rA dzA sa do me ya ya me do ru /
Na yo da ya| ya da yo ni ra ya k+She ya /
ya k+She yats+tsha mi rA ma ya hUM hUM phaT phaT swA hA /
rtsa sngags so / /
oM hrIH Sh+T+rI wi kri tA na na hUM phaT /
las sngags so / /
oM ya mAn+ta ka hUM phaT /
snying po'o / /
oM badzra bet+tA lI A gats+tsha A gats+tsha hUM dzaH swA hA /
oM dzi na jika hUM phaT /
oM rat+na d+h+r-ika hUM phaT /
oM a ro yis hUM phaT /
oM pradz+nyA d+h+r-i ka hUM phaT /
oM mur+d+ga d+h+r-i ka hAM phaT /
oM padma d+h+r-i ka hUM phaT /
oM khang+ga d+h+r-ika hUM phaT /
oM mo ha ra ti hUM phaT /
oM dwe Sha ra ti hUM phaT /
oM rA ga @# / /
ra ti hUM phaT /
oM badzra ra ti hUM phaT /
ces 'khor gyi sngags rnams bzla /
thun mthar gtor 'bul mi byed na slar yang mchod bstod bya zhing gshin rje gshed kyi yig brgyas lhag chad kha 'geng la gtor 'bul byed na de rnams dor nas /
gter ma byin gyis brlab ba ni /
sngar bzhin bsangs sbyangs /
stong pa nyid du bsam /
stong ba'i ngang las /
yaM las rlung gi dkyil 'khor sngon po gzhu'i dbyibs lta bu ba dang gyis mtshan pa /
de'i steng du raM las me'i dkyil 'khor dmar po gru gsum ba /
de'i steng du AH las mi mgo'i sgyed bo gsum gyi steng du AH las byung ba'i thed ba dkar po /
de'i nang gi shar du b+h+ruM las byung ba'i ba lang gi sha gos mtshan pa /
lhor aM las byung ba'i khyi'i sha kus mtshan pa /
nub tu dzr-iM las byung ba'i glang po che'i sha das mtshan pa /
byang du khaM las byung ba'i rta'i sha has mtshan ba /
dbus su hUM las byung ba'i mi'i sha nas mtshan pa /
shar lhor lAM las byung ba'i dri chen bis mtshan pa /
lho nub tu mAM las byung ba'i rak+ta ras mtshan ba /
nub byang du bAM las byung ba'i byang sems dkar po shus mtshan pa /
byang shar du tAM las byung pa'i rkang mar mas mtshan pa /
dbus su baM las byung ba'i dri chu mU sa mtshan pa /
de dag gi steng du oM dkar po /
AH dmar po /
hUM sngon po gsum steng nas steng du brtsegs par bsam /
rang gi thugs ka'i hUM las 'od zer 'phros rlung la phog pas rlung g.yos me sbar te thod pa'i rdzas rnams zhu zhing khol bar bsam /
yi ge gsum las 'od zer rim pa bzhin du 'phros pas sku rdo rje gsung rdo rje thugs rdo rje rnams bkug nas yi ge gsum la rim gyis thim ba rnams thod par lhung nas zhu bas hUM gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por spar zhing spel bar bsam /
oM AH hUM /
lan gsum brjod /
gtor ma 'bul brgyas bar spro na /
dkyil 'khor rten brten pa'i dam tshig pa bskyed pa la /
ye shes pa bstim /
de nas phyogs skyong bco lnga bkug pa la phur bu btab ste gnas bsgyur gtso 'khor rnams kyi skye mched brlab ba nas bstod pa'i bar sngar bzhin bya ba yod kyang re zhig bzhag pa'i 'jug pa bde ba /
rang gi snying ga'i sa bon gyi 'od zer gyis ye shes kyi 'khor lo la phyogs skyong rnams kyis bskor ba mdun gyi nam mkhar oM badzra sa mA dzaH sa spyan drangs /
padma ka ma lA ya stwaM gyis gdan phul /
oM hrIH sh+T+rIH wi kri tA na na hUM hUM phaT phaT hUM sarba duSh+TaM in+da a di na sa pa ri wA rAna kI la ya hUM phaT swA hA /
rang gi snying ga nas khro bo gshin rje gshed phyag na phur bu thogs pa spros te /
phyogs skyong rnams kyi snying ga dang mgrin pa dang rkang mthil gyi bar du phur bu btab pas grub pa'i bcud len grub pa bzhin du skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa yum dang bcas bar bsam /
'jig rten las 'das ba'i mgron rnams kyi ljags hUM las skyes pa'i rdo rje rtse gcig ba dkar po 'od kyi sbu gu can gyis gtor ma'i bcud thams cad drangs te gsol bar bsam /
hrIH Sh+T+rIH 'i mthar /
oM @# / /
badzra b+hai ra wa ya a d+hi pa ti /
badzra bet+tA lI i daM ba liM ta kha kha khA hi khA hi hUM phaT swA hA /
zhes pa bdun nam nyer gcig gis gtso bo yab yum dang /
oM dzi na dzi ka /
ces pa nas /
badzra ta ti pa liM pra tI ts+tsha swA hA /
lan gsum gyis 'khor rnams la 'bul /
phyi nang gi mchod bas mchod /
gzugs mchog mas bstong /
phyogs skyong 'khor dang bcas pa'i ljags nas sbu gu can du bsam /
ya ma rA dza brjod /
oM b+hu tsa ra naM /
ya pA tA la tsa rA ya /
mAn+khe tse rA ya /
ta bUr wa Ni gA NAM /
ka dak+Shi na dI gA ya /
hUM bash+tsi ma naM /
phaT ut+ta ra ti gA ya /
oM i /
hrIH ya /
Sh+TIH wa /
wi k+Shi /
kri ko /
tA e /
na a /
na de /
hUM b+h+yo /
phaT sarba b+hu te b+h+yaH oM da sha di glo ka pA la sa pa ri wA ra ar+g+haM nas shabda pra tIts+tsha hUM swA hA'i bar gyis mchod /
sngags mthar 'bru gsum btags la nang mchod dbul /
bcom ldan chos rje 'jam dbyangs sbyan lam du / /
bdud 'dul bstan pa bsrung bar zhal bzhes pa / /
las kyi gshin rje ma mo mkha' 'go ma / /
'byung po ro langs ci bgyi bka' nyan tshogs / /
phyi nang skyong ba'i dam can ma lus la / /
bdag ni re pa'i sems kyis 'dud cing mchis / /
phyogs skyong 'khor dang bcas pa rnams kyis bdag gi dge ba'i bya ba rnams mthar phyin pa dang /
de'i bar chad zhi ba'i 'phrin las mdzod cig /
oM ya mAn+ta ka sa ma ya /
ma nu pA la ya /
ya mAn+ta ka twe no pa tiShTHa /
Dr-I D+h+ro me b+ha ba /
su to Sh+yo me b+ha ba /
a nu rak+to me b+ha ba /
su po Sh+yo me b+ha ba /
sar+b+ba sid d+him+me pra yats+tsha /
sar+b+ba karmA su tsa me /
tsit+ti shre yaH ku ru hUM ha ha ha ha hoH b+ha ga wa na /
ya mAn+ta ka ma me muny+tsa /
ya mAn+ta ka b+ha ba mahA sa ma yas twa aH zhes gshin rje gshed gyi yig brgya bzla /
ma rnyed yongs su ma shes dang / /
gang yang nus pa ma mchis pa / /
'dir ni bya ba gang bgyis pa / /
de kun khyed kyis bzod mdzad rigs / /
sogs brjod /
gtor mgron gyi lha rnams oM A| hUM muH pha rang gnas su gshegs par bsam /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba rnams / /
skye zhing skye bar 'jam dbyangs zhi khro yis / /
'bral ba med par rjes su 'dzin gyur cig / /
rnam dag yid kyi zla shel rtsig ngos la / /
bcom ldan rdo rje 'jigs byed dkyil 'khor ni / /
ting 'dzin bir gyis dbang bo'i gzhu lta bur / /
rab bkod bsgom dang mchong bstod bzlas sogs kyis / /
rnam dkar zla 'od dung dang kun+da ltar / /
mchog tu dkar pa sang zhig thams cad mkhyen pa dge 'dun rgya mtshos mdzad /
bsags pa des / /
dngos grub rtsa ba theg mchog dge ba'i bshes / /
mtshan nyid ldan bas rjes su 'dzin par shog /
tshe 'di'i chos brgyad byis pa'i rol rtsed dang / /
'khor ba'i phun tshogs dug sbrul tshang lta bu / /
rig nas byang chub mchog tu sams bskyed de / /
byin drug spyod pas rtag tu 'tsho bar shog /
rnam dag dbang bzhi'i chu bos sgo gsum gyi / /
dri ma kun bgrus sku bzhi'i sa bon bzhag /
dam tshig sngom pa mig gi 'bras bu ltar / /
bsrungs pas rim gnyis lam gyi snod gyur cig /
skye shi bar do'i mun ba kun sel zhing / /
sku gsum 'od brgya'i dra ba 'gyed byed pa / /
bskyed rim zab mo thun bzhir bsgoms pa las / /
rdzogs rim yongs rdzogs skye ba'i rgyud smin shog /
bla ma gshin rje gshed gyi lha yi tshogs / /
nam @# / /
mkha' gang ba'i bsod nams zhing mchog la / /
'khor gsum rnam par dag pa'i mchod sbyin gyis / /
rang gi rgyud ni yongs su smin par shog /
sngags gnyis don ltar gdod nas dag pa'i dbyings / /
bde chen rang gi sems dang ro gcig pa / /
ye shes tshogs rdzogs 'tshi ba'i skyon spangs shing / /
'od gsal lam gyis chos sku thob par shog /
gtum chen gnod mdzes dpal ldan khro bo bcus / /
yongs su bskor ba'i ting 'dzin la gzhol bas / /
bdud dang bgegs sogs nag po'i rtsa lag kun / /
skad cig nyid la drung nas 'byin par shog /
rnam mang rin cen tshogs 'bar gzhal med khang / /
rnam snang rnam par dag pa'i bdag nyid can / /
rnam par bsgoms pas ma dag zhing sbyangs te / /
rnam dag ye shes gzhal yas khang 'grub shog /
der ni gur gum lhun po brtsegs pa bzhin / /
rgyu yi rdo rje 'dzin pa'i rnal 'byor gyis / /
bar do'i srid sbyangs sgyu lus snod gyur nas / /
rgyal ba'i longs sku myur du 'grub par shog /
zla nyi sa bon phyag mtshan sku rdzogs pa'i / /
rim pas ye shes lnga yi mngon byang las / /
'bras bu rdo rje 'dzin pa'i rnal 'byor gyis / /
skye srid sbyong zhing sprul sku 'grub par shog /
'bum phrag nyi 'od spungs pa'i gzi brjod can / /
rang nyid sems dba' gsum gyi bdag nyid dang / /
rang rig phyag rgyar sbyor ba'i rnal 'byor kyis / /
sprul pa'i sprin gyis sa gsum khyab byas nas / /
me dag snod bcud dri ma kun sbyangs te / /
dag pa'i rten dang brten par rtag 'char ba'i / /
gzhan don phun sum tshogs pa'i bdag nyid can / /
dkyil 'khor rgyal mchog ting 'dzin mthar byin shog /
phyi nang bzlas brjed mthar phyin bsam gtan dang / /
rdzas sogs rten 'brel 'khrul 'khor rim pa la / /
brten nas zhi sogs rab 'byams kun 'grub pa'i / /
las kyi rgyal bo mcheg ni 'grub par shog /
zab lam rim ba lnga yi gnad kyi don / /
ma lus bsdus pa rnal 'byor rnam pa bzhi / /
spyod pa gsum dang bcas pa'i lam bzang gis / /
sku gsum go 'phang tshe 'dir thob par shog /
sbrul ba'i 'khor lor 'dod lha yab yum la / /
sems gzhol rjes gzhig sdud rim mchog gis ni / /
zla nyi'i rgyu pa sgra gcan lam bkag pas / /
yas bar sams brtan dga' bzhi skye par shog /
chos kyi 'khro lor sngags kyi rnal 'byor mchog /
bum pa can dang rdo rje'i bzlas pa yis / /
snying ga'i rtse mdung ma lus grol byas nas / /
lhan skyes bde bas yid la myos thob shog /
slar yang byin gyis brlabs pa'i rnal 'byor gyis / /
nang gi rjes gzhig bsam gtan rim pa dang / /
phyag rgya gnyis dang sbyor ba'i thabs mkhas las / /
sems dben mthar thug ting 'dzin 'dran par shog 'chi rim ji bzhin rlung rnams ma lus pa / /
snying gar thim pa'i 'od gsal de nyid las / /
dbyibs kyi rnal 'byor mtshan dpe'i dra ba can / /
sgyu ma lta bu'i ting 'dzin rdzogs par shog /
dbang bo'i gzhu ltar dangs pa'i sku de nyid / /
nam mkha'i dbyings su chu 'dzin zhi ba bzhin / /
sbyangs pa'i rnam dag ye shes rnal 'byor gyis / /
bden par 'dzin pa'i sa bon drung 'byin shog /
don gyi lhan cig skyes pa de nyid las / /
mtshan dbes brgyan pa'i yongs su dag pa'i sku / /
don dam 'od gsal thugs dang mnyam sbyor ba'i / /
zung du 'jug pa'i rnal 'byor mchog @# / /
'grub shog /
nam mkha' ji srid sku lnga'i bdag nyid can / /
kha sbyor bdun ldan go 'phang mngan gyur nas / /
mtha' dag 'gro 'di go 'phang de nyid la / /
skad cig nyid la bde blag 'god par shog /
nyer bsdus ni /
dur khrod srung 'khro dang bcas pa gzhal yas khang la /
gzhal yas khang 'khor rnams la /
'khor rnams dang yum rang la / /
rang dam tshig sems dpa' ye shes sems dpa' la /
de ting 'dzin sems dpa' la /
de yang zhabs gyu u ha la /
ha mgo bo la /
de zla tshes la /
de thig le la /
de nA da la /
de yang mi dmigs pa stong ba nyid kyi dang las rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa yum dang bcas pa'i skur bzhengs par bsam /
shis brjod ni /
'chi med lam kun khyab pa'i chu 'dzin ni / /
bgrang yas nyi 'od rtse dgas rol ba bzhin / /
dpal ldan gshin rje gshed kyi dkyil 'khor pa / /
dge legs me tog sna tshogs char du 'bebs / /
shis pa brjod pa'i 'brug gi gad brgyangs can / /
mi bzad mthu stobs thams cad mkhyen pa dge 'dun rgya mtsho mdzad /
rdo rje'i gnam lcags kyis / /
nag bo'i rtsi lag thal bar brlab mdzad pas / /
sa gsum 'gro 'di shis bas skyong gyur cig /
rgyal ba kun gyi ye shes 'jam dpal dbyangs / /
ma rungs bdud dbung 'joms mdzad gshin rje gshed / /
mi yi gzugs kyi rnam rol btsong kha ba / /
dbyer med bla ma yi dam khyod phyag 'tshal / /
rgyud rgyal sdud mdzad ye shes mkha' 'gro ma / /
lam 'dis grub pa mchog brnyes la lI ta / /
don yod rdo rje mar me mdzad bsrung ba / /
bskyed rim mthar phyin r+wa lo rdo rje grags / /
la sogs dngos dang brgyud pa'i bla ma ni / /
dngos grub kun gyi 'byung gnas khyed rnams kyi / /
byin rlabs bdud rtsi snying la zhugs pa las / /
thub bstan phyogs bcur rgyas pa'i bkra shis shog /
ye shes lnga bdag gshin rje gshed rnam lnga / /
bdud dpung 'joms mdzad sgo skyong khro bo bzhi / /
tshad med bzhi yi dngos gyur yum chen bzhi / /
mtshams kyi padmar gnas pa'i thong pa la / /
legs tshogs ji snyed mchis pa'i bkra shis des / /
khyed kyi mi mthun rgud pa kun zad cing / /
bde legs ya rngo'i zla ltar 'phel gyur nas / /
phun tshogs dpal la rol ba'i bkra shis shog /
rdo rje 'chang dbang thugs bcud bdud rtsa'i phul / /
dpal ldan rgyud rnams kun gyi rgyal bo mchog /
bcom ldan rdo rje 'jigs byed rtsa ba'i rgyud / /
bshad pa'i rgyud dang phyogs mthun rgyud rnams la / /
legs tshogs + khyed kyi + bde legs + phun tshogs /
rab 'byams zhing na bzhugs pa'i dpa' bo dang / /
rnam par dag pa'i dpa' mo'i dbang phyug ma / /
rgyud kyi rgyal bo'i lung rtogs dam chos gyi / /
phyogs gcig yan chad 'dzin pa thams cad la / /
legs tshogs + khyed kyi /
bde legs + phun tshogs + dur khrod chen po brgyad kyis yongs bskor ba'i / /
sna tshogs rdo rje'i lte bar rab gnas pa'i / /
nor bu'i tog mdzes rin cen ba gam can / /
ye shes lnga yi rang bzhin gzhal yas khang / /
rnam snang rnam par dag pa'i bdag nyid la / /
legs tshogs ji snyed mchis pa'i bkra shis des / /
ma dag 'khor ba'i gnas 'di rab spangs nas / /
dag pa'i zhing la ral ba'i bkra shis shog /
mkhas pa'i dbang po zhabs brtan cing / /
rig 'dzin bu slob rgyas pa dang / /
bshad sgrub nyi zla ltar gsal ba / /
rgyun mi chad pa'i bkra shis shog /
bslab pa sum ldan dur smrig 'dzin pa yi / /
'dus pa'i tshogs khyi gnas 'di yangs gang @# / /
zhing / /
rtag tu bshad sgru ba bya bas srid mtha'i bar / /
thub bstan phyogs bcur rgyas pa'i bkra shis shog /
thun gyi ngo bo la de ltar nyams su blangs nas thun mtshams la ji ltar bya ba sogs rin po che'i za ma tog bzhin bya'o /
rnyed dka' don che rdo rje theg mchog rtse / /
dus kyi dgra bo'i rnal 'byor chen po'i lam / /
rgyal kun yab gcig rjed tsun btsong kha ba'i / /
bzhed gzhung 'di go yongs 'dus brtol dbang / /
tshul bzhin bstar ba'i mthu stobs thog mda' yis / /
dgra bgegs brag ri phyer 'thag de bas kyang / /
snyigs dus tshe thung yun der bcu gsum gyi / /
rdo rje'i sa la 'grod pa gcig tu rmad / /
dge bas deng nas tsher bas thams cad du / /
'jam dpal snying bo'i gsung rab zil mngar gyis / /
nges legs srog gi ka ba rab tshugs te / /
byang chen sum rtsen dga' ston la spyod shog /
ces dpal rdo rje 'jigs byed chen po'i sgrub thabs za ma tog gi gsung 'don byar dgos pa rnams ras su ma bor zhing /
kha skong dang mtshams sbyor tshig phrad dgos nges rnams sbyar ba'i reg zig bklags chog ma 'di yang phan bde legs bshad gling ba rnams kyi zhal 'don du za hor gyi ban des sbyar ba'i yi ge pa ni dpal grong sngags rams pa ngag dbang dge legs so / /
sarba mang+ga laM / / / /
