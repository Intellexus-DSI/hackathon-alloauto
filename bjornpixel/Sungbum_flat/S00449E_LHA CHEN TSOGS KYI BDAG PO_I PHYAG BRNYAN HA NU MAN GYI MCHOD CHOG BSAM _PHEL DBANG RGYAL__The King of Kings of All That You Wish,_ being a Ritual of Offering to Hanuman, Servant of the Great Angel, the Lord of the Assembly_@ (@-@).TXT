@# / /
lha chen tshogs kyi bdag po'i phyag brnyan ha nu man gyi mchod chog bsam 'phel dbang rgyal zhes bya ba bzhugs so / /
@## / /
phun tshogs dgos 'dod kun stsol bla ma dang / /
phun tshogs dngos grub char 'bebs yi dam lha / /
phun tshogs phywa g.yang stsol mdzad nor bdag la / /
phun tshogs mi zad 'dod rgu thob phyir 'dud / /
'dir lha chen ga Na pa ti sgrub par 'dod pa'i rnal 'byor bas lha chen 'di nyid kyi rjes su gnang ba legs par thob cid dad dang dam tshig tshul bzhin bsrung ba'i gang zag gis /
skar ma rgyal dang phur bu 'dzom pa'i nyin rab gser 'bring dbul sogs kyi lha chen gyi sku spre'u'i rnam pa can mtshan ma gyen du 'greng ba mkhyid gang ba'am tshon gang ba bzo legs par 'du byas la /
nang du rin chen lnga /
dar sna lnga /
'bru sna lnga /
snying po lnga /
mthing shog bzang po la @## / /
gser btul mas gzungs ring ngam gzungs thung gang rigs la spel tshig can bris pa mjug nas yar dril te mgo mjug ma log par dar ram gos dmar pos na bza' gsol te nang du gzhug kha gcod la seng+ge'i ri mo can du TaM kha'am bris pa zhig gis bcad /
rab gnas tshul dang mthun par byas la /
rgyun du mchod gral du bzhugs su gsol /
nam 'don re gyis phyag tu spos kyi red bu btsugs /
mdun du ar nag gtso bor gyur pa'i bdug pa bdug /
rang spyod lam zhi 'dul gyis bde ba'i stan la 'khod de dge sems khyad par can gyi ngang nas /
skyabs sems spyi ltar btang la /
rang nyid skad cig dpal chen 'byung 'dul du / /
gsal ba'i thugs ka'i hUM las 'od 'phros pas / /
rdo rje gdan gyi byang sgo bsil pa tshal / /
sum cu rtsa gsum bal po'i yul sogs nas / /
lha chen tshogs bdag phyag brnyan ha nu man / /
sprul pa'i sprel tshogs gnam sa'i khyon bkang ba / /
'dir byon rten la dbyer med ti ShTHan+tu / /
ga Na pa ti sa pa ri wA ra sa ma ya dzaH dzaH hUM baM hoH dam tshig pa dang gnyis su med par gyur /
padma kam la ye stwaM /
hUM rmad byung kun bzang dri zhim mchod pa'i rdzas / /
lha lam yongs bkang dud pa'i sprin chen 'di / /
lha chen phyag brnyan he nu man sprel la / /
'bul lo bzhes nas sid+d+hi myur du stsol / /
oM na mo ga Na pa ti /
dza ya ba ra ni dzi ban ti ye swA hA /
mi tshig gis par ma chod bar ci tsam phul ba'i spos ma zad kyi bar bzlas brjod bya /
mthar /
oM ga Na la skam na dza ye swA hA /
zhes pa bdun nam nyer gcig bzlas la /
'phongs pa'i sdug bsngal ma lus pa / /
skad cig nyid la sel mdzad pa'i / /
bsam phel dbang gi rgyal po che| |lha chen tshogs kyi bdag por bstod / /
zas nor longs spyod bang mdzod dang / /
rin chen dar zab rkang bzhi'i phyugs / /
nyin bzhin chu bo'i rgyun bzhin du / /
rgyun chad med par stsol bar mdzod / /
yid la gang bsam don kun dang / /
gang brtsams las kyi bya ba rnams / /
'bad med lhun gyis 'grub pa dang / /
thogs med mthu dpal ldan par mdzod / /
'bad dang rtsol ba zhes sogs sbyar ba'i 'dod gsol dang @# / /
shis pa brjod par bya'o / /
tshul 'di dus rtag tu bzlas brjod byas na /
dus de nyid la nor gyi gter chen po rnyed par 'gyur ro / /
stong 'khor los bsgyur ba'i rgyal po dang /
skal pa mnyam par 'gyur ro / /
sngar gyi snying po 'di mang du bzlas nas rang gi mig la byugs na /
mig gang mthong ba de dbang du 'dus par 'gyur ro / /
nub mo nyal khar sngags chu mig la byugs nas nyal na /
ci bsam pa rmi lam du mthong bar 'gyur ro / /
sngags phyi ma de bzlas pas bgegs thams cad kyi nor ster bar 'gyur ro / /
mi thams cad kyi rgyal po bzhin du mchod par 'gyur ro / /
gnod sbyin rnams kyis gter kha 'byed cing /
skye ba phyi ma la yang nor gyi gter chen po rnyed par 'gyur ro / /
zhes gsungs pa'i man ngag zab mo shin tu gsang bas nyams su blang na gnas skabs dang mthar thug gi 'dod don bde blag tu 'grub par 'gyur ro / /
smras pa /
sngon bsags log 'tshor spyod pa'i 'bras / /
tshe 'dir dbul 'phongs duH khas mnar / /
cung zad 'byor yang rku 'phrog sogs / /
shin tu nyon mongs nyid du zad / /
de phyir skye kun bde 'dod rnams / /
ngan g.yo'i rgyu tshogs ma spags par / /
mchod sbyin tshogs bsags rnam dag la / /
lhag bsam dag pas 'bad par rigs / /
'di na bya sla tshegs chung dus / /
sgrub byed ha nu man chog 'di / /
snying nas chos byed skyes bu la / /
mthun rkyen sgrub slang 'di 'bul lo / / / /
