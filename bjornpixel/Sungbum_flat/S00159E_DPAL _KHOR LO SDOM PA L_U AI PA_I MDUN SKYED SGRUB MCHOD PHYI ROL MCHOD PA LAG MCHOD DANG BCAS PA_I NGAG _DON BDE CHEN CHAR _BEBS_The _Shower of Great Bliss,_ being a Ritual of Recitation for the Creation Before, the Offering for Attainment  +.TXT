@# / /
dpal 'khor lo sdom pa lu yi pa'i mdun skyed sgrub mchod phyi rol mchod pa lag mchod dang bcas pa'i ngag 'don bde chen char 'bebs zhes bya ba bzhugs sho / / / /
@# / /
bla ma dang dpal 'khor lo sdom pa dbyer ma mchis pa'i zhabs la gus pas phyag 'tshal zhing skyabs su mchi'o / /
brtse ba chen pos dus dang gnas skabs thams cad du rjes su bzung du gsol / /
'dir dpal 'khor lo sdom pa'i ras bris kyi dkyil 'khor la brten nas mdun skyed bsgrub de mchod pa 'bul tshul dang /
phyi rol mchod pa lag mchod dang bcas pa ji ltar bya ba'i tshul lag tu blang bde bar dgod pa la gnyis las /
dang po la /
dkyil 'khor sgrub pa dang mchod pa gnyis las dang po ni /
stegs ji ltar 'tshams pa kheb bzang pos g.yogs pa'i steng du ras bris kyi dkyil thang bkram /
mthar nyer spyod lha grangs dang mnyam pa'am /
nyung mtha' tshar bcu la sogs pa dkyil 'khor gtso bo'i g.yon phyogs nas mgo brtsams te rim pa ltar dgod /
dkyil 'khor ba dang phyogs skyong la sogs pa'i gtor ma'ang bsham| mdun phyogs su chu bzhi bzed zhal dang bcas pa dang /
sgrub pa po'i mdun du nang mchod rdor dril Ta ma ru rnams kyang rang gi g.yon ngos nas mgo brtsams te dgod /
bdag skyed rnal 'byor bzhi rdzogs pa bzlas pa dang bcas pa'i mthar nyer bsdu byas te rang bde mchog phyag gnyis par gsal gdab /
'dir dkyil chog bde chen rol mtshor ku sha dgram pa dang sbyang ba gsum bya bar bshad @# / /
pa ni dngos bstan rdul tshon gyi dkyil 'khor gyi dbang du byas par snang zhing /
ras bris la dgos mi dgos kyi gsal kha mi snang yang byas na 'gal ba med par mngon pas long yod cing spron /
ku sha sngo ljang rtsa ba dang rtse mo ma nyams pa gnyis gnyis gshib ba brgyad /
khan+Ta ro hi dang /
las bum gyi chus bsang nas /
hUM las skyes pa'i ku sha rnams su gyur par bsam la /
oM ku sha 'di ni gtsang zhing dge /
tshangs pa lha rnams dag byed yin / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gis bgegs rnams thams cad ni / /
zhi dang bkra shis mdzad du gsol / /
swA hA /
zhes brjod la /
ku sha snga ma'i rtse mos phyi ma'i rtsa ba non par byas te /
phyogs g.yon skor dang /
'tshams g.yas skor du dkyil 'khor gyi mtha' la dgod par bya'o / /
de nas sbyangs pa bya ba ni /
gtor ma gsum khaN+Ta ro his bsang /
swa b+ha' was sbyang /
a ka ro lan gsum gyis brlab /
oM sar+b+ba bi g+h+nan namH sarba ta thA ga te b+h+yoH bi shwo mu khe b+h+yaH sarba tad khaM ud ga to s+phar Na hi maM ga ga na kaM /
gri h+na ngaM ba li ta ye swA hA /
zhes pa tshar re brjod cing gtor ma re dkyil 'khor la phyir bskor la btang /
de nas ting lo dang chang bu sbrags pa cha res dkyil 'khor la bskor ba dang mnyam du zhal bzhi pa'i sngags re brjod pa lan gsum bya /
de nas de dag phyi rol tu ngor zhing /
rdo rje gsor /
dril bu d+sil te /
gang dag dkyil 'khor chen po la gnas shing bdag cag gis dkyil 'khor sgrub par byed pa la bar du gcod pa'i bgegs kyi tshogs thams cad mchod sbyin gyi gtor ma 'dis tshim par gyis la /
gnod pa dang gdug pa'i sems zhi zhing /
zhi ba dang phan pa'i sems dang ldan pas rang rang so so'i gnas su song shig /
ces brjod de zhal bzhi pa'i sngags bzlas /
gu gul gyi dud pas bdug /
yungs dkar gyis brab par bya'o / /
de nas dkyil 'khor gyi gzugs pa rnyan mai long la 'char du bcug la /
ji ltar bltams pa sogs kyi tshigs su bcad pa sngags dang bcas pa brjod de /
dkyil 'khor la khrus gsol la /
ma dag pa'i dri ma sbyang /
de nas bum pa bsgrub na las bum gyi chu dang ma bsgrub na nang mchod dkyil 'khor la gtor zhing /
oM khaN+Ta ro hi hUM hUM phaT /
he dkar po / /
ru dmar po / /
ka mthing ka ste /
de gsum gyi don rang bzhin gyis grub pa'i rgyu dang /
brjod pa brel ba dang /
gang du 'ang mi gnas pa nyid do / /
oM swa b+hA wa shud d+haH sar+b+ba d+ha r+m+ma swa b+hA wa shu d+ho haM /
dkyil 'khor rang bzhin gyis rnam par dag pas bzung ba dang 'dzin pas stong pas stong pa nyid du gyur /
he ru ka /
zhes pa'i yi ge gsum yongs su gyur pa las /
oM dkar po / /
AH dmar po / /
hUM sngon po gsum steng nas steng du brtsegs par gyur /
de las rim pa bzhin sku gsung thugs kyi 'khor lo'i lha tshogs rnams spros /
'gro ba thams cad 'khor lo gsum gyi lha tshogs su gyur te /
snyoms par zhugs pas byang chub kyi sems su zhu ste /
oM AH hUM la rim pa bzhin du thim zhing /
oM yang AH la /
AH yang hUM la /
de'i zhabs kyu u ni ha la /
ha mgo bo la /
mgo bo zla tshes la /
de thig le la /
den' dM la /
nA da yang je phra je phral skra'i rtse mo brgya stong gi cha tsam du gyur /
oM shu n+ya tA dz+nyA na badzra swa b+hA wa at+ma ko haM /
nA da yang mi dmigs pa'i phyir /
thams cad stong pa nyid du gyur /
stong pa'i dang las yaM @# / /
sngon po yongs su gyur pa las rlung gi dkyil 'khor kha dog sngon po / /
ces pa nas /
mnyam pa nyid kyi ye shes /
zla ba'i dbus su dkar la dmar ba'i mdangs can gyi hUM yig so sor rtogs pa'i ye shes /
hUM las dog sna lnga pa'i 'od zer 'phro ba'i zhes pa nas /
'khor gyi lha thams cad kyi dpral bar rdo rje'i 'phreng ba 'dzin pa /
lha thams cad kyi dpral bar b+h+raM dkar po yongs su gyur pa las rnam snang dkar po zhes pa nas /
g.yas brkyang gis bzhugs pa /
gtso bo'i thugs kar zla ba la rdo rje sems dpa'i ngo bo oM ha dkar po /
zhes pa nas /
tsa N+Ti ka'i ngo bo phaT phaT dud kha rnams kyis mtshan par gyur /
pheM ye shes pa'i dkyil 'khor rten dang brten par bcas pa spyan drangs /
khaN+Ta ro hi sogs las sngags kyis phyi 'brang gi bgegs bskras /
shrI he ru ka a r+g+haM sogs chu gnyis nyer spyod kyis mchod /
ye shes pa'i dkyil 'khor rten dang brten par bcas pa rang dang gtso bo tha mi dad pa'i spyi gtsug nas zhugs /
snying khar chags pa chen po'i mes zhu ba'i byang chub kyi sems rdo rje'i lam nas yum gyi padmar babs pa yongs su gyur pa las dpal 'khor lo bde mchog lha drug cu rtsa gnyis kyi rten dang brten par bcas pa'i dkyil 'khor yongs su rdzogs par gyur nas /
yum gyi padma nas 'phros /
oM badzra aM ku sha dzaH sogs brjod /
rang rang gi dam tshig pa rnams dang gnyis su med par gyur /
pheM lha thams cad kyi thugs khar nyi gdan la gnas pa'i hUM yig gi 'od zer gyid dbang gi lha rnams mdun gyi nam mkhar spyan drangs /
sngar ltar mchod /
de bzhin gshegs pa rnams kyis mngon par dbang bskur du gsol /
ces pa nas /
don grub kyis dbu brgyan bar gyur ces pa'i bar rnams grub thabs bzhin no / /
gnyis pa dkyil 'khor mchod pa ni /
mchod pa rnams sgrub thabs bzhin bsang sbyang byin gyis brlabs nas /
rang gi thugs kha'i hUM las byung ba'i mchod pa'i lha mo rnams kyis mchod par gyur /
par bsam /
dag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'phul lags na / /
bzhes te bdag la bka' drin stsol /
oM AH hri'H pra wA ra sad ka raM ar+g+haM pra tI ts+tsha swA hA /
zhes rdo rje thal mo kha phye nas mchod yon gyi snod bzung ste bzed zhal gyi snod dang por lan gsum phul te lha rnams kyi phyag bkrus par bsam| de bzhin du tshigs bcad dang sdags gzhen rnams snga ma bzhin la /
yon chab dang /
argaM zhes pa'i gnas su cha gzhan gsum la rim pa bzhin /
zhabs bsil dang pA tyaM zhes ba bcug cing /
g.yas pa'i 'u tshur bcings nas 'theb mdzub kyis /
snod gnyis pa nas me tog chu dang bcas pa blangs te kha gyen du bstan nas /
'gying pa dang bcas pas lan gsum skor nas b+dzub mo nas rim gyis dgrol ba'i phyag rgyas bzed zhal gnyis par phul te /
lha rnams kyi zhabs bkrus par bsam /
zhal bsil dang /
any+dza ma NaM zhes pa bcug cing /
chu snod gsum pa nas g.yas pa'i khu tshur gyi /
mtheb mdzub kyis me tog chu dang bcas pa blangs te khu tshur kha 'og tu bstan la mthe'u chung nas rim gyis dgrol ba'i phyag rgyas bzed zhal gsum par lan gsum phul te /
zhal ba shal zhing bkrus par bsam /
bsang gtor dang /
pro k+Sha N-i zhes pa bcug cing /
slar yang snod gsum pa nas g.yas pa'i ku sha'i chun pos chu blangs nas /
bzed zhal gsum bar lan gsum bzang gtor byas te /
lha rnams kyi sku @# / /
thams cad la gtor bas dag par bsams la chu bzhi dbul /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla ba'i mdzes pa 'phrog /
ut+pal sngon po'i mig can mchu sgros dmar / /
spel legs me tog phreng ba 'dzin mdzad ma / /
'dod pa'i bde la chags pa mang sprul te / /
dkyil 'khor ba rnams dgyes pa bskyed pa'i phyir / /
nyer spyod lha mo'i bde bas mchod par bya / /
rdo rje khu tshur gnyis kha gyen du bstan nas gtor ba'i phyag rgya dang /
oM badzra puSh+pe pra tI ts+tsha AH hUM /
zhes me tog dang /
de bzhin du bdug spos nas zhal zas kyi bar la tshigs bcad dang sngags snga ma bzhin du brjod la /
khyad par ni spel legs me tog phreng ba 'dzin mdzad ma / /
zhes dang /
puSh+pe /
zhes pa'i gnas su rim pa bzhin /
dri zhim bdug pa'i spos snod 'dzin mdzad ma / /
zhes dang /
rdo rje khu tshur gnyis kha thur du bstan nas spos 'bul ba'i phyag rgya dang /
d+hu pe /
zhes pas bdug spos dang /
rin chen 'od 'bar snang gsal 'dzin mdzad ma / /
rdo rje khu tshur gnyis kyi mthe bong ga shibs te bsgreng ba'i phyag rgya dang /
dI pe /
zhes mar med dang /
stong gsum ngad ldang dri mchog 'dzin mdzad ma / /
rdo rje khu tshur brkyang ba'i thal mos dri byug pa'i phyag rgya dang /
gan+d+he /
zhes dri dang /
ro brgya ldan pa'i zhal zas 'dzin mdzed ma / /
rdo rje khu tshur gnyis kha gyen tu bstan nas thal mo brkyang ba'i phyag rgya dang /
ni widya /
zhes pa rnams bcug la zhal zas kyi bar dbul /
yid 'ong rol mo'i cha byad mtha' yas las / /
byung ba'i gdangs snyan mi 'dra du ma can / /
thos pas lus sems gdung bzhi byed pa / /
sna tshogs rol mo'i sgra yis mchod par bya / /
oM badzra shap+ta pra tI ts+tsha AH hUM swA hA /
zhes rol mod bul /
phul byung gzugs mdzes yid 'phrog rgyan gyis sbud / /
lang tsho rab rgyas glu dang gar la mkhas / /
dbang po drug la rmad byung bde bster / /
kun gyi dga' skyed mchod pa'i lha mo ni / /
pi wang gling bu rnga zlum rdza rngams / /
gdangs snyan sgra yis rna ba'i dga' ston 'gyed / /
rab 'byams mchod pa'i sprin gyis bdag mchod na / /
dgyes bzhin bzhes te mchog rnams stsal du gsol / /
rdo rje khu tshur gnyis kyis bi wang brdung ba'i tshul dang /
oM badzra bI Ne hUM hUM phaT /
gling bu bsgyur ba'i tshul dang /
oM badzra baM she hUM hUM phaT /
sor mos mchan khung gi thad du rnga smri taM ga brdung ba'i tshul dang /
oM badzra smri taM ge hUM hUM phaT /
sor mos 'og tu rdza rnga chen po brdung ba'i tshul dang /
oM badzra mu raM dze hUM hUM phaT /
pi wang zhes pa nas /
dga' ston 'gyed ces pa'i tshig rkang gnyis kyi gnas su /
bzhin mdzes 'dzum dang ldem pa'i 'gying bag can / /
snyan pa'i glu len mdzes pa'i gar bsgyur ma / /
zhes bcug la /
gong gi tshig rkang bzhi dang /
mtha'i tshig rkang gnyis snga ma bzhin du sbyar ba'i rjes su /
rdo rje khu tshur gnyis kha phyir bstan te kha 'gram gnyis su bzhag pa bzhad pa'i tshul dang /
oM badzra hA sye hUM hUM phaT /
rdo rje khu tshur gnyis dgur bzhag ste bsnyes pa'i tshul dang /
oM badzra lA sye hUM hUM phaT /
ting shag dyol ba'i tshul dang /
oM badzra gI rti hUM hUM phaT /
gar bskor ba'i tshul dang /
oM badzra nri tya hUM hUM phaT /
ces brjod de /
de bzhin du 'og ma gnyis la'ang sbyar la khyad par ni /
me tog skon bu dri zhim bdug spos dang / /
mar me'i sdong bu dri yi dung chos 'dzin / /
sngar gyi me tog nas dri'i bar gyi phyag rgya bzhi @# / /
rim pa bzhin byas la /
oM badzra puSh+pe hUM hUM phaT /
oM badzra d+hu pe hUM hUM phaT /
oM badzra dI pe hUM hUM phaT /
oM badzra gan+d+he hUM hUM phaT /
dri med me long sprang chang snod dang ni / /
sna tshogs gos dang chos kyi 'byung gnas 'dzin / /
g.yon rdo rje khu tshur /
b+nang du bstan pa'i steng du g.yas pa'i lag mthil phyir bstan pa me long gi phyag rgya dang /
oM rU pa badzri hUM hUM phaT /
sngar gyi zhal zas kyi phyag rgya 'am yang na rdo rje thal mo kha gyen du phye ba ro'i phyag rgya dang /
oM ra sa badzri hUM hUM phaT /
rdo rje khu tshur gnyis gyi gos 'bul ba'i phyag rgya dang /
oM spar sha ba dzri hUM hUM phaT /
rdo rje bsngam pa las mthe'u chung rtse sbrad la brkyang mdzub mo gnyis dang mthe bong gnyis brkyang ste bkyeng ? pa chos 'byung gi phyag rgya dang /
oM d+ha rmaH d+hA tu badzri hUM hUM phaT /
ces rig ma bcu drug gis mchod /
rab 'byams zhing na ji snyed gzugs mchis pa / /
yongs su gyur pa las byung lha mo ni / /
bzhin ras 'dzum zhing sku yi mdzes pa ston / /
gzugs kyi rdo rje ma yi mchod pa yis / /
gang shar gzugs kyi snang ba thams cad ni / /
gzugs kyi rdo rje mar ni shar ba'i mthus / /
mi 'gyur bde ba chen po rab rtsal te / /
bde stong mchog gi ting 'dzin rdzogs par shog /
sngar gyi me long gi phyag rgya dang /
oM ru pa badzri hUM hUM phaT /
ces gzugs dang /
de bzhin du tshigs bcung gzhan rnams snga ma bzhin du brdzod la /
khyad par ni /
gzugs zhes pa 'og ma bzhi la rim pa bzhin /
sgra dang dri dang ro dang reg bya zhes pas brjes nas /
bzhin ras 'dzum zhing sku yi mdzes pa ston / /
zhes pa'i gnas su /
snyan pa'i pi wang brdung zhing glu len ma / /
zhes pa bcug pa'i rjes su /
sngar gyi pi wang brdung ba'i tshul dang /
oM sha p+ta badzri hUM hUM phaT /
ces brjod /
de bzhin du 'og ma gsum la'ang shes par bya'o / /
bzang po'i dri yis phyogs kun rab 'gengs ma / /
oM gan+d+he badzri hUM hUM phaT /
ces dang /
bdud rtsis gang ba'i rin chen snod 'dzin ma / /
oM ras badzri hUM hUM phaT /
ces dang /
'jam mnyen reg bya mchog gis yid 'phrog ma / /
oM spar+sha badzra hUM hUM phaT /
ces 'dod yon lngas mchod do / /
dri med gser gyi rtsibs stong 'od 'bar ba / /
rin chen i n+t+ra nI la'i tog gis mdzes / /
sna tshogs phra bkod mu tig chun 'phyang gis / /
khor yug brgyan pa'i gdugs kyis mchod par bya / /
g.yon de bzhin gshegs pa'i khu tshur byas pa'i mthe bo'i steng du g.yas pa kha thur du bstan pa brkyang la /
oM badzra ts+tsha trMga pra tI ts+tsha hUM swA hA /
zhes gdugs dang /
drang zhing ldem pa'i rin chen yu ba ni / /
zla phyed rdo rje rin chen rtse mo can / /
dar lce gsum pa rlung gis bskyod pa na / /
sil sil 'khrol ba'i dril chung sgra sgrog cing / /
sum khug 'khyog gi 'gying dang rab tu ldan / /
mdzes pa'i srog chags mtshan ma yod med kyi / /
mi mthun phyogs las rgyal ba'i rgyal mtshan dang / /
rab mdzes bdan rnams kyis mchod par bya / /
g.yon pa'i khu tshur gyi steng du g.yas pa'i gru mo btsug pa'i rdo rje khu tshur phrag pa g.yon phyogs su khyer ba dang /
lag pa gnyis brkyang ba'i srin lag gi tshigs dbus ma bkug nas /
bdan rtse gsum pa'i tshul du bsgrengs te lag pa gnyis brkyang nas steng du btegs pa ltar bzhag la /
oM badzra ke tu pra ting+ka pra tI ts+tsha hUM swA hA /
zhes rgyal mtshan dang bdan /
nam mkha'i rgyan gyur rin thang med pa'i gos / /
sna tshogs dar gyi sham bu g.yob can / /
tsan dan sbrul gyi snying po'i dris bsgos pa / /
rab 'byams bla re'i sprin gyis @# / /
mchod par bya / /
rdo rje khu tshur gnyis kyis nam mkha' la bla re 'degs pa'i tshul lam /
yang na g.yon pad bar mnyam gzhag byas /
g.yas pa kha thur du bstan te bla re bkyed pa'i bsams pas nam mkha' la yongs su bskor la /
oM badzra bi tA na pra tI ts+tsha hUM swA hA /
zhes bla red bul /
'dzam bu chu bo'i gser las legs byas shing / /
rtsibs stong ldan pa'i dpag tshad lnga brgya pa / /
nyi ma gnyis pa lta bur mkhar 'phags te / /
dpag tshad 'bum lam nyi ma gcig gis gcod / /
de'i mthus nam mkha'i lam nas dpung tshogs bzhi / /
gling bzhi la gnas dang por bgrod byed pa'i / /
'khor lo rin chen phul bas 'gro ba kun / /
chos kyi srid la dbang bsgyur thob par shog /
lag pa'i mkhrig ma gnyis bsnol te /
rgyab sbyar la sor mo rnams gcig la gcig 'khyud de /
mthe bong gnyis lag pa'i mthil du bkug la /
oM badzra tsakrarat+na pra tI ts+tsha hUM swAhA /
zhes 'khor lo /
rin chen baiTUr+ya yi zur brgyad las / /
spros pa'i 'od kyis dpag tshad brgya yi bar / /
mtshan mo'ang nyin mo bzhin du snang byed cing / /
tshabs gdungs tshe 'od kyis bsil ba ster / /
der ni dus min 'chi dang nad rnams sel / /
yid la gang bsams phal cher 'byung 'gyur ba'i / /
nor bu rin chen phul bas 'gro kun gyi / /
chos ldan re ba yid bzhin 'grub par shog /
khu tshur gnyis kyi mdzub mo gnyis tshigs bcag ste mthe bong gnyis rtse sbrang la tsa krarat+na'i gnas su /
maNira t+na zhes nor bu dang /
yid 'ong blta na sdug pa'i bud med ni / /
lus dang kha nas dri zhim rab tu 'byung / /
gang gis reg na bde ba'i mchog ster zhing / /
gling der bkres skom mya ngan sel par byed / /
bud med skyon lnga spangs shing yon tan ni| |rnam pa brgyad dang rab tu ldan gyur pa'i / /
btsun mo rin chen phul bas 'gro ba kun / /
zag med bde ba che la spyod par shog /
rdo rje 'byung ba las /
rdo rje thal mo las mdzu ba mo'i rtse me dgug nas ni| |gung mo mnyam pa'i tshigs su sbyar / /
rdo rje dbyings kyi dbang mor bshad / /
ces pa'i phyag rgya dang /
strir t+na /
zhes btsun mo / /
gzhan la mi 'tshe chos ma yin pa spangs / /
yang dag tha snyad las la skyob med / /
sa yi bdag po'i yid la bsams pa rnams / /
ma smras par yang shes nas sgrub par byed / /
dbung rnams 'gro dang gnas dang ldog pa yi / /
bya ba kun la rab tu mkhas gyur pa'i| |blon po rin chen phul bas 'gro ba kun / /
rgyal ba'i dgongs pa ji bzhin skong bar shog /
rdo rje bsdams pa las /
gong mo gnyis dang tha ma bzhi gshibs te bsgrengs pa'i phyag rgya dang /
ba ri NA ya kar t+na /
zhes blon po dang /
yan lag bdun gnas gangs kyi ri bo 'dra / /
rang bzhin glang po stong gi stobs dang ldan / /
nyi ma gcig gis 'dzam gling lan gsum 'khor / /
cang shes skud pa yis kyang dkri bar nus / /
gzhan la mi gnod mi 'khrug dal gyis 'gro / /
pha rol sde las rgyal bar byed pa yi / /
glang po rin chen phul bas 'gro ba kun / /
theg pa mchog gi bzhon pas 'gro bar shog /
lag pa g.yon pa'i mthil du g.yas pa'i gru mo bzhag ste bsgrengs la /
g.yas pa'i khu tshur 'og tu glang po'i sna ltar byas te /
ga dza rat+na /
zhes glang po /
me tog ku mud bzhin rab tu dkar / /
lha yi gtsug rgyan nor bu sogs kyis brgyan / /
mdog dang dbyibs dang bongs tshod phun sum tshogs / /
bsgon nyin gcig 'dzam gling lan gsum 'khor / /
lus la nad med gzi brjid chen po can / /
yongs su @# / /
nga la ba med pa'i bzhon pa ni / /
rta mchog rin chen phul bas 'gro ba kun / /
rdzu 'phrul mchog gi shugs dang ldan par shog /
rdo rje khu tshur gcer ba'i gung mo gnyis dang srin lag gnyis brkyangs /
mthe bong gnyis rna ba ltar byas la /
a shwa rat+na /
zhes rta mchog /
rdo rje rin chen mthon ka mar gad dang / /
gser dang dngul dang spug la sogs pa ni / /
zad pa med pas sa phyogs rab 'gengs pa / /
de yi 'byor ba shin tu brtan pa ste / /
g.yo dang sgyu med gzhan la gnod pa med / /
skye bo thams cad rab tu dga' 'gyur ba'i / /
khyim bdag rin chen phul bas 'gro ba kun| |gsung rab rin chen mdzod kun 'dzin par shog /
thal mo gnyis bag na la snyim pa'i tshul du byas pa nam mkha' mdzod kyi phyag rgyad pral bar bzhag la /
gr-i ha pa ti rat+na /
zhes khyim bdag ste rin chen sna bdun gyis mchod /
'khor lo'i skabs kyi sngags kyi thog mtha' phyi ma drug la'ang sbyar ro / /
rin chen sna bdun 'bul ba'i tshigs bcad rnams ni mdo dran pa nyer ba zhag las gsungs pa'i don bsdus pa'o / /
mchod pa de rnams ni bum dbang dang 'brel ba'i mchod pa'o / /
de nas nang mchod gtor ma ltar byin gyis brlabs la /
de yang bdag bskyed la mchod pa'i tshe /
thod pa'i mdun rang dang /
mdun bskyed la mchod pa'i tshe phyir bstan la g.yon pa'i mtheb srin sbyar nas g.yon skor du lan gsum dkrugs te /
dbus su snying po byung bar bsams nas mtheb srin gyis dbus nas blangs la /
smin mtshams yan gyi gyen du gtor zhing /
mgron rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod /
oM amr-ita u da ka hUM hUM THa THa /
traM AH khaM hUM /
oM AH hUM /
zhes byin gyis brlabs te /
rdo rje'i 'od zer gyi spu gus drangs nas gsol bar gyur bar bsams la /
mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag dpal ldan bla ma dam pa'i zhal du oM AH hUM /
zhes rtsa ba'i bla ma dang /
de bzhin du brgyud pa'i bla ma rnams kyi mtshan gyi mthar /
oM AH hUM /
btags la dbul /
de nas lha drug cu rtsa gnyis kyi sngags dang /
bla med kyi lha gzhan rnams kyi sngags kyi mthar /
oM AH hUM brjod la snying ga'i thad du gyen du 'thor zhing dbul /
de nas lce rtse smin 'tshams spyi gtsug gsum du tshang gi thig le byas nas /
chos skyong gi sngags kyi mthar /
oM AH hUM /
btags la dbul /
de nas dur khrod chen po brgyad na gnas pa'i phyogs skyong dang zhing skyong dang klu la sogs pa thams cad kyi zhal du oM AH hUM /
gzhi bdag gnyug mar gnas pa rnams dang sems can thams cad lhar gyur pa rnams kyi zhal du oM AH hUM /
zhes lte ba'i thad nas 'thor zhing mchog sbyin pa'i phyag rgyas phul nas /
rang gi lce la bzhag la /
oM amr-i ta swad na /
swa b+ha wa A t+ma koH haM /
zhes brjod la /
'gron thams cad ye shes kyi bdud rtsis mnyes par gyur /
snying ga'i hUM las byung ba'i snying po'i rnal 'byor ma bzhi dang /
sgo mtshams ma brgyad kyis thod pa na gnas pa'i bdud rtsi lngas mchod /
bar bsam la /
oM sarba badzra kA mi ni sarbab+ha k+ShaM /
sho d+ha ya gu hya badzri Ni swAhA /
mnyes shing tshim ste lha thams cad kyi zhal nas /
oM hrIH ha ha hUM hUM phaT /
ces gsungs par bsam /
de dag ni gsang dbang dang 'brel @# / /
pa'i mchod pa'o / /
yab kyi gsang gnas mi dmigs pa las /
zhes pa nas /
bde ba chen po nyams su myong bar gyur /
par bsams pa ni gsang mchod de /
de dag ni dbang gsum pa dang 'brel ba'i mchod pa'o / /
dkyil 'khor ba'i lha rnams lhan skyes kyi bde ba dang /
de kho na nyid dbyer med pa'i ting nge 'dzin la snyoms par zhugs pas de kho na nyid kyi mchod pas dgyes par gyur /
par bsams pa ri de kho na nyid kyi mchod pa ste /
dbang bzhi pa dang 'brel ba'i mchod pa'o / /
de nas gtso bo yab yum gyi snying po nye snying bzhi /
'khor gyi lha rnams kyi snying po / /
yab yum gyi sngags kyi rkang brgyad brjod de mchod pa 'am bstod pa bya /
de nas grub na grub chen da ri ka pas mdzad pa'i bstod pa /
chos kyi grags pas mdzad pa'i bstod pa /
rin chen rdo rjes mdzad pa'i bstod pa che chung sogs paN grub rnams kyis mdzad pa'i bstod pa ci rig pas bstod /
de nas /
bdag gis lus dang ngag dang yid kyis kyang / /
chags dang zhe sdang rnam par rmongs sems kyis / /
srid pa nyam dar sdig pa ci bgyis pa / /
des na sdig pa thams cad rab tu bshags / /
rdzogs sangs rgyas mgon byang chub sems dpa' mchog /
'phags pa rnams kyis dge ba gang bgyis pa / /
de dag bla med byang chub 'bras thob bar / /
ma lus pa la rtag tu rjes yi rang / /
rdzogs sangs rin chen rang gi sems gnas dang / /
rtog pa'i dra ba rab bral dam pa'i chos / /
sa dbang tshogs dang brtul zhugs dge 'dun la / /
rab tu dang pas bdag ni skyabs su mchi / /
rgyal dang rgyal nyid legs skyes de dag la / /
kun nas kun tu bdag nyid bdag gis dbul / /
sems dpa' mchog gis bdag ni yongs bzhes shig /
dad pas bdag nyid khyed kyi 'bangs su mchi / /
glo bur nyon mongs tshogs kyis gdungs pa yis / /
bskyod pa'i skye bo mtha' dag bsgral bya'i phyir / /
dam chos bdud rtsi'i sngags rnams bshad pa ru / /
sman mchog mgon po la ni bdag gsol lo / /
mchog tu mi dge ba ni rab bcom pas / /
bdud kyi skye rga na ngang 'chi las grol / /
mya ngan 'das bzhed gyur pa spangs par ni| /
sman mchog mgon po la ni bdag gsol lo / /
sangs rgyas 'jig rten gang 'byung la / /
skal ldan byang chub sems dpa' yis / /
byang chub tu ni sems bskyed ltar / /
de ring nyid du sems bskyed do / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed tshul khrims gsum / /
de bzhin brtan par gzung bar bgyi / /
ji ltar phyogs bcu'i rgyal ba yis / /
sngon gyi bde gshegs grangs med la / /
thugs bskyed dam tshig dpag med dag /
'tshang rgya bar du ma btang ltar / /
bdag ni deng nas byang chub bar / /
lus srog ldog pa med par yang / /
bslab 'di mgon bzhin bsrung la gnas / /
ye shes thugs kyis dgongs su gsol / /
rnam rtog ye shes lnga gyur pa / /
rtag tu bsten cing spyad par bya / /
rgyal ba rigs lnga'i brtul zhugs dag /
srog gi phyir yang mi gtong ngo / /
sku gsung thugs kyi rdo rje dag /
rtag tu mi phyed brtul zhugs gzungs / /
rgyal bas dgongs te gsung ba yi / /
dam tshig bzhi po bsrung bar bgyi / /
rtsa ba'i ltung ba bcu bzhi sogs / /
rigs sngags 'chang kun mi 'da' ltar / /
deng nas bla med byang chub bar / /
bdag gis tshul bzhin bsrung bar bgyi / /
nyin dang mtshan mo lan gsum du /
@# / /
zla rer bcu phrag gnyis po dang / /
bco lnga la ni rab tu mchod / /
theg pa dman la 'dod mi bgyid / /
sems can la yang rgyab mi phyogs / /
'khor ba dag kyang mi spang zhing / /
mya ngan 'das dag par mi 'gro / /
dpa' bo rnal 'byor ma kun la / /
gus pas bsnyen bkur mchod par bgyi / /
bdag gis sems can thams cad la / /
brnyas pa nyid du mi bgyi'o / /
phyag rgya bzhon pa mtshon cha dang / /
mtshan ma 'gong bar mi bgyi'o / /
bdag gis dus gsum dge ba ci bsags pas / /
nam mkha'i mtha' klas gyur pa'i sems can rnams / /
bla med theg pa chen po'i snod gyur nas / /
kun kyang rdo rje 'dzin pa'i bdag nyid shog /
skyes zhing skye ba dag ni thams cad du / /
blo ldan rigs bzang nga rgyal med pa dang / /
snying rje che ldan bla ma la dad cing / /
'khor lo bde mchog dam tshig la gnas shog /
rdo rje dril bu la sogs rtag tu 'chang / /
zab dang rgya che'i chos ni ston pa dang / /
ka k+ko shu kra la sogs rtag za zhing / /
mthar thug theg chen sgrub pa'i skal ldan shog /
deng nas byang chub snying po mchis bar du / /
bcom ldan bde gshegs kun tu bzang po dang / /
gsang ba'i theg pa dbyer med rmad byung dang / /
mi 'bral tshul bzhin rtag tu sgrub par shog /
sgrub mchog 'di la bar chad mi 'byung zhing / /
tshe 'di la sogs skye ba bdun tshun du / /
dpal ldan bde mchog 'khor lo chen po yi / /
zhabs rdul ze 'bru spyi gtsug gnas par shog /
gang tshe 'gro ba'i mgon la lta ba dang /
phyir zhing cung zad 'dri par 'dod na yang / /
bcom ldan bde gshegs thugs kyi bdag po ni / /
thams cad sgrib med sal ler mthong par shog /
phyogs bcu nam mkha'i khams dang mnyam pa yi / /
sems can ma lus byang chub dgod pa'i phyir / /
thub pa'i dbang po'i spyod pa ji lta bar / /
bdag gi spyod pa'ang de dang 'dra bar shog /
sems can kun gyi sdug bsngal bdag la smin / /
bdag gi dge bas de kun bde thob shog /
tshe rabs kun tu sgo gsum rin chen dang / /
bum bzang dpag bsam shing sogs lta bur shog /
mgon po kun mkhyen thugs rje'i byin brlabs dang / /
sgrub pa mchog la rtse gcig sbyangs pa yis / /
bde mchog mkha' 'gro dngos grub mchog thob nas / /
sems can thams cad smin pa'i mthu ldan shog /
dbang dang mngon shes so sor rig pa dang / /
gzungs dang rnam par thar pa'i sgo rtogs nas / /
nam mkha'i mtha' klas gyur pa'i sems can rnams / /
gnas dang nye ba'i gnas sogs 'phrod par shog /
bde gshegs spyan sngar gnas gsum mkha' 'gro yis / /
dam bcas bsrung zhing dngos grub mchog stsol ba'i / /
thugs dam bzhin du rtag bsrung dngos grub ni / /
rnam gsum tshe 'di nyid la stsol par shog /
'chi tshe mgon dang dpa' bo ma tshogs kyis / /
me tog rgyal mtshan gdug sogs thogs nas kyang / /
rol mi glu dang sgra snyan sogs mchod nas / /
mkha' la spyod pa'i gnas su 'khrid par shog /
skad cig de la snang ba gsum thob nas / /
gsal dang rtags snang rang gi rigs rtogs te / /
dur khrod la sogs rgyal nyid sa thob nas / /
ts+tshan d+ho la sogs sal ba grog par shog /
shin tu rnam par dag pa kun gyi mchog /
gdod nas rnam par grol ba de bzhin gshegs / /
kun tu bzang po kun gyi bdag po yi / /
sras kyi dang po nyid du bdag gyur cig /
sa gsum mthar @# / /
phyin gsum phrag gsum gnas gyur / /
shes brgyad gyur bas ye shes lngar gyur te / /
ye shes chos kyi dbyings dang dbyer med pa'i / /
chos sku byang chub snying po thob par shog /
chos dbyings las byung nam mkha'i mtshan nyid 'dra / /
thog ma dang ni tha ma med pa'i bdag /
sems dpa' rdo rje thugs kyi bdag po ru / /
rdo rje sems dpa' nyid du bdag gyur cig /
dngos grub ma lus pa ni kun gyi bdag /
dbang phyug chen po lha yi lhar gyur pa / /
sdug po'i rgyan gyur ma lus kun gyi rgyal / /
mi 'gyur dam pa nyid du bdag gyur cig /
nyon mongs rnam dag ye shes sku brnyes pas / /
'dod chags kun gyi rjes su rab chags la / /
'dod chags me kun rang bzhin rnam dag nas / /
gsung gi dbang phyug nyid du bdag gyur cig /
nga rgyal rnam dag mnyam nyid lhun gyis grub / /
yon tan yid bzhin rgya chen mkha' 'dra bas / /
gdul bya rdzogs sangs rgyas nyid re skong ba / /
khyab bdag rdo rje nyi mar bdag gyur cig /
phra gtog dag pas bya ba grub brnyes shing| |'phrin las rgya mtshos gdul bya dpag med rnams / /
grub mchog phyag rgya che la 'god mdzad pa'i / /
bde gshegs gdon mi za bar bdag gyur cig /
dus gsum bde bar gshegs pa kun gyi bdag /
dpal ldan bde mchog 'khor lo'i sku grub nas / /
nam mkha' dag dang mnyam pa'i mthu stobs kyis / /
'khor 'das ma lus 'dren pa'i dpal du gyur / /
ces b+hu ri pas mdzad pa'i rgyun bshags dang /
de tsam mi nus na /
thog ma med nas 'khor ba na / /
chags sogs rtog pa'i rang bzhin gyis / /
sdig bgyis mgon po'i spyan snga ru / /
ma lus so sor bshags par bgyi / /
rgyu dang lam dang 'bras bu yis / /
nyer bsdus 'gro ba thams cad kyi / /
bsod nams mchog ni ma lus la / /
rtag par bdag ni yi rang ngo / /
rdo rje ye shes thugs chud nas / /
shing dbang drung na bzhugs gyur pa'i / /
'gro la nyer brtse thub dbang rnams / /
chos kyi 'khor lo bskor du gsol / /
rgyal ba'i mdzad pa rdzogs gyur te / /
mgon po dbyings su gshegs bzhed la / /
sems can sdug bsngal bral bar du / /
mya ngan mi 'da' bar gsol 'debs / /
bdag ni thub dbang ma gyur bar / /
sangs rgyas la sogs chos rnams dang / /
dpa' bo rnal 'byor ma tshogs bcas / /
dkon mchog gsum la skyabs su mchi / /
rnal 'byor lam la gnas bgyi zhing / /
dam tshig thams cad bskyang ba dang / /
sems can thams cad sdug bsngal las / /
grol bar bdag gis bsgrub par bgyi / /
bsten sogs dge ba de dag gis / /
rnam pa'i mchog rnams kun ldan pa'i / /
sangs rgyas nyid du bdag gyur nas / /
'gro ba yongs su sgrol byed shog /
ces sdig bshags sogs bya / /
dkon mchog gsum la bdag skyabs mchi / /
zhes pa nas /
sangs rgyas byang chub yid kyis gzung / /
zhes thun mong gi sdom bzung dang /
sangs rgyas byang chub sems dpa' kun| |zhes pa nas /
sems can mya ngan 'das la dgod / /
ces thun mong ma yin pa'i sdom bzung bya /
de nas gtor ma byin brlabs sogs sgrub thabs ltar byas nas dbul /
de yang dkyil chog bde chen rol mtsho las gtor ma gnyis sgrub thabs ltar bya bar gsungs la /
de ltar na dkyil 'khor ba dang phyogs skyong sogs thams cad spyan drangs nas 'bul dgos pa 'dra bas sgrub thabs su @# / /
bshad pa ji lta ba bzhin bya ba'am /
yang na 'das pa'i gtor ma mdun skyed kyi dkyil 'khor ba la 'bul zhing /
'jig rten pa'i gtor ma phyogs skyong sogs spyan drangs nas 'bul ba gzhan las 'byung ba ltar bya la /
de ltar na /
lag pa gnyis la a A zhes pa nas /
bdag la shin tu rjes brtser mdzod /
rang gi thugs khar nyi gdan la gnas pa'i hUM yig las 'phros pa'i 'od zer gyis /
dur khrod brgyad na gnas pa'i phyogs skyong dang zhing skyong dang klu la sogs pa thams cad spyan drangs /
dkyil 'khor gyi phyogs 'tshams rnams su 'khod pa skad gcig gis 'od gsal du bcug pa las /
zhes pa nas /
'dod pa kun 'grub shog /
dril bu dkrol yig brgya bzlas /
oM yo ga shud+hAH sar+b+ba d+har+m+maH yo ga shud+d+honya ? haM /
oM badzra muH 'jig rten pa rnams gshegs par gyur /
gtor ma gnyis las med na /
dang po bde mchog gi lha tshogs dang gnyis pa dur khrod na gnas pa'i phyogs skyong sogs la dbul zhing /
gsum pa la sogs pa yod na rang gi chos skyong dang gzhi bdag sogs ji ltar rigs pa la dbul lo / /
de yang tshogs dang ma 'brel na sdig bshags kyi gong dang 'brel na bzlas pa'i gong du phul la tshogs mchod nas lhag gtor gyi bar bya'o / /
yang na bzlas pa dang dngos grub zhu ba'i rjes su dbul lo / /
de nas dkyil 'khor gyi lha rnams me long gi gzugs brnyan bzhin gsal bar dmigs la /
lha thams cad kyi sngags bzla /
khyad par du yab yum gnyis kyi rtsa sngags gnyis /
snying po gnyis /
nye snying gnyis /
go cha gnyis te rin chen rnam bzhi gtso bor bzla'o / /
bzlas pa'i mthar rting nge 'dzin las langs te dkyil 'khor gyi lha thams cad la dngos grub zhu ba'i phyir gsol ba gdab pa ni /
hUM de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol ba 'debs / /
bde ba che la dgyes pa'i he ru kas / /
bde bas rab myos ma la bsnyen byas nas / /
chog bzhin du longs spyad pa yis ni / /
lhan skyes bde ba'i sbyor ba la zhugs so / /
a la la la la ho / /
a i a a ra li hoH dri med mkha' 'gro'i tshogs rnams kyis / /
brtse bas gzigs la las kun mdzod / /
bde ba chen pos yid ni rab bskyod pas / /
lus ni kun tu g.yo ba'i gar gyis ni / /
phyag rgya'i padmar rol pa'i bde ba ches / /
rnal 'byor ma mchog rnams la mchod par mdzod / /
yid 'ong zhi ba'i nyams kyis gar mdzad pa / /
rab dgyes mgon po khyod dang mkha' 'gro'i tshogs / /
bdag gi mdun du bzhugs te byin rlobs la / /
lhan skyes bde chen bdag la bstsal du gsol / /
bde chen thar pa'i mtshan nyid ldan pa khyod / /
bde chen spangs pa'i dka' thub du ma yis / /
tshe gcig grol bar mi bzhed bde chen kyang / /
chu skyes mchog gi dbus na gnas pa yin / /
'dam gyi dbus su skyes pa'i padma bzhin / /
chags las skyes kyang chags pa'i skyon ma gos / /
rnal 'byor ma mchog padma'i bde ba yis| |srid pa'i 'ching ba myur du grol bar mdzod / /
sbrang rtsi'i 'byung gnas rnams kyi sbrang rtsi'i bcud / /
bung ba'i tshogs kyis kun nas 'thungs pa ltar / /
mtshan nyid drug ldan mtsho skyes rgyas pa yi| |bcud bcings pa yi ro yis tshim par mdzod / /
ces dpyid kyi rgyal mo'i glu bya'o / /
de yang 'og ma rnams kyi shwa lo ka re'i thog mar /
hUM de bzhin gshegs pa thams cad dang /
zhes pa nas /
@# / /
kun la bdag ni gsol ba 'debs / /
zhes pa'i bar dang shwa lo ka re rdzogs pa'i mthar /
a la la zhes pa nas /
brtse bas gzigs la las gun mdzod / /
ces pa'i bar sbyar la gdon par bya'o / /
lhag chad kyi nyes pa zhi ba'i phyir he ru ka'i yig brgya mang du bzla /
me tog dang bcas pa'i thar mo sbyar te /
gang yang bdag blo rmongs pa yis / /
zhes pa nas /
mgon khyod de gun bzod par mdzod / /
ma rnyed yongs su ma shes dang / /
zhes pa nas /
de kun gtso bos bzod mdzad rigs / /
zhes pas bzod par gsol /
bcom ldan 'das dpal 'khor lo sdom pa'i lha tshogs khyed rnams la mkhyen pa'i ye shes /
brtse ba'i thugs rje /
mdzad pa'i 'phrin las skyob pa'i nus mthu bsam gyis mi khyab ? pa mnga' ba lags pas /
phan bde'i 'byung gnas sangs rgyas kyi bstan pa rin po che sgo thams cad nas phyogs thams cad du dar zhing rgyas la yun ring du gnas par byin gyis brlabs tu gsol / /
dpal ldan bla ma dam pa rnams dang bstan pa 'dzin pa'i skyes bu dam pa thams cad sku khams bzang zhing sku tshe ring ba dang rnam par dkar ba'i 'phrin las thams cad dar rgyas su 'byung bar byin byis brlabs tu gsol / /
bdag cag dpon slob 'khor dang bcas pa rnams dang sbyin pa'i bdag po rnams kyi yang thar pa dang thams cad mkhyen pa sgrub pa'i 'gal rkyen bar chad thams cad zhi zhing mthun rkyen legs tshogs thams cad lhun gyis 'grub pa dang /
'jig rten gyi khams thams cad du bkra shis kyi dge mtshan rgya chen po rgyun mi 'chad du 'byung bar byin gyis brlabs tu gsol / /
zhes 'dod pa'i don la gsol ba gdab /
srid pa gsum 'bar sku ni rjes chags dul bar ldan| zhes pa nas /
go 'phang mchog la 'god par shog /
dge ba cung zad tsam yang rgyal sras kyi / /
thabs mkhas smon lam mchog gis zin gyur na / /
'bras bu dman pa'ang phul du 'byung 'gyur zhing / /
myur du 'dzad pa'ang nam yang mi zad par / /
gsungs phyir dus gsum dge ba ci mchis pa / /
rlabs chen smon lam rnams kyis bsgyur ba la / /
mkhas pa su zhig rab tu brtson mi byed / /
de phyir thabs mkhas de ni 'dir bya'o / /
'das dang ma byon da ltar byung ba dang / /
'brel ba'i legs tshogs bdag la ci mchis pa / /
de yis dngos grub kun gyis 'byung gnas mchog /
bshes gnyen dam pa tshul bzhin bsten par shog /
de yis nye bar bstan pa'i gdams pa las / /
'ongs pa'i dal 'byor don che rnyed dka' dang / /
'jig par la dang ngan 'gro'i sdug bsngal dang / /
de las skyob pa'i skyabs 'gro las 'bras rnams / /
legs par bsam las ngas pa brtan po ni / /
rnyed nas yang dag lam gyi gzhi zin shog /
'khor ba chu shing snying po med pa la / /
rtag tu bdag gi yid ni 'byung gyur cig /
brtse bas 'gro ba'i sdug bsngal ma bzod nas / /
sems ni byang chub mchog la mngon phyogs pa'i / /
smon sems 'jug pa'i sdom pa legs bzung ste / /
phyin drug bsdu ba bzhi la spyod par shog /
thun mongs lam sbyangs snod du gyur ba na / /
dbang bzhi bskur bas sku bzhi 'grub nges kyi / /
nus pa 'jog byed dri ma rnam pa bzhi / /
'khrud ? cing rim gnyis bsgom la dbang bar shog /
de dus bla ma sangs rgyas byang sems dang / /
dpa' bo mkha' 'gro dpang du legs bzhag nas / /
ji skad gsungs bzhin bsrung bar khas blangs pa'i / /
dam tshig sdom pa tshul @# / /
bzhin bsrung bar shog /
de nas tshe rabs kun tu lhag pa'i lhas / /
rjes su bzung nas byin gyis rlobs pa dang / /
rdzogs rim yongs rdzogs skye ba'i rgyud smin cing / /
tha mal snang zhen dri ma 'khrud byed pa / /
bskyed pa'i rim la nges pa brtan rnyed nas / /
thun bzhi'i rnal 'byor la ni rab 'bad de / /
gang snang lha yi 'khor lor 'char ba yi / /
rim pa dang po'i rtogs pa skye bar shog /
sgo gsum spyod pa dpal ldan he ru ka'i / /
sku gsung thugs kyi dag byed lha rnams kyis / /
byin gyis brlabs pas bgegs rnams bzlog pa dang / /
rlabs chen bsod nams tshogs ni rdzogs par shog /
spros kun 'od gsal gnas su sdud pa dang / /
de las nA nga'i ? gzugs su ldang ba dang / /
de nyid dbyangs gsal gzugs brnyan bzhin shar ba'i / /
dkar dmar zla ba'i dbus su zhugs pa las / /
he ru ka yi dkyil 'khor rdzogs pa'i don / /
'chi ba chos sku bar do longs sku dang / /
skye ba sprul skur 'khyer ba'i lam 'khyer du / /
shes nas bsgoms pas de bzhin 'grub par shog /
gnas mchog gang du he ru ka rdzogs pa'i / /
'byung bzhi ri rab pad mas mtshon pa'i don / /
gang la gnad du bsnun pa'i rtsa 'khor sogs / /
rdo rje lus kyi gnas lugs rtogs par shog /
padma'i lte bar zla ba dkar dmar ni / /
'dus pa sogs kyis mtshon par gyur pa'i don / /
lte ba'i dmar cha spyi bo'i dkar cha yi / /
'bar dang 'dzag pa d+hU tIr 'dus pa las / /
nges don lhan cig skyes pa'i he ru ka'i / /
dkyil 'khor rdzogs par bskyed pa'i thabs su ni / /
legs par shes nas thun bzhir bsgoms pa yis / /
de 'dra'i rdzogs rim skye ba'i snod gyur cig /
skye ba sprul skur 'khyer ba'i he ru ka'i / /
phyi dang lus kyi dkyil 'khor thun mtshams bzhir / /
bsgoms pas rags pa dang ni phra ba yi / /
phyi nang dkyil 'khor gsal snang mthar phyin shog /
sgo mtshams ma rnams dbang po'i sgor bsgoms pas / /
las rlung dbang po'i sgo nas ldog par shog /
nyer bzhi'i yul du dpa' bo dpa' mo rnams / /
bsgoms pas rlung rnams nyer bzhi'i rtsar 'dus shog /
chos kyi 'khor lo'i 'dab mar bde chen gyi / /
lha rnams bsgoms pas slar yang rlung rnams ni / /
snying ga'i phyogs dang mtshams kyi rtsa brgyad du / /
'dus nas dbus kyi d+hU tIr 'jug par shog /
nang gi rje btsun yab yum bsgoms pa las / /
dpyid dang thig le phan tshun snyoms zhugs nas / /
rdzogs pa'i rim pa mchog rnams skye ba yi / /
dge ba'i rtsa ba yongs su smin par shog /
dpal ldan 'khor lo sdom pa'i rtsa rgyud don / /
grub mchog lU ? i pa yi man ngag gis / /
bshad pa'i rgyud la brten nas rab bshad pas / /
legs par bshad pa'i snying po rab bsdus pa / /
rdzogs rim rnam 'byor chen po spros bcas nang / /
spros med shin tu spos med sbyed pa gsug /
rdzogs par bskyed nas dngos grub mchog brnyes te / /
mtha' yas 'gro ba myur du sgrol bar shog /
sprul pa'i 'khor lo'i dbus su sprin sgra la / /
sems ni brtan pas nyi zla'i 'gros bcom ste / /
d+hA tIr tsaN+Ta li ni 'bar ba yis| |stong phrag don gnyis rtsa nas rab g.yos pa'i / /
byang chub sems rgyun 'bab dang 'dzag pa las / /
yas babs mas brtan dga' bzhi skye bar shog /
'jug dang gnas dang ldang @# / /
pa'i rlung gis ni / /
sngags kyi rgyal po rdo rje gsum gyi gdangs / /
d+hU tI'i lam nas yang yang bsgrags pa yis / /
lte ba'i dbus kyi mchog gi dbang phyug ma / /
haM yig bdud rtsi'i rgyun gyis mnyes byas pas / /
'od gsal thams cad stong par 'char bar shog /
mkha' dbyings shar ba'i dbang po'i gzhu bzhin du / /
gsal dangs 'od zer lnga yi dra ba can / /
kun da ltar dkar ye shes sems dpa' ni / /
shes rab phag mor rol ba'i dga' ba'i sgras / /
snod bcud spros pa kun sdud bsam gtan mchog /
rjes gzhig rim pas 'od gsal 'jug par shog /
bsam gyis mi khyab 'od gsal phyag rgya che / /
lhan skyes bde chen stong nyid mthar thug dang / /
legs sbyar mnyam par bzhag dus bskyangs pa dang / /
langs par gyur tshe gang shar snod bcud kun / /
chu dang chu rlabs gnyis po ji bzhin du / /
bde ba chen po'i rol bar shar gyur te / /
gzung 'dzin rnam par rtog pa'i bag chags kun / /
yongs su sbyong la thog pa med par shog /
rim pa de yis dpe yi lhan skyes las / /
chu klung shin tu dangs la nya bzhin du / /
sgyu 'phrul dra ba'i skur ni langs gyur te / /
sgyu ma lta bu'i ting 'dzin rdzogs par shog /
sgyu ma'i lus mdzes yang yang 'od gsal du / /
kun tu zhugs las don gyi lhan cig skyes / /
mngon du byas mthar dpal ldan rdo rje 'chang / /
slob pa'i zung 'jug mngon du 'gyur bar shog /
dpa' bar 'gro ba'i ting 'dzin de nyid ni / /
yang yang goms pas ting nge 'dzin rgyal po / /
rdo rje lta bu'i ting nge 'dzin gyis ni / /
'khrul pa'i bag chags ma lus 'joms par shog /
go 'phang mchog de tshe 'dir ma thob na / /
'chi tshe rje btsun yab yum 'khor bcas kyis / /
yid 'ong mchod sprin snyan pa'i rol mo'i sgra / /
ngo mtshar ltas bzang mang pos bsu bar shog /
de nas 'chi ba'i 'od gsal zin mdzad cing / /
lam mchog bsgrub pa'i rig pa 'dzin pa'i gnas / /
rnam dag mkha' spyod gnas su khrid nas ni / /
zab mo'i lam 'di myur du mthar phyin shog /
rnal 'byor dbang phyug bye bas bgrong gyur pa / /
bde mchog bshad sgrub shin tu nyams pa 'di / /
ches cher rgyas shing thar 'dod 'jug ngogs su / /
nam yang mi nub ring du gnas gyur cig /
tshul de bsgrub la thogs med mthu ldan pa / /
'dzam gling gnas mchog nyi shu rtsa bzhi yi / /
dpa' bo rnal 'byor ma ni 'khor bcas kyis / /
g.yol ba med par rtag tu grogs mdzad shog /
ces smon lam gdab /
oM yo ga shud+haH sar+b+ba d+har+m+ma yo ga shu d+honya ? haM /
zhes brjod cing rnam lnga 'dod pa'i phyogs su skar ba'i pad skor byas te /
lag pa gnyis snying kar 'khyud pa'i tshul byas la /
oM badzra muH zhes se gol gdab cing /
dkyil 'khor gyi lha rnams cha gnyis su phye ba'i cha gcig zhu nas hUM du gyur te rang gi sna bug g.yon nas zhugs /
snying ga'i hUM la thim par gyur /
zhes lha rnams kyi cha gcig rang la bsdu /
rang gtso bo las bde mchog zhal gcig phyag gnyis pa'i rnam par phye nas dkyil 'khor gyi phyi rol tu gnas par gyur /
lha rnams kyi cha gcig rten dang brten par bcas pa sgrub gzhi 'di las chu me rlung gi gnod pas ma zhig gi bar du brtan par bzhugs nas bdag sogs sems can thams cad la mchog dang thun mong gi dngos grub ma lus pa bstsal du gsol / /
'dir ni gzugs dang lhan gcig @# / /
tu / /
'gro ba'i don du bzhugs nas kyang / /
nad med tshe dang dbang phyug dang / /
mchog rnams legs par bstsal du gsol / /
oM su pra tI ShTHa badzra ye swA hA /
zhes cha gcig brtan bzhugs bya / /
rab yangs nam mkha' til gyi gang bu bzhin / /
yongs su gang ba'i bde mchog lha tshogs ni / /
kha cig me tog sna tshogs char 'bebs shing / /
la la bkra shis gdangs snyan glu ru len / /
gzhan dag bgegs dpung 'joms pa'i 'phrin las kyis / /
khyed la rtag tu dpal gnas mdzad pa 'di / /
shes par gyis la yid bde skyed cig dang / /
shis brjod phreng ba bdag gis bsgrag par bya / /
rmad byung mtshan dpe'i dpal 'bar longs spyod rdzogs / /
kha sbyor bde stong rol rtag rol cing / /
dmigs med thugs rjes zhi ba'i mtha' spangs ba| |rgyal ba yan lag bdun ldan la phyag 'tshal / /
gsang ba kun gyi mdzod 'dzin gsang ba'i bdag /
sa ra ha dang klu sgrub sha ba ri / /
lU i pa ngang dA rig pa dang / /
rdo rje dril bu pa dang rus sbal zhabs / /
dza lan+d+ha ra pa dang nag po pa / /
gu hya ba dang rnam rgyal zhabs dang ni / /
te lo nA ro la sogs bla ma la / /
dge mtshan ji snyed mchis pa'i bkra shis des / /
dngos dang brgyud pa'i bla ma mchog rnams kyi / /
dri med rnam thar ji bzhin zin pa dang / /
byin rlabs zhugs pas 'khor lo bde mchog gi /
bstan pa rgyas par byed pa'i bkra shis shog /
thar pa chen po'i pho brang gzhal yas khang chen po'i dbus na sna tshogs chu skyes dang nyin byed rgyas pa'i dkyil 'khor la gnas pa'i 'jigs byed dang dus mtshan gyi gdan gyi steng na /
shin tu mdzes shing blta bas mi ngoms pa'i in+d+ra nI la'i ri bo la thun mtshams kyi chu 'dzin gzhon nu yid 'phrog pa'i kha dog dmar ser can gyis 'khyud pa bzhin du bzhugs pa'i ston pa phun sum tshogs pa rigs thams cad kyi khyab bdag drug pa rdo rje 'chang chen po'i ngo bo / /
bcom ldan 'das 'khor lo bde mchog sku mdog sngon po la /
mdzes pa'i mig gi bdud rtsi thams cad phyogs gcig tu bsags pa lta bu'i gzugs dang lang tsho'i dpal phun sum tshogs pa mthong pa tsam gyi mod la bde ba chen po kun tu 'bar bar mdzad pa'i bcom ldan 'das ma rdo rje phag mo sku mdog dmar mos yongs su 'khyud pa'i dpal he ru ka yab yum la shin tu ngo mtshar ba'i dge legs kyi mtshan ma ji snyed cig mchis pa'i bkra shis pa'i dam pa des skal pa dang ldan pa'i gang zag khyed cag 'dir 'khod pa rnams la phun sum tshogs pa'i dpal la rtag tu gnas pa'i shis pa lhag par skyong bar gyur cig /
bde chen rgyal po he ru ka dpal dang / /
bde ba'i mchog sbyin rdo rje phag mo gnyis / /
dpyid dang thig le'i sbyor ba la zhugs nas / /
thabs shes mnyam par sbyor ba'i bkra shis des / /
khyed kyi bde stong dbyer med rgyas mdzad nas / /
shes bya'i 'khor lo thams cad lhan skyes 'dir / /
yongs su sdom byad 'khor lo sdom pa yi / /
lhan skyes bde ba'i bkra shis rgyas byed shog /
de lta bu'i ston pa phun sum tshogs pas gsungs pa'i chos phun sum tshogs pa dpal he ru ka dpa' bo chen po glags pas grub pa thams cad du gzhan gyis mi thub pa /
gdong nas grub pa rgyud thams cad kyi bla ma /
dpal he ru ka rnal 'byor ma'i rgyud kyi rgyal po dpal 'khor lo bde mchog gi rtsa ba'i rgyud gsum dang /
bshad pa'i rgyud drug dang /
@# / /
cha mthun pa'i yan lag gi rgyud rnams la shin tu ngo mtshar ba'i zhes sogs dang /
rnal 'byor ma rgyud dung phyur phrag gcig dang / /
bye ba phrag drug gsungs pa'i nang nas ni / /
rgyal mtshan tog ltar mtho ba'i rgyud kyi mchog /
dpal ldan 'khor lo sdom pa'i rgyud rnams la / /
dge mtshan ji snyed mchis pa'i bkra shis des / /
khyed la chos kyi 'byor ba rgyas pa dang / /
chos kyi mi mthun phyogs kun zad gyur te / /
phun tshogs dpal 'byor rgyas pa'i bkra shis shog /
de lta bu'i chos phun sum tshogs pa nyan pa'i 'khor phun sum tshogs pa sangs rgyas kyi zhing grangs med pa'i rdul dang mnyam pa'i byang chub sems dpa' chen po'i 'khor gyi nang nas che long tsam zhig brjod pa 'di lta ste dpa' bo chen po gzugs rdo rje zhes bya ba nas dpa' bo chen po tshor ba rdo rje zhes bya ba dang /
chos kyi dbyings de bzhin gshegs pa thams cad kyi rdo rje dbang phyug chen po zhes bya ba'i bar drug dang /
dpa' bo chen po rdo rje zhes bya ba nas de bzhin gshegs pa thams cad kyi dbang phyug ces bya ba'i dpa' bo chen po'i bar drug dang /
rnal 'byor ma chen mo ltung byed ma zhes bya ba nas rnal 'byor ma chen mo padma'i dra ba mo zhes bya ba'i bar lpa ? ste /
thams cad kyang nam mkha'i khams kyi mthar thug par hUM dang phaT kyi sgra sgrog pa /
mdzes pa'i gar sna tshogs byed cing rang gi dam tshig dang 'khyud pa dang /
tsum+pa nas snying rje chen po'i nyams yongs su rdzogs par mdzad cing /
khyad par du yang phung po dang skye mched dang khams rnams byin gyis rlobs par bsngags pa'i lha bcu bdun la /
shin tu ngo mtshar ba'i zhes sogs dang /
rnam snang rdo rje nyi ma gar dbang dang /
rdo rje rgyal po rdor sems he ru ka /
gti mug zhe sdang ser sna rdo rje dang / /
'dod chags phrag tog dbang phyug rdo rje dang / /
ltung byed gsod byed 'gugs byed ma dang ni / /
gar dbang ma dang padma'i dra ba la / /
dge mtshan ji snyed mchis pa'i bkra shis nges / /
khyed kyi phung khams skye mched byin rlobs pa'i / /
bkra shis nyin mtshan kun tu skyong gyur cig /
sna tshogs padma 'dab ma brgyad pa'i phyogs kyi 'dab ma bzhi la rin po che'i rigs kyi ngo bo nyid du bzhugs pa mkha' 'gro ma chen mo rdo rje mkha' 'gro ma zhes bya ba dang /
mkha' 'gro ma chen mo rdo rje lA ma zhes bya ba la sogs pa'i snying po'i rnal 'byor ma bzhi nam mkha'i khams kyi mthar thug bar hUM dang phaT kyi sgra sgrog pa zhes bya ba nas /
khyad par du'ang rin po che'i rigs la brten pa'i rgyas pa'i las la sogs pa'i dngos grub thams cad sgrub pa po la bde blag tu stsol bar mdzad pa rnams la shin tu ngo mtshar ba'i zhes sogs dang /
phyogs kyi 'dab mar skra grol gzugs mdzes pa'i / /
mkha' 'gro lA ma du ma skyes gzugs can ma / /
padma'i mtsho la ngang pa'i tshogs 'du bzhin / /
dam tshig can gyi gnas su legs 'dus nas / /
brtse pa'i ma dang sring mo ji bzhin du / /
rtag tu sgrub pa po yi grogs mdzad nas / /
khyed kyi ting 'dzin shes rab longs spyod tshe / /
yon tan ma lus rgyas byed bkra shis shog /
gang zhig bsten la yon tan mang gsungs pa / /
bdud rtsi lnga yi bcud kyis rab gang ba'i / /
mtshams kyi 'dab mar gnas pa'i thod pa la| |dge mtshan ji snyed mchis pa'i bkra shis des / /
khyed la bgegs kyi bar chad zhi ba dang / /
mkha' 'gro ma rnams dgyes par 'gyur pa dang / /
byang sems 'phel ba'i dngos grub myur @# / /
ba yi| /
bkra shis dam pa rab tu rgyas par shog /
rdo rje'i phreng ba sngon po'i mu khyud kyis yongs su bskor ba'i thugs kyi 'khor lo sngon po rtsibs brgyad pa'i phyogs dang mtshams kyi rtsibs la rdo rje'i rigs kyi ngo bo nyid du bzhugs bgrub pa'i gnas mchog tu gyur pa pU li ra ma la ya la sogs pa brgyad kyi dpa' bo dang rnal 'byor ma'i bdag nyid dpa' bo chen po rdo rje thod pa'i dum bu zhes bya ba la sogs pa'i dpa' bo chen po brgyad /
rnal 'byor ma chen mo rab gtum ma zhes bya ba la sogs pa'i rnal 'byor ma chen mo brgyad nam mkha'i khams kyi mthar thug par zhes pa nas /
khyad par du'ang rdo rje'i rigs la brten pa'i drag po'i las la sogs pa'i dngos grub thams cad sgrub pa po la bde blag tu stsol bar mdzad pa rnams la zhes sogs dang /
gnas dang nye ba'i gnas na bzhugs pa yi / /
dpa' bo'i dbang phyug dpa' mo'i dbang phyug ma / /
mkha' la spyod pa'i dpa' bo yab yum la / /
dge mtshan ji snyed mchis pa'i bkra shis des / /
khyed kyi drag po'i las kun 'grub pa dang / /
thugs kyi rigs kyi sngags skyes zhing skyes sogs / /
pho nya'i grogs dang myur du 'dus pa las / /
bde ba'i dga' ston 'bar ba'i bkra shis shog /
padma'i phreng ba dmar po'i mu khyud kyis yongs su bskor ba'i gsung gi 'khor lo dmar po rtsibs brgyad pa'i phyogs dang mtshams kyi rtsibs la padma'i rigs kyi ngo bo nyid du bzhugs pa grub pa'i gnas mchog tu gyur pa kA ma rU pa la sogs pa'i dpa' bo dang rnal 'byor ma'i bdag nyid dpa' bo chen po rdo rje myu gu can zhes bya ba la sogs pa'i dpa' bo chen po brgyad dang /
rnal 'byor ma chen mo sa srung ma zhes bya ba la sogs pa'i rnal 'byor ma chen mo brgyad nam mkha'i khams kyi mthar thug par zhes pa nas /
khyad par du'ang padma'i rigs la brten pa'i dbang gi las la sogs pa'i dngos grub thams cad sgrub pa po la bde blag tu stsol bar mdzad pa rnams la shin tu ngo mtshar ba'i zhes sogs dang /
zhing dang nye ba'i zhing dang 'dun rtog dang / /
nye ba'i 'dun rtog rnams na bzhugs pa yi / /
sa la spyod pa'i dpa' bo yab yum la| |dge mtshan ji snyed mchis pa'i bkra shis des / /
khyed kyi dbang gi las kun 'grub pa dang / /
gsung gi rigs kyi sngags skyes zhing skyes sogs / /
pho nya'i grogs dang myur du 'dus pa las / /
bde ba'i dga' ston 'bar ba'i bkra shis shog /
'khor lo'i phreng ba dkar po'i mu khyud kyis yongs su bskor ba'i sku'i 'khor lo dkar po rtsibs brgyad pa'i phyogs dang mtshams kyi rtsibs la 'khor lo'i rigs kyi ngo bo nyid du bzhugs pa grub pa'i gnas mchog tu gyur ba bre ta bu ri la sogs pa brgyad kyi dpa' bo dang rnal 'byor ma'i bdag nyid dpa' bo chen po rdo rje stobs po che zhes bya ba la sogs pa'i dpa' bo chen po brgyad dang /
rnal 'byor ma chen mo 'khor lo'i shugs can ma zhes bya ba la sogs pa'i rnal 'byor ma chen mo brgyad /
nam mkha'i khams kyi mthar thug par zhes pa nas /
khyad par du'ang 'khor lo'i rigs la brten pa'i zhi ba'i las la sogs pa'i dngos grub thams cad sgrub pa po la bde blag tu stsol bar mdzad pa rnams la shin tu ngo mtshar ba'i zhes sogs dang /
'du dang nye ba'i 'du pa dur khrod dang / /
nye ba'i dur khrod rnams na bzhugs pa yi / /
sa 'og spyod pa'i dpa' bo yab yum la / /
dge mtshan ji snyed mchis pa'i bkra shis des / /
khyed kyi zhi ba'i las kun 'grub @# / /
pa dang / /
sku yi rigs kyi sngags skyes zhing skyes sogs / /
pho nya'i grogs dang myur du 'dus pa las / /
bde ba'i dga' ston 'bar ba'i bkra shis shog /
gzhi'i dam tshig gi 'khor lo'i sgo bzhi dang / /
sgo'i mtshams bzhin ral gri'i rigs kyi ngo bo nyid du bzhugs pa /
rdo rje ma mo khwa gdong ma zhes bya ba la sogs pa'i sgo ma bzhi dang /
rdo rje ma mo gshin rje brtan ma zhes bya ba la sogs pa'i mtshams ma bzhi phyogs dang mtshams kyi bgegs bzlog pa la bsngags shing /
las kyi rigs la brten pa'i sna tshogs pa'i dngos grub thams cad sgrub pa po la bde blag tu stsol bar mdzad pa rnams la shin tu ngo mtshar ba'i zhes sogs dang /
dkyil 'khor chen po'i sgo dang mtshams rnams na / /
ro yi gdan la brdzid pa'i g.yas brkyang gis / /
rab tu bzhugs pa'i ma mo brgyad po la / /
dge mtshan ji snyed mchis pa'i bkra shis des / /
khyed kyi sna tshogs las kun 'grub pa dang / /
phyogs dang mtshams su rgyu ba'i gdug pa can / /
lam gyi bar chad byed las bsrung ba yi / /
bkra shis dam pa rab tu rgyas par shog /
gzhan yang rnal 'byor gyi dbang phyug chen po rdo rje sems dpa' la sogs pa'i dpa' bo'i go cha drug dang rdo rje rnal 'byor gyi dbang phyug ma chen mo rdo rje phag mo la sogs pa'i dpa' mo'i go cha drug lus kyi gnas rnams su bgegs kyi mtshon gyis mi phigs pa'i go cha chen po mdzad pa rnams la shin tu ngo mtshar ba'i zhes sogs dang /
rdo rje sems dpa' la sogs drug dang ni / /
rdo rje phag mo la sogs rnam pa drug /
go cha bcu gnyis yab yum lha rnams la / /
dge mtshan ji snyed mchis pa'i bkra shis des / /
khyed kyi lha yi rnal 'byor ti pa 'dzin las / /
bskyod par byed pa'i bgegs kyi mtshon tsha yis / /
nam yang g.yo bar mi nus rdo rje yi / /
go cha rab tu brtan pa'i bkra shis shog /
ston pa dang 'khor phun sum tshogs pa bzhugs pa'i gnas phun sum tshogs pa ri'i rgyal po rin po che sna tshogs pa'i gzi brjid kyis mdzes pa'i steng na /
rdo rje chen po'i gzhal yas khang dkyil 'khor gyi rgyal po chen po phun sum tshogs pa sna tshogs pas brgyan pa rdo rje rin po che'i rgyan gyis spung pa /
nyi ma dang zla ba'i mdog ltar 'dug pa /
dril bu dang rnga yab dang rgyal mtshan dang g.yer kha'i dra bas mig mang ris su bris pa /
rdo rje theg pa'i chos kyi 'khor lo la 'jug pa'i sgra sgrog pa'i phyi rol na /
sna tshogs pa'i lha dang klu dang gnod sbyin dang srin po la sogs pa dang /
dpa' bo dang mkha' 'gro dang mkha' 'gro ma'i sgra phaiM zhes bya ba'i sgra dang /
a la la zhes bya ba'i sgra sgrog pa dang /
dril bu dang cang te 'u'i sgra sgrog pa rnams kyis yongs su bskor ba'i gzhal yas khang la /
shin tu ngo mtshar ba'i zhes sogs dang /
nam mkha'i khyon ltar yangs pa'i pho brang mchog /
nyi zla'i 'od dang mnyam pa'i 'od 'phro zhing / /
grangs med rin chen rgyan gyis mdzes pa la / /
dge mtshan ji snyed mchis pa'i bkra shis des /
khyed cag gang dang gang du gnas pa der / /
mi shis mtshan ma 'ga' yang mi 'byung zhing / /
zhing gi 'byor pa phul du byung ba yis / /
bde legs rgyun mi 'chad pa'i bkra shis shog /
ces shis brjod kyis brgyan par bya'o / /
gnyis pa phyi rol mchod pa lag mchod dang bcas pa bya tshul la gnyis las /
dang po phyi rol mchod pa bya tshul ni / /
mngon rtogs rgyas pa bsgom pa'i mjug thog la /
@# / /
sngar bsgom pa'i thun par yin na rang bde mchog zhal gcig phyag gnyis pa yum bcas su gsal gdab /
de lta bu min na /
sangs rgyas chos dang dge 'dun la / /
zhes pa nas /
go 'phang mchog la 'god par bgyi / /
zhes skyabs 'gro sems bskyed bya /
shrI he ru ka /
he ni kun gyi 'byung gnas su gyur pa'i sems te /
zhes pa nas /
lte ba'i sngags 'phreng la thim par gyur /
ces dag pa gsum gyi rnal 'byor gyis bdag skyed bsdus pa bya /
de nas nang mchod byin gyis rlabs la /
g.yon pa'i mtheb srin gyis blangs te /
oM sum+b+ha ni sum+b+ha /
zhes sogs zhal bzhi pa'i sngags brjod cing phyogs bzhi dang rang la gtor nas g.yon pa'i mtheb mdzub kyis se gol g.yon skor du gtogs la /
oM sum+b+ha /
zhes sogs kyi sngags tshan ? bzhi po shar la sogs pa'i phyogs bzhir rim pa bzhin brjod pa'i rjes su /
'og thams cad rdo rje'i sa gzhi /
khor yug thams cad rdo rje'i r+wa ba /
steng rdo rje'i gur /
gur gyi 'og r+wa ba'i steng du rdo rje'i bla re ste /
thams cad kyang rdo rje 'bar ba'i rang bzhin bar mtshams med par dum bu gcig tu gyur pa'i phyi rol tu /
rdo rje'i me 'jig dus kyi me lta bus bskor bar gyur /
zhes dang /
rang gi snying gar zla gdan la rdo rje sems dpa'i ngo bo oM ha dkar po /
zhes sogs go cha drug bkod nas /
lag pa g.yas pa'i mtheb srin gyis nang mchod /
oM AH hUM /
zhes brjod cing /
g.yon pa la bsang gtor byas la lag pa mnye bar bya'o / /
de nas g.yon pa'i sor mo lnga la me tog pa zhag pa 'am /
yang na nang mchod kyi thig le re byas la /
g.yon pa'i sor mo rnams bsdus pa'i mthe bong la zla gdan /
gzhan bzhi dang sor mo lnga bsdus pa'i sen mo rnams la nyi ma'i gdan re re /
gdan de rnams kyi steng du mthe bong la rdor sems kyi ngo bo oM ha dkar po / /
mdzub mol rnam snang gi ngo bo na ma hi ser po / /
gung mo la padma gar dbang gi ngo bo swAhA hu dmar po / /
srin lag la dpal he ru ka'i ngo bo bo Sha Ta he nag po / /
mthe'u chung la rdo rje nyi ma'i ngo bo hUM hUM ho dmar ser /
sen mo rnams la rta mchog gi ngo bo phaT haM ljang gu /
rnams bsams la /
g.yon pa'i mthil du padma dmar po 'dab ma lnga pa'i lte bar nyi ma la rdo rje phag mo'i ngo bo oM baM dmar po / /
shar gyi 'dab mar nyi ma la gshin rje ma'i ngo bo haM yoM sngon po / /
dbang ldan du zla ba la rmongs byed ma'i ngo bo hriM moM dkar po / /
byang du nyi ma la bskyod byed ma'i ngo bo hriM hriM ser po / /
nub tu nyi ma la skrag byed ma'i ngo bo hUM hUM ljang gu /
lho'i 'dab mar nyi ma la gtum byed ma'i ngo bo phaT phaT dud kha rnams kyis mtshan par gyur /
bar bsam pa 'am /
yang na sngags de rnams las lha so sor bsgom pa'am /
sngags de rnams las rdo rje sogs phyag mtshan bcu gnyis yongs su gyur pa las lha rnams cho ga gsum gyis bskyed pa'am /
yang na gnas so sor lha rnams skad cig dkrong bskyed bya'o / /
de yang yab rnams la yum gyis 'khyud pa dang /
yum rnams la rang rang gi yab kyis 'khyud pa'am /
yang na yab rkyang pa bskyed pa rnams gang rung bya'o / /
go cha dgod pa la'ang de bzhin du bya'o / /
lag pa'i bol la me long la gzugs brnyen shar ba ltar go cha'i sngags sam lha bcu gnyis gsal bar gyur /
yang na 'khor lo gsum gyi lha tshogs bsam mo / /
lag pa'i sa'i khams ni ltung byed ma /
chu'i khams ni gsod byed ma /
me'i khams ni 'gugs @# / /
byed ma /
rlung gi khams ni gar gyi dbang phyug ma /
nam mkha'i khams ni padma'i dra ba can gyi ngo bor gyur /
par bsams nas /
lag par gnas pa'i sa bon gyi yi ge rnams la lag pa g.yas pas khu ba'i rdzas byin gyis brlabs pa blangs nas lag pa g.yon pa'i phyi nang kun tu /
oM AH hUM /
brjod cing lan gsum du byugs la /
de bzhin du chang gis kyang byugs te /
lag pa dpa' bo dang rnal 'byor ma rnams kyis byin gyis brlabs pa'i 'khor lo gsum gyi ngo bor gyur /
par bsam pa'am /
yang na 'khor lo lnga'i lha tshogs su mos par bya'o / /
de nas phyogs gtsang mar khru gang la sogs ji tsam 'tsham pa'i rgyal byi dor legs par byas nas /
der lag pa g.yon pa gtong pa 'am bzhag la /
zhal bzhi ba'i sngags brjod /
de nas bdud rtsi ril bu dI zhim po dang sbyar ba'am /
bdud rtsi lnga gang rnyed pa rnams nang mchod dang ba byung lnga dang sbyar la g.yon skor du khyam med par gru bzhi'i rnam par byugs la /
de'i dbus su lag pa g.yon pa bzhag ste /
pU dza /
o a /
go ra /
de ma /
kA o / /
tri ko /
ka la /
ka hi /
pre gr-i /
sau su /
na si /
ma gu /
oM pI thA /
u pa pI thA /
k+She tra /
u pa k+Sha tra /
ts+tshan do ha /
u pA ts+tshan do ha /
me la ka /
u pa me la ka /
sh+ma shA ne /
u pa sh+ma shA ne /
zhes brjod nas /
sa gzhi bde stong dbyer med kyi ngo bor gyur pa'i gnas dang /
nye ba'i gnas la sogs pas dang po la sogs pa'i rang bzhin du gyur /
par mos la /
de nas lha gnas mi 'chol ba'i phyir du /
rtsa thig tshun chad ji tsam 'tsham pa'i thig btab la /
gtso bo yab yum dang snying po'i rnal 'byor ma bzhi'i gnas su /
dri bzang pos thig le gru bzhi pa re dang /
lha gzhan rnams kyi gnas su zlum po re bya ste /
oM AH hUM /
brjod cing me tog gi tshom bu re yang dgod do / /
tshom bu de dag ltar bsgom pa ma yin gyi /
phyis lha la me tog 'bul ba'i tshe /
gnas nges par bya ba'i phyir yin no / /
de nas rang gi g.yon ngos su thod pa la sogs pa'i snod gsum du /
nas dang /
'o ma dang /
me tog dkar po dang /
rtswa ku sha dang /
til dang /
bdud rtsi lnga dang /
'bras yos dang /
dri bzang po btab pa'i chu bzhi dang /
nyer spyod rol mo dang bcas pa la sogs pa'i mchod rdzas rnams /
'bru gsum dang /
yi ge bdun pa dang las thams cad pa brgya rtsa brgyad dam /
lan bdun gyis bsngags la /
rang gi g.yon ngos snod gsum du chu bzhi /
de'i mdun du bzed zhal gsum dang bcas pa bzhag /
me tog la sogs pa mdun skyed kyi g.yon nas 'bul ba'i rim pa bzhin du bsham /
rang gi mdun du rdor dril /
g.yas su cang te'u /
g.yon du thod pa chang gis bkang ba rnams bsham mo / /
gtor ma 'byor na /
sha dang nya sha dang sgog pa dang /
btsong la sogs pa dang bcas pa'am /
ma 'byor na ji ltar rnyed pa bsham mo / /
de nas 'bru gsum dang zhal bzhi pa'i sngags brjod cing na mchod gtor bas bsang la chu bzhi nyer spyod rol mo 'dod yon rnams sgrub thabs ltar byin gyis brlab /
de nas mdun skyed sgrub pa la /
snga ma bzhin bsang /
swa b+hA was sbyang /
stong pa'i ngang las skad cig gis rlung gi dkyil 'khor sngon po dbyibs gzhu lta bu /
g.yas g.yon gnyis su rgyal mtshan gyis mtshan pa /
de'i steng du me'i dkyil 'khor kha dog dmar po @# / /
dbyibs gru gsum pa grwa gsum du raM gyis mtshan pa /
de'i steng du chu'i dkyil 'khor kha dog dkar po dbyibs zlum po dbus su bum pas mtshan pa /
de'i steng du sa'i dkyil 'khor kha dog ser po dbyibs gru bzhi pa grwa bzhir rdo rje rtse gsum pas mtshan pa /
de'i steng du ri rab lhun po gru bzhi pa rin po che sna bzhi'i rang bzhin can steng gi phyogs 'tshams su lcogs brgyad kyis nye bar mdzes pa /
de'i steng du sna tshogs padma /
de'i steng du sna tshogs rdo rje /
de'i steng gi lte bar lte ba dang tshad mnyam pa'i sna tshogs padma 'dab ma brgyad pa lte ba dang ge sar dang ldan pa /
phyogs bzhi'i 'dab ma dmar /
me rlung gnyis ser /
bden bral ljang /
dbang ldan nag /
lte ba ljang /
ge sar ser ba /
de'i steng du dbyangs gsal gyi yi ge rnams me long la gzugs brnyan shar ba bzhin du snang ba'i zla ba'i dkyil 'khor dkar la dmar ba'i mdangs can /
rang gi snying gnas hUM yig dkar la dmar ba'i mdangs can 'phros pa sna bug g.yas pa nas 'thon te /
zla ba'i dkyil 'khor gyi steng du gnas par gyur /
hUM yig las 'od zer 'phros pas /
dpal 'khor lo bde mchog gi ye shes pa'i dkyil 'khor rten dang brten par bcas pa spyan drangs /
hUM la thim /
oM AH hUM /
oM sarba pIr yo gi ni ka ya wA ka tsit+ta badzra swa b+hA wa A t+mu ko nya haM /
oM badzra shud+hAH sarba d+harmaH badzra shud d+ho nya haM /
hUM zla ba dang bcas pa yongs su gyur pa las /
dpal 'khor lo sdom pa'i rten dang brten par bcas pa'i dkyil 'khor dus gcig tu grub pa ni /
zhes mngon byang lnga bskyed bsdus pas rten brten pa thams cad dus gcig tu bskyed /
de yang khang pa brtsegs pa'i gzhal yas khang gru bzhi pa sgo bzhi pa /
zhes pa nas /
'khor gyi lha thams cad kyi dpral bar rdo rje'i 'phreng ba 'dzin pa /
zhes rten brten pa thams cad sgrub thabs ltar gsal gdab /
lha thams cad kyi thugs kar zla ba la rdor sems kyi ngo bo oM ha dkar po / /
zhes pa nas /
phaT phaT dung kha rnams kyis mtshan par gyur /
ces go cha bge /
phaiM ye shes pa'i dkyil 'khor rten dang brten par bcas pa spyan drangs /
khaN+Ta ro hi zhes pa nas /
don grub kyis dbu rgyan par gyur /
zhes ye shes pa gzhug cing dbang bskur rgyas gdab rnams mdun skyed ltar bya /
bsdu na go cha dang dbu rgyan rang chas su grub par bsam /
rang gi thugs ka'i hUM las byung ba'i mchod pa'i lha mo rnams kyis mchod par gyur /
par bsam la /
dag cing dri med yid 'ong ba'i / /
zhes sogs mdun skyed kyi skabs su bshad pa ltar /
tshigs bcad sngags phyag rgya dang bcas pas chu bzhi /
nyer spyod rol mo /
rig ma bcu drug /
gdugs /
rgyal mtshan /
bla re /
rgyal srid sna bdun rnams dbul zhing /
nab mchod /
gsang mchod /
de kho na nyid kyi mchod pa yang dbul /
de nas lag pa g.yon pas dkyil 'khor gyi dbus su /
oM AH hUM /
zhes gtso bo yab yum gnyis la me tog dbul /
kha cig spyir me tog dbul zhes gsung ngo / /
de nas gtso bo yab yum gyi snying po dang /
nye snying gi me tog dbul lo / /
de nas mkha' 'gro ma nas bzung ste /
gshin rje 'joms ma'i bar la phyogs g.yon skor dang mtshams g.yas skor gyis lha rang rang gi gnas su /
oM TA ki nI ye hUM hUM phaT /
zhes pa nas /
oM ya ra ma thA ni hUM hUM phaT /
ces pa'i bar lha rang rang gi sngags kyis me tog dbul lo / /
de nas @# / /
lag pa la bkod pa'i lha rnams la /
oM ha /
zhes sogs brjod cing lha rang rang gi gnas su lag pa g.yas pa'i me tog dbul lo / /
lag pa'i bol la lha rdzogs par bkod pa yin na /
oM hUM baM r-i r-I l-i ? l-I /
kaM khaM zhes pa nas /
shaM ShaM saM haM hUM hUM phaT /
zhes pa'i bar gyi ma yig dor ba rnams brjod la me tog dbul lo / /
de nas lag pa g.yon pas me tog bzung rkang brgyad kyi sngags brjod pa sngon du 'gro bas dkyil 'khor gyi dbus su me tog gtor la /
g.yon pa'i dkur phyag rgya bcas nas g.yas g.yon gyi dpung ma gor ? pad kor byas te /
mgo bor thal mo sbyar nas 'dud pa'i tshul byas pas /
lag pa'i lha'i 'khor lo bdag nyid la gzhug par bya'o / /
de nas sngags mchod /
bstod pa /
rgyun bshags / /
thun mong dang thun mo ma yin pa'i sdum bzung /
gtor 'bul /
bzlas pa /
dngos grub zhu ba'i gsol gdab dpyid kyi rgyal mo'i glu /
chad lhag gi nyes pa zhi bar bya ba'i yig brgya /
bzod gsol /
'dod gsol smon lam gdab pa rnams bya /
de nas gshegs su gsol ba ni /
oM yo ga shud+d+hAH sarba d+harmAH yoga shud+d+ho nya haM /
zhes brjod cing rnam lnga 'dod pa'i phyogs su bskor ba byas la mthar 'khyud pa'i tshul byas nas /
oM badzra muH zhes se gol gdab cing /
srin lag gnyis maN+Dal gyi tshom bu la reg la /
dkyil 'khor gyi lha rnams zhu nas hUM du gyur te /
rang gi sna bug g.yon nas zhugs /
snying ka'i hUM yig l thim par gyur /
par bsam /
de nas dkyil 'khor gyi tshom bu rnams dbus su bsdus nas /
oM AH hUM /
zhes bzlas pa'i chu gtsang mas ri mo rnams bsubs la rjes mi mngon par bya'o / /
de nas shis brjod bya tshul ni /
rab yangs nam mkha'i til gyi gang bu bzhin / /
zhes pa nas /
dge legs rgyun mi 'chad pa'i bkra shis shog /
ces pa'i bar brjod cing me tog gi char dbang bar bya'o / /
gnyis pa lag mchod ni /
zas la longs spyod pa'i tshe spyi dang /
khyad par du tshogs kyi 'khor lo sogs dang /
yar ngo mar ngo'i tshes bcu la lag mchod byed par gsungs pas de'i tshul ni /
dpal 'khor lo sdom pa'i rnal 'byor dang ldan pas me tog la sogs pa'i phyi mchod dang /
sha chang sogs gong bu dang /
khu ba'i rdzas ci 'byor ba rnams byin gyis brlab /
khyad par sha chang sogs kyi bza' btung rnams gtor ma ltar byin gyis brlabs te mdun du bzhag /
lag pa g.yas pa'i 'theb srin gyis nang mchod /
oM AH hUM /
zhes brjod cing /
g.yon pa la bsang gtor byas la /
lag pa mnye bar bya'o / /
zhes pa nas /
lag pa dpa' bo dang rnal 'byor ma rnams kyis byin gyis brlab pa'i 'khor lo gsum gyi lha'i ngo bor gyur /
par bsam /
yang na 'khor lo lnga'i lha tshogs su mos par bya'o / /
zhes pa'i bar sngar lag pa sbyang ba'i skabs ltar byas pa'i rjes su /
oM AH hUM /
zhes dang /
rkang brgyad kyi sngags brjod cing /
'khu ba'i rdzas thug pa dang /
zho la sogs pa lag pa g.yas pas g.yon pa'i steng du bzhag la dbul /
de bzhin du sha dang zan la sogs pa gong bu'i rdzas rnams kyang /
lag pa'i lha la dbul /
de nas /
oM ha oM AH hUM /
zhes sogs go cha'i sngags la 'bru gsum btags pa brjod la chang gis kyang @# / /
mchod do / /
de nas yab kyi go cha la g.yas skor dang /
yum gyi go cha la g.yon skor dang /
'khor lo'i lha la phyogs g.yon dang /
mtshams g.yas skor gyis phul nas /
nyer spyod rig ma bcu drug gis kyang mchod la /
rkang brgyad sogs kyis bstod nas lhag chad kyi nyes pa zhi ba'i phyir he ru ka'i yig brgya brjod la /
tshogs dang 'brel na de byin gyis brlabs pa'i don dang /
skabs gzhan yin na skabs dang mthun par /
'dod don la gsol ba gdab bo / /
lag pa la mchod pa'i rdzas de rnams phyed ni tshogs kyi bza' btung ngam /
rang za ba'i bza' btung la bsre zhing /
phyed ni snod gzhan zhig tu bcug ste bzhag par bya'o / /
phyi ma ltar byas na longs spyod 'phel ba'i rten 'brel yod par bla ma kha cig bzhed do / /
de nas lag pa g.yon pa la gos pa'i rdzas g.yas pas bsdus te g.yon pa'i lag mthil du bzhag /
de nas g.yon pa'i 'theb srin gyis bzung nas /
oM AH hUM /
zhes rim pa bzhin snying kha dang /
lce dang /
mgo bor byugs te pad kor byas nas mgo bor bzhag la /
oM yo ga shud+d+haH zhes sogs brjod pas lag pa'i lha rnams spyi bo nas bdag nyid la gzhug par bya'o /
lag pa la gos pa'i rdzas lhag ma rnams lag pa phan tshun mnyes la mgo dang yan lag rnams la byugs na bsrung ba'i mchog tu 'gyur ro zhes gsungs /
ces dpal 'khor lo bde mchog gi ras bris la brten pa'i mdun skyed sgrub mchod bya tshul dang /
phyi rol mchod pa lag mchod dang bcas pa'i ngag 'don go bde bar bsgrigs pa bde chen char 'bebs zhes bya ba 'di ni /
dkyil chog bde chen rol mtsho las rdul tshon gyi dkyil 'khor sgrub tshul bshad kyang ras bris la brten pa'i dkyil 'khor sgrub tshul mi gsal bas rang nyid kyi brjed byad dang skal mnyam gzhan la'ang phan 'dod kyis bsam pas rgyal khams su 'khyams pa'i gyin pa ngag dbang blo bzang chos ldan zhes bgyi bas /
'jam dbyangs gong ma'i rgyal khab pe'i cing gi bod chos lha khang du grags par bsgrigs pa'i yi ge pa ni gzhung lugs rab 'byams la blo gros yangs pa'i rab 'byams smra ba blo bzang nyi ma'o / /
'dis kyang rgyal ba blo bzang grags pa'i bstan pa rin po che phyogs dus thams cad du dar zhing rgyas la yun ring du gnas par gyur cig / / /

