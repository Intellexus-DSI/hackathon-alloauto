@# / /
mkha' 'gro brtan bzhugs skabs kyi lhan thabs bzhugs so / /
@# / /
de yang \u0f38skyabs mgon yas phyin dang rang gi dge ba'i bshes gnyen la sogs pa yul khyad par can gyi gang zag gi sku tshe'i bar chad sel zhing /
\u0f38zhabs pad brtan pa'i rten 'byung gi sgo 'phar bsgrigs pa'i skabs mkha' 'gro'i bsu bzlog dang 'brel ba'i gtor glud gtong na sku glud bca' ba ni /
brtan bzhugs 'bul yul gang yin pa de'i khrus chu sku lus kyi dri ma bsres shing sman sna dang rin po che'i phye ma btab pas 'bru sna lnga'i dar phye sbrus pa'i zan la mi phyugs rigs mi gcig pa du ma'i kha sna'i rlangs dbu gas kyis bdug ste /
sku glud yul de'i khru gang long ba nyams dang cha lugs dod cing /
lag pa gnyis snying gar skyabs sbyin gyi tshul dang /
rkang pa 'gros stabs can du yod pa zhig bzos /
bse'i sha /
dung gi rus pa sogs glud rabs nas 'byung ba rnams gnas so sor mtshon pa re bcug /
mig gnyis su raM /
rna ba gnyis su yaM /
sna bu ga gnyis @# / /
su khaM /
kha la laM /
snying gar i rnams shog bur bris pa gzhug /
gyon 'phros gos tshad ma'am dum bu bskon /
shing sna gang 'dzom dang /
lo'i khams mthun cha ga 'ja' ris su bres pa'i nam mkha' /
bal tshon gyis spras pa'i rgyang bu dang bcas pa gzugs /
srin bya 'ug pa sogs ltas ngan gyi bya sgro sna tshogs pas spras /
mtha' skor du gser dngul zangs lcags /
dar sna /
gos sna /
pags rigs /
'bru sna /
bza' btung sna tshogs pas bskor /
glud chung sor bzhi pa lo grangs kha dog dkar ser dmar ljang sngo nag khra bo rnams bya spu sna tshogs dang bal tshon gyis spras pa /
grangs dang 'dog de mtshungs kyi gtong chung mtheb kyu chang bu dang bcas pa /
grub na glud che chung thams cad gtsang chu /
khron pa /
lu ma /
gangs chu /
g.ya' chu sogs chu sna gang 'dzom gyis khu ba byas shing /
glud che ba la /
me lcags brdab pa'i me /
gtsub shing brdar ba las byung ba'i me /
thog las byung ba'am /
snum khol gyi nang chu blug pa las byung ba'i me /
rgyun bzhag gi me'am sde dgon gyi thab kyi me /
rlung g.yab kyis sbar ba'i me la sogs pa yang 'dzom na blug par bshad do / /
de nas bsu bzlog cho ga dngos gzhi gzhung ltar la /
rdo rje slob dpon khri la bzhugs su gsol mtshams gtor ma dang glud che chung thams cad bsangs sbyangs /
stong pa'i ngang las oM las rin po che'i snod yangs shing rgya che ba'i nang du oM AH hUM zhu ba las byung ba'i gtor ma bdud rtsi'i rgya mtsho chen po dang glud dang dkor cha rnams rang rang gi ming yig dang po thig les brgyan pa yongs su gyur pa las /
phung khams skye mched thams cad tshang zhing 'dod pa'i yon tan lnga dang ldan pa'i glud bzang mkho rgu'i longs spyod zad mi shes pa'i gter dang ldan pa nam mkha' mdzod kyi rang bzhin can du gyur par bsam la 'bru gsum dang nam mdzod kyi sngags rgya dang /
spro na /
sngags drug phyag rgya drug gis byin gyis brlab la /
bdag gi bsaM pa'i stobs dang ni / /
zhes sogs bden stobs brjod /
hUM /
chos dbyings dag pa'i zhing khams dang / /
'dzam gling nyer bzhi'i gnas yul nas / /
'jig rten 'das dang ma 'das pa'i / /
mkha' 'gro daM can rgya mtsho dang / /
srid pa 'khor ba'i gnas yul nas / /
sde brgyad gdon bgegs lan chags sogs / /
mchod sbyin mgron du gyur tshad kun / /
gnas 'dir spyan 'dren gshegs su gsol / /
@# / /
khyad par rdo rje slob dpon cher / /
gdung sems 'phreng ba'i mkha' 'gro ma / /
mkha' spyod zhing gi bya ma rta / /
bsun ma'i tshogs rnams mgron du spyon / /
zhes mgron spyan drangs mkha' 'gro dngos su yod na nang du gtong zhing dar thag bzung nas phyogs so sor 'khod /
hUM /
snyigs dus mi rnams g.yo sgyu dang / /
dam tshig sel bas dbyen spyod pas / /
rig 'dzin bla ma thugs sun te / /
mkha' spyod zhing du dgongs pa gtad / /
mgo nag mi yis ma tshor bar / /
mkha' 'gro'i tshogs rnams bsun mas brel / /
dam can rgya mtsho las la gzhol / /
gdon bgegs rkyen tshogs bskul la rings / /
da ni nyams chag ma lus bskang / /
sku yi dam sel lus kyis bshags / /
gsung gi dam sel ngag gis bshags / /
thugs kyi dam sel yid kyis bshags / /
snyigs dus skye bo'i ngan spyod kyis / /
rig 'dzin bla ma mkha' 'gro'i tshogs / /
thugs 'gal nongs gyur ji snyed kun / /
dam tshig gtsang ma'i tshogs kyi gral / /
'dir 'dus bdag cag rtse gcig pas / /
bshags pas lhag med byang gyur cig /
nyams grib ma lus dag gyur cig /
mkha' 'gro dam can rgya mtsho kun / /
nyams chag bskang bas dgyes par mdzod / /
mchod gtor rgya mtshos dgyes par mdzod / /
tshogs kyi 'khor los dgyes par mdzod / /
gdung ba'i dbyangs kyis dgyes par mdzod / /
mkha' 'gro shugs 'gro 'jig rten rigs / /
sde brgyad gdon bgegs mgron kun kyang / /
mdos glud gser skyems rgya mtsho dang / /
mchod sbyin gtor mas tshim par mdzod / /
snang srid mdos su bshams nas 'bul / /
nam mkha' mdzod du bsgyur nas 'bul / /
sku glud mi las dga' ba 'bul / /
'dod yon nam mkha' bkang ste 'bul / /
gtor tshogs lhun por spungs nas 'bul / /
skyems phud rgya mtshor bskyil nas 'bul / /
brngan dang brdzong la dgyes rgur rol / /
kun kyang mnyes shing tshim par mdzod / /
! shar nas rdo rje mkha' 'gro ma / /
sngon mo 'bum gyis dar thag sdus / /
lho nas rin chen mkha' 'gro ma / /
ser mo 'bum gyis dar thag sdus /
nub nas padma mkha' 'gro ma / /
dmar mo'i 'bum gyis dang thag sdus / /
byang nas las kyi mkha' 'gro ma / /
ljang mo 'bum gyis dar thag sdus / /
dbus nas bud+d+ha mkha' 'gro ma / /
dkar mo 'bum gyis dar thag sdus / /
sna tshogs mkha' 'gro shugs 'gro yis / /
gdung sems 'phreng ba'i dar thag sdus / /
dam can rgya mtsho sde brgyad sogs / /
bsun ma'i dpung tshogs thams cad gshegs / /
rdo rje slob dpon zhing 'dir ni / /
sangs rgyas bstan pa'i srog shing du / /
bskal brgyar bzhugs par gsol 'debs na / /
bsun ma'i tshogs rnams zlog tu gsol / /
sde brgyad gdon bgegs thams cad kyi / /
bar chad rigs rnams ma lus @# / /
zlog /
byur dang gleng gzhi ltas ngan zlog /
skeg dang sri ngan langs pa zlog /
chag che nyam nga mtha' dag zlog /
gal chen gyer tshig lan gsum sogs grangs gsog /
gyeng tshig lan gsum byed na gnyis pa'i /
shar nas rdo rje sogs kyi skabs tshig mtshams dang bstun nas dar thag las kyi rdo rjes bsdus te so sor sbyin /
bsun ma'i tshogs rnams zlog tu gsol gyi skabs mkha' 'gro ma rnams mdos glud phyogs su kha bsgyur te gsum pa bsngo / /
de nas mdos kha bsgyur la /
da ni bsun ma'i mgron tshogs kun / /
nyams chag bskang zhing mchod tshogs kyis / /
dgyes shing tshims nas rang rang gi /
gnas su skad cig badzra muH sde brgyad gdon bgegs lan chags kyang / /
khro gtum rngams sems kun spangs nas / /
byams dang zhi ba'i bsam pa yis / /
rang rang gnas su tshims shing dengs / /
gal te da dung mi 'gro bar / /
'khon pa'i sems kyis gnas byed na / /
'bum phrag khro bo khros pa yis / /
mgo bo tshal ba brgyar 'gas shing / /
lus ni dum bu stong du byed / /
de phyir khe nyen legs bsam nas / /
la 'ur rang rang gnas su dengs / /
oM badzra rak+Sha rak+Sha hUM /
zhes bsun ma'i tshogs rnams phyi mig mi lta bar bskrad /
de nas bla ma lhar bskyed mchod bstod mjug ye shes tshe 'dzin mkha' 'gro ma rnams kyis tshe bcud 'gugs pa'i mos pa dang bcas mda' dar g.yob cing /
hUM hrIH sku gsum zhing dang nyi shu rtsa bzhi yi / /
ngo mtshar rgyan dang bkod rab 'bar ba'i zhing / /
'ja' zer spos sprin me tog mdangs mdzes kun / /
lha dang lha mo'i 'od kyi gur khang 'khrigs / /
shar phyogs rdo rje'i rigs kyi zhing mchog nas / /
me long ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
rdo rje'i rigs kyi tshe yi rig 'dzin thob / /
dpon slob mi 'bral lhan cig 'grogs par shog /
lho phyogs rin chen rigs kyi zhing khams nas / /
mnyam nyid ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje'i slob dpon sku la stsal du gsol / /
bskal par sku mchog mi 'gyur brtan pa dang / /
rin chen rigs kyi tshe yi rig 'dzin thob / /
slob dpon mi 'bral lhan cig 'grogs par shog /
nub phyogs padma rigs kyi zhing khams nas / /
sor rtog ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
padma rigs kyi tshe yi rig 'dzin thob / /
dpon slob mi 'bral lhan cig @# / /
'grogs par shog /
byang phyogs las kyi rigs kyi zhing khams nas / /
bya grub ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
las kyi rigs kyi tshe yi rig 'dzin thob / /
dpon slob mi 'bral lhan cig 'grogs par shog /
dbus phyogs thugs kyi rigs kyi zhing khams nas / /
chos dbyings ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
thugs kyi rigs kyi tshe yi rig 'dzin thob / /
dpon slob mi 'bral lhan cig 'grogs par shog /
mi zad sku dang 'ja' 'od yig 'bru dang / /
sna tshogs phyag mtshan me tog char sil zhing / /
bkra shis ngo mtshar bkod pa'i rdzas mchog kun / /
thugs gsung sku yi dkyil 'khor la thims nas /
mi g.yo 'dzam gling bstan pa'i sgron me dang / /
'gro ba'i ded dpon dam par mnga' gsol lo / /
mtho stobs nus pa'i bdag por dbyugs dbyung ngo / /
bkra shis mi 'gyur brtan par gsol ba 'debs / /
rje btsun bla ma sku tshe rab brtan cing / /
sogs brjod de tshe'i mda' dar bla ma'i phyag tu phul /
de nas dngos grub bskul ba'i gsol 'debs dang bzlas pa maN+Dal tshe rdzas 'bul ba sogs gzhung ltar bya'o / /
bde mchog dkar po dang 'brel ba'i skabs thugs rten phul ba'i rjes su tshe 'brang 'bul ba ni /
bde stong lhan skyes sgyu 'phrul rdo rje'i gar / /
'khor 'das tshe bcud dpal gyi snying po 'di / /
phul bas rje btsun bla ma rdo rje 'chang / /
bde mchog dpa' bo'i ngo bor zhabs brtan shog /
ces phul /
grub rgyal lugs kyi brtan bzhugs 'di ga'i 'don chog par ma dang /
rta tshag gsung bde mchog dkar po'i brtan bzhugs gnyis nang bzlas pa'i mjug /
sku gsung rten dang /
tshe rdzas /
sna bdun /
rdzas brgyad rnams phul rjes /
gsol 'debs maN+Dal 'bul bar gsungs kyang /
deng skabs lag len la bzlas pa'i mjug gsol 'debs maN+Dal rgyas pa phul rjes /
sku gsung thugs rten dang /
tshe rdzas /
sna bdun rdzas brgyad sogs 'bul tshig dang bstun 'bul ba 'brel che zhing 'jug pa bde bas de ltar mdzad /
tshogs 'khor yod na bzlas pa'i mjug gsol 'debs maN+Dal gyi gong du 'bul /
bde mchog dkar po'i skabs rdzas brgyad phul rjes /
bla ma rnams la gsol ba 'debs /
zhes sogs 'don zhing /
bsu bzlog rgyas pa sku glud gtong ba sogs dang 'brel skabs mkha' 'gro'i dar thag bsdu ba sngon du song zin pas /
mtshams 'dir /
shar rdo rje'i rigs kyi sogs dar thag bsdu ba'i skor bzhag nas gzhan cha tshang 'don zhing /
sku glud bsngo ba sogs 'di dang ma 'brel ba'i skabs /
dar thag bsdu ba dang shar rdo rje'i rigs kyi sogs mtshams @# / /
su dkyus ltar bya'o / /
zhes pa 'di ni lcags sprul lor rnam grwa bkras khang spyi so rnying pa rnams nas \u0f38gong sa \u0f38skyabs mgon sku 'phreng bcu bzhi pa chen por bde mchog dkar po dang 'brel ba'i bsu bzlog brtan bzhugs 'bul skabs /
spyir na tshe dpag med 'chi med lha lnga dang 'brel ba'i bsu bzlog cho ga rgyas pa bzhugs kyang /
grub rgyal lugs dang /
bde mchog dkar po sogs dang 'brel ba'i brtan bzhugs skabs /
rgyun par las cung rgyas tsam sku glud gtong tshul sogs sbyar ba nag 'gros shig med stabs /
da lam sku glud bsngo ba dang /
bsun ma bzlog pa'i tshig rnams \u0f38rdo rje 'chang pha bong kha pa'i gsung sor bzhag thog /
bca' gshom dang /
glud byin brlab sogs dam pa'i gzhung gzhan nas kha bskangs te /
bla ma'i phyag len ltar mdzad lugs kyi lhan thabs 'di bzhin sku bcar mtshan zhabs dga' ldan khri byang skye ming pa nas sug bris su bkod de rigs brgya'i khyab bdag \u0f38skyabs mgon srid skyong yongs 'dzin stag brag paN+Di ta chen po'i spyan lam du phab nas dag par bgyis te rnam grwa'i sngags chog gi gras su gzhug pa lags pas yid ches pa'i gnas su bzung 'tshal lo / / / /
mang+ga laM / /
! / /
mgon po phyag drug pa'i grib sel gyi rnal 'byor nyams su len tshul bzhugs so / /
bla ma dang mgon po dbyer med pa'i zhabs la phyag 'tshal lo / /
'dir dpal ye shes kyi mgon po phyag drug pa'i grib sel gyi rnal 'byor nyams su len tshul ni /
yi dam gyi bdag bskyed sngon du 'gro ba'i sgo nas mchod gtor byin rlabs nas bzung bla mgon dbyer med kyi rnal 'byor zin te bshags pa'i mtshams bar 'char can bskang chog nang gsal ltar bya zhing /
de nas /
mgon po'i spyi gtsug tu drin can rtsa ba'i bla ma sku mdog dkar po phyag g.yas shel gyi rdo rje rtse lnga pa thugs kar bsnams pa /
phyag g.yon bdud rtsis gang ba'i thod pa mnyam bzhag gi steng na 'dzin pa /
zhabs rdo rje skyil mo krung gis bzhugs pa /
sku las 'od zer gyi tshogs dpag tu med pa 'phro ba'i thugs ka nas 'od zer gyi tshogs 'phros pas phyogs bcu'i sangs rgyas thams cad sku rdo rje rnam par snang mdzad dkar po /
gsung rdo rje 'od dpag med dmar po /
thugs rdo rje mi bskyod pa sngon po'i rnam par spyan drangs te mdun gyi nam mkha'i khams thams cad sprin gyi phung po 'khrigs pa ltar du bzhugs par gyur /
bla ma yi dam sangs rgyas byang sems rdo rje gsum gyi lha tshogs rnams kyis bdag gi rtsa brgyud kyi dpal ldan bla ma dam pa rnams kyi sku gsung thugs la brten pa'i dam tshig nyams chag thams cad byang zhing dag par byin gyis brlab tu gsol /
zhes gsol ba btab pas sku rdo rje rnams kyi thugs ka nas oM yig dkar po yig brgya 'od zer dkar po dang bcas pa byung ste mgon po'i spyi bo'i bla ma'i smin mtshams su thim ste /
smin mtshams kyi nang thams cad oM yig yig brgya 'od zer dang bcas pas gang /
bla ma'i sku'i dam tshig nyams chag thams cad dag par gyur par bsams la /
yig brgya brgya rtsa gcig gam nyung mthar nyer gcig bzla /
de @# / /
nas /
gsung rdo rje rnams kyi thugs ka nas AH yig dmar po yig brgya 'od zer dmar po dang bcas pa byung /
bla ma'i mgrin par thim pas mgrin pa'i nang thams cad AH yig yig brgya 'od zer dang bcas pas gang /
bla ma'i gsung gi dam tshig nyams chag thams cad dag par gyur par bsams la /
yig brgya gong bzhin bzla /
thugs rdo rje rnams kyi thugs ka nas hUM yig sngon po yig brgya 'od zer sngon po dang bcas pa byung /
bla ma'i thugs kar thim pas thugs ka'i nang thams cad hUM yig yig brgya 'od zer dang bcas pas gang /
bla ma'i thugs kyi dam tshig nyams chag thams cad dag par gyur par bsams la| |yig brgya gong bzhin bzla /
de nas /
slar yang bla ma rdo rje gsum gyi lha tshogs rnams kyis bdag dang sems can thams cad kyi myur mdzad ye shes kyi mgon po 'khor dang bcas pa'i sku gsung thugs la brten pa'i dam tshig nyams chag thams cad dag par byin gyis brlab tu gsol /
zhes gsol ba btab pas mgon po'i spyi gtsug gi bla ma'i spyi bo nas oM yig yig brgya 'od zer dkar po dang bcas pa byung /
mgon po'i smin mtshams su thim pas /
smin mtshams kyi nang thams cad oM yig yig brgya 'od zer dang bcas pas gang /
mgon po'i sku'i dam tshig nyams chag thams cad dag par bsams la| yig brgya gong bzhin bzla /
bla ma'i mgrin pa nas AH yig yig brgya 'od zer dmar po dang bcas pa byung /
mgon po'i mgrin par thim pas /
mgrin pa'i nang thams cad AH yig yig brgya 'od zer dang bcas pas gang /
mgon po'i gsung gi dam tshig nyams chag thams cad dag par bsams la /
yig brgya gong bzhin bzla /
bla ma'i thugs ka nas hUM yig yig brgya 'od zer sngon po dang bcas pa byung /
mgon po'i thugs kar thim pas thugs ka'i nang thams cad hUM yig yig brgya 'od zer dang bcas pas gang /
thugs kyi dam tshig nyams chag thams cad dag par bsams la /
yig brgya gong bzhin bzla /
de nas /
mgon po'i gnas gsum las yi ge gsum yig brgya 'od zer dang bcas pa dkar dmar mthing gsum rim pa bzhin du byung nas gnod sbyin bzhi dang lha mo la sogs pa'i 'khor rnams kyi gnas gsum du rim pa bzhin thim zhing /
gnas gsum yi ge gsum yig brgya 'od zer dang bcas pas rim gyis gang bas 'khor rnams kyi sku gsung thugs kyi dam tshig nyams chag thams cad dag par bsams la /
yig brgya gong bzhin bzla /
de nas /
slar yang bla ma rdo rje gsum gyi lha tshogs rnams kyis bdag sogs sems can thams cad kyi tshe 'khor ba thog med nas bsags pa'i lus ngag yid gsum gyi sdig sgrib nyes ltung dang /
des bskyed @# / /
pa'i phyi nang gi 'gal rkyen mi gtsang ba'i gnod pa thams cad byang zhing dag par mdzad du gsol /
zhes gsol ba btab pas mgon po'i spyi bor bzhugs pa'i bla ma'i smin mtshams dang /
mgon po'i smin mtshams nas oM yig yig brgya 'od zer dkar po dang bcas pa byung /
rang gi smin mtshams su thim pas smin mtshams kyi nang thams cad oM yig yig brgya 'od zer dang bcas pas gang /
lus kyi sdig sgrib dag /
bla ma dang mgon po'i sku'i byin rlabs ma lus pa thob par gyur par bsams la /
yig brgya gong bzhin bzla /
bla ma dang mgon po'i mgrin pa nas AH yig yig brgya 'od zer dmar po dang bcas pa byung /
rang gi mgrin par thim pas mgrin pa'i nang thams cad AH yig yig brgya 'od zer dang bcas pas gang /
ngag gi sdig sgrib dag /
bla ma dang mgon po'i gsung gi byin rlabs ma lus pa thob par gyur par bsams la /
yig brgya gong bzhin bzla /
bla ma dang mgon po'i thugs ka nas hUM yig yig brgya 'od zer sngon po dang bcas pa byung /
rang gi snying khar thim pas snying ga'i nang thams cad hUM yig yig brgya 'od zer dang bcas pas gang /
yid kyi sdig sgrib dag /
bla ma dang mgon po'i thugs kyi byin rlabs ma lus pa thob par gyur par bsams la /
yig brgya gong bzhin bzla /
de nas /
slar yang bla ma dang mgon po'i gnas gsum las /
oM AH hUM gsum yig brgya 'od zer dkar dmar mthing gsum dang bcas pa byung /
rang gi gnas gsum du thim pas lus kyi nang thams cad 'bru gsum yig brgya 'od zer dkar dmar mthing gsum dang bcas pas gang /
sgo gsum gyi sdig sgrib bag chags dang bcas pa dag /
bla ma dang mgon po'i sku gsung thugs yon tan 'phrin las dang bcas pa'i byin rlabs ma lus pa thob par gyur par bsams la /
yig brgya gong bzhin bzla /
de nas /
hUM| rdo rje 'chang dang dpal ldan sha ba ri / /
zhes sogs bshags pa tshar nyer gcig gam bdun 'don /
de nas /
slar yang bla ma yi dam sangs rgyas byang sems rdo rje gsum gyi lha tshogs rnams kyis bdag gi rtsa brgyud kyi dpal ldan bla ma dam pa rnams kyi sku gsung thugs la brten pa'i dam tshig nyams chag thams cad byang zhing dag par byin gyis brlab tu gsol /
zhes pa nas /
bshags pa 'don pa'i bar gong bzhin bya /
de ltar lan grangs mang nyung ji ltar 'os pa longs skabs dang bstun nas byas rjes mgon po'i tshogs 'khor byin gyis brlabs nas 'bul zhing /
grangs brgya rtsa tsam bsags pa'i mthar bskang rdzas byin brlabs nas bzung gtor 'bul gtor brdzongs sogs kyi bar gzhung ltar bya /
tshogs lhag btang ste /
bstod pa man chad dkyus bzhin bya'o / /
nyin gcig la thun gcig byed na de ltar bya /
thun gnyis gsum lta bu byed na spyan 'dren dang bskang ba /
bstod pa @# / /
rnams cung zad rgyas bsdus skabs bstun bya zhing /
grib sel gyi bzlas pa dang bshags pa rnams gong bzhin bya dgos /
tshogs 'khor thun re bzhin 'bul thub na legs shing /
ma thub na thun phyi mar phul yang rung ngo / /
zhes pa 'di ni dpal ldan 'bras spungs bkra shis sgo mang grwa tshang gi mkhan po las thog pa bshes gnyen chen po ngag dbang nyi ma'i gsung gis bskul ba bzhin /
yongs 'dzin khri byang skye ming pas gzhung dang dam pa'i phyag bzhes ltang yi ger bkod pa lags so / / / /
dge legs 'phel / / / /
