@# / /
gtor ma cha gsum gtong tshul bsdus pa bzhugs so / /
@## / /
na mo gu ru /
gtor ma cha gsum gtong bar 'dod pas mchod gtor phyag len bzhin bsham /
skyabs sems sngon du btang ste /
rang nyid skad cig gis dpal rdo rje 'jigs byed+ bzhengs par gyur /
mchod pa bsang sbyangs /
stong pa'i ngang las AHlas byung ba'i thod pa+ shap+ta AHhUM /
oM swa b+ha wa+ 'byung gyur cig /
ces sngags? drug dang phyag rgya drug gis byin gyis brlabs la /
shAkya seng ge'i spyan snga ru / /
'jig rten skyong bar zhal bzhes pa'i / /
phyogs skyong bcu po 'khor bcas rnams / /
mchod sbyin gnas 'dir gshegs su gsol / /
oM e hye hi da sha di ka lo ka pA la sa pA ri wa ra rdo rje bsdu ba'i phyag rgya byas la /
sa ma ye swAhA /
@## / /
oM da sha dik lo ka pA la sa pA ri wa ra ar+g+haM pra tI ts+tsha swAhA /
zhes mchod yon dang /
ka ma la ye stwaM /
zhes gdan 'bul /
de nas /
oM da sha dik zhes pa nas /
wa ra ar+g+haM zhes sogs kyis nyer spyod rol mo'i? bar 'bul /
de nas /
rgyal bstan bsrung zhing skyong mdzad pa / /
lha yi dbang po la sogs pa'i| |phyogs skyong dam tshig shes tshogs la / /
mchod sbyin bstod de phyag kyang 'tshal / /
gtor ma sbyin pa ni /
oM da sha di ka + wa ra na maHsarba ta thA ga te b+h+yaH zhes sogs gsum dang /
rdo rje can sogs 'khor bcas kyis / /
mchod sbyin gtor ma 'di bsnoms la / /
bdag cag yon mchod 'khor bcas kyi| |'gal rkyen kun sol mthun rkyen bsgrub / /
ces gtor ma bsngos te 'phrin las 'chol /
sde brgyad spyan drangs pa ni /
sde brgyad gdon rigs tshogs rnams la / /
bdag gis pus btsugs thal sbyar te / /
gsol 'debs byed kyi legs gsan nas / /
phan gdags slad du 'dir sbyon cig /
oM e hye hi lko kA ra sa pA ri wa ra sa ma ye swAhA /
oM lo ka + wa ra ar+g+haM pra tI ts+tsha swAhA /
zhes mchod yon dang /
gdan sngar bzhin phul nas /
nyer spyod rol mo dang bcas pas mchod /
oM lo ka kA ra sa pA ri wa ra na maHsarba ta thA ga te b+h+yaH zhes sogs kyis gtor ma phul nas /
ri rab dga' tshal rdzing gnas sogs / /
'jig rten khams kyi 'byung po'i tshogs / /
mchod gtor 'di dag legs gsol nas / /
las kyi 'bras bu mchis par mdzod / /
ces 'phrin las 'chol /
rang nyid hUM mdzad du gyur /
mchog gsum bden pa'i byin rlabs kyis / /
gnod byed bgegs rigs gang yin kun / /
skad cig thang cig yud tsam la / /
bdag nyid mdun du mchis par gyur| |oM DA k+ki hUM dzaH zhes bgegs bkug la /
oM sarba big+h+nan sa pA ri wa ra ar+g+haM pra tIts+tsha swAhA /
zhes mchod yon dang /
gdan nyer spyod rol mo rnams gong bzhin 'bul /
oM sarba big+hAn sa pA ri @# / /
wa ra na maHsarba ta thA ga te b+h+yaH zhes sogs gsum gyis gtor ma 'bul /
gdon bgegs 'byung po'i tshogs rnams kyis / /
mchod gtor 'di yis mgu byos la / /
bdag cag rnams la phan pa'i yid / /
de ring phan chad bskyed par bgyi / /
mtshon chas mi 'jigs nas nad de nye bar sol mdzod la / /
gdon rnams rang gi gnas su dengs / /
sarba big+h+nan gats+tsha /
bgegs rnams rang gnas su gshegs par bsam /
oM lo ka kA ra nas ar+g+haM pra tI ts+tsha swAhA /
gats+tsha /
sde brgyad gshegs par bsam /
oM da sha di ka nas ar+g+haM pra tIts+tsha swAhA /
gats+tsha /
phyogs skyong 'khor bcas gshegs par bsam /
na maHsa man+ta bud+d+hA naM sarba ta thA ga ta sogs lan gsum gyis yi dwags la gtor ma byin /
bsdo smon bkra shis spyi ltar bya'o / /
'di yang btsun pa ngag dbang blo bzang bstan pa'i rgyal mtshan gyis bsgrigs pa'o / / / /
blank page
