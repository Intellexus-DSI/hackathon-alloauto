! / /
shes bya kun la dri med mngon sum skyan? / /
lus can kun la bu gcig lta bur brtse / /
rab 'byams zhing bzhugs bde bar gshegs rnams kyis / /
mi dbang khyod la rtag tu skyong gyur cig /
mnga' ris byams pa'i thugs kyis legs skyong zhing / /
skyabs gsum gus pas spyi bo'i gtsug na 'khur / /
ya rabs spyod tshul dge mtshan du mas mdzos / /
gangs ri'i khrod kyi mgon med zas sbyin gyis / /
bstan pa nyid la dgongs pa'i lhag bsam gyis / /
kun nas bslangs pa'i phun tshogs mthun rkyen stsal / /
phyogs 'dir re zhig sdod pa spro na'ang / /
de la bde bar sdod pa'i mi mthun rkyen / /
gangs can mkhas pa'i dbang po red mda' pa / /
rdzong khar phebs pa'i pho nya 'di ru slob / /
de tshe 'gro 'dod yid kyis bskyod pa yi / /
lus kyi 'khul 'khor de ru phyogs pa rgyur / /
slar yang legs tshogs kun gyi gter chen po / /
bstan pa ring du gnas phyir bstan 'dzin la / /
skyo ngal med par yang 'dud mdzad pa ni / /
nyid kyi ngang tshul pags? mod bskul ci dgos / /
'on kyang mi dbang chab srid brtan pa'i phyir / /
rgyal dang rgyal sras srung ma'i tshogs rnams la / /
bsam pa dag pas gsol ba 'debs pa dang / /
dri ma med pa'i smon lam bgyid par zhu / /
rdzong khar myur du sleb dgos 'dug pa dang / /
phyogs der chu yi 'jigs pa mthong bas na / /
re zhig mjal bar 'ded pa'i 'dun pa skyungs / /
slar yang myur ba nyid du mjal bar smon / /
zhes yi ge gzigs pa'i rten du phyag phyis gser mdog kha gang 'bul / /
zhes pa 'di ni rje rin po che'i zhal snga nas rin spungs pa /
dpon nam mkha' rgyal mtshen? pa la rong chos lung nas gnang ba'o / /
