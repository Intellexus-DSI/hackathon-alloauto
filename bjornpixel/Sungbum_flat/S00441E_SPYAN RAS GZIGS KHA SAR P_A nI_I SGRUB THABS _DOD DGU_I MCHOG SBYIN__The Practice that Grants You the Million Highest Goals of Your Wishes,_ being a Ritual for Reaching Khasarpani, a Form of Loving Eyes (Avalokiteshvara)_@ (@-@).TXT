@# / /
spyan ras gzigs kha sar pA Ni'i sgrub thabs 'dod dgu'i mchog sbyin zhes bya ba bzhugs so / /
@## / /
na mo A r+ya lo ke shwa ra ya /
rab 'byams rgyal ba'i thugs rje gcig bsdus pa / /
'gro ba'i mgon po phyag na padma zhes / /
rnam mang 'gro rnams gang la gang 'dul pa / /
de la der ston thugs rje'i gter la 'dud / /
skal ldan bod kyi lha skal jo bo che / /
kha sar pA Ni zhes grags sgrub pa'i thabs / /
mdor bsdus tshig gi srad bur legs bstar nas / /
gang mos gdul bya'i mgul ba'i rgyan du spel / /
'dir thugs rje chen po kha sar bA Ni sgrub par 'dod ba'i gang zag gis mchod gtor sogs gtsang sbra thon bar 'du byas /
skyabs sems tshad med bzhi spyi dang mthun par bsgom /
swa b+ha was sngags brjod de /
rang gi phung khams skye mched @## / /
thams cad mi dmigs pa'i stong par gyur /
stong pa'i ngang las pad zla'i gdan la hrIH las rang nyid spyan ras gzigs kha sar pA Ni sku mdog dkar po zhal gcig phyag gnyis pa /
g.yas mchog sbyin /
g.yon padma 'dzin pa /
ral ba'i cod pan gyis brgyan pa /
rin po che'i rgyan dang dar gyin bzas klubs pa zhabs skyil krung phyed bas bzhugs pa /
de'i g.yas logs su sgrol ma ljang khu /
g.yas mchog sbyin dang g.yon ut+pa la 'dzin pa /
nor bzang ser po thal mo sbyar nas chos kyi ka pa li 'dzin pa /
g.yon du khro gnyer can ser mo g.yas mchog sbyin dang g.yon dbyug gu rtse gsum pa 'dzin pa /
rta mgrin dmar po g.yas phyag 'tshal ba'i tshul dang g.yon dbyug pa om tshugs su byas pa /
de rnams kyi dbral bar oM /
mgrin par AH thugs kar hUM /
thugs ka'i hUM las 'od 'phros pas phyogs bcu'i de bzhin gshegs pa thams cad spyan ras gzigs kha sar pA Ni gtso 'khor gyi rnam par oM badzra sa ma dzaH zhes pas spyan drangs /
dzaH hUM baM haMH gnyis su med par thim /
slar yang thugs ka nas 'od zer 'phros bas dbang gi lha rigs lnga 'khor bcas oM badzra sa ma dzaH zhes pas spyan drangs /
de bzhin gshegs pa thams cad kyis bdag la dbang bskur du gsol /
zhes gsol ba btab pas /
oM badzra b+ha wa a b+hi Shiny+tsa hUM /
zhes gsungs shing bum pa'i chus spyi bo nas dbang bskur /
sku gang /
dri ma dag /
chu lhag ma yar lud pa las gtso bo la 'od dpag med 'khor rnams la gtso bos dbu brgyan par bsam /
mchod pa rnams /
a mr-i tas bsangs la /
stong par sbyangs nas /
mchod pa rnams phul du byung ba'i lha rdzas su gyur /
ar+g+haM nas shap+ta'i bar mchod /
oM Ar+ya lo ke shwa ra sa pa ri wA ra ar+g+haM nas shap+ta'i bar 'bul /
skyon gyis ma gos sogs kyis bstod /
thugs kar zla ba'i dkyil 'khor gyi steng du sa bon hrIH yig gi mthar sngags phreng gis bskor pa las 'od zer 'phros pas /
'phags pa mchod /
sems @# / /
can gyi don byas /
sangs rgyas byang sems rnams kyi byin rlabs nus mthu thams cad 'od zer gyi rnam par spyan drangs te rang la gnyis su med par thim par bsam zhing /
oM hrIH swAhA /
zhes pa ci nus bzlas mthar /
bcom ldan 'das bdag dang sems can thams cad la dngos grub kyi skal ba stsal du gsol /
zhes gsol ba btab /
rang gi snying kha nas 'od zer 'phros pas 'khor dang gdan 'od zer gyi rnam par gyur te rang la thim par bsam mo /
dge ba 'di yis sogs brjod /
thun lta bu byas nas 'don skabs /
gtor ma 'bul bar 'dod na /
gtor ma bsangs sbyangs /
stong pa'i ngang las rin po che las grub pa'i snod yangs shing rgya che ba'i nang du gtor ma kha tog dri ro nus pa phun sum tshogs pa ye shes kyi bdud rtsi rgya mtsho chen por gyur /
oM AH hUM /
lan sum gyis byin gyis rlabs /
oM Ar+ya lo ke shwa ra sa pa ri wA ra i daM ba liM ta kha kha khA hi khA hi /
lan gsum gyis 'bul /
mchod bstod mdor bsdus byas nas /
gong gi dngos grub zhu ba /
nyer bsdu /
smon lam shis brjod kyis mtha' brgyan bar bya'o / /
zhes spyan ras gzigs kha sar pA Ni'i sgrub thabs 'dod rgu'i mchog sbyin zhes bya ba 'di ni dad dam 'gyur ba med pa hal ha nom chi mkhan pos bskul ba'i ngor \u0f38btsun gzugs chos kyi rdo rjes phral du sbyar ba'o / / / /
