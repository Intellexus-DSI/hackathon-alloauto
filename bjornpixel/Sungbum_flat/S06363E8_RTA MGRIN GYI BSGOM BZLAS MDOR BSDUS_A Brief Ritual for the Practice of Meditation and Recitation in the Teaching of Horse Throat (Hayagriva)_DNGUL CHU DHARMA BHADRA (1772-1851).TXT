! rta mgrin gyi bsgom bzlas mdor bsdus bzhugs / /
! na mo gu ru ha ya g+hi wa ya /
dkon mchog gsum la skyabs su mchi / /
'gro la phan phyir sangs rgyas shog /
gsum /
chos rnams mi dmigs stong par gyur / /
stong pa'i ngang las pad nyi'i steng / /
hrIH yig dmar po'i 'phro 'du las / /
rang nyid rta mgrin sku mdog dmar / /
dmar ljang dkar ba'i zhal gsum steng / /
rta mgo ljang zhur rta skad 'tsher /
? /
phyag drug rdo rje kha TaM gri / /
sdigs mdzub mdung thung rgyu zhags 'dzin / /
gar dgu'i nyams rdzogs dur khrod kyi / /
chas can zhabs brgyad g.yas bzhi bskums / /
g.yon bzhi brkyang pas sbrul brgyan brdzis / /
me dpung dbus bzhugs mgrin pa nas / /
long bu'i bar kun khro tshu'i gtams / /
gnas gsum yi ge gsum gyis mtshan / /
hUM gi 'od kyis ye shes pa / /
dbang lhar bcas pa spyan drangs thim / /
dbang lhas dbang bskur rigs kyi bdag /
'od dpag med kyis brgyan par gyur / /
oM padma'+n+ta krita ar+g+haM sogs kyi phyi mchod dang /
'bru gsum btags pas nang mchod phul /
dus gsum @# / /
bde gshegs thams cad kyi / /
gsung gi rang bzhin mthu stobs bdag /
dbang drag khros pa'i gar mdzad pa / /
padma dbang chen la phyag 'tshal / /
zhes bstod /
rang gi sku dang thugs ka sogs / /
gnas las me 'od 'phros pa yis / /
bde gshegs nus mthu bdag la thim / /
gdug pa'i tshogs rnams tshar gcod gyur / /
oM hrIH padmAn+ta kr-i ta badzra kro d+ha ha ya g+h+ri wa hu lu hu lu hUM phaT /
ces bzla /
dge ba 'di yis myur du bdag /
rta mchog rol pa 'grub gyur nas / /
'gro ba gcig kyang ma lus pa / /
de yi sa la 'god par shog /
smras pa /
rta mchog rol pa'i bsgom bzlas 'di / /
khungs ldan dam pa'i rjes 'brangs nas / /
zhabs drung blo bzang chos 'phel gyis / /
bskul tshe d+harma b+ha dras bris / /
