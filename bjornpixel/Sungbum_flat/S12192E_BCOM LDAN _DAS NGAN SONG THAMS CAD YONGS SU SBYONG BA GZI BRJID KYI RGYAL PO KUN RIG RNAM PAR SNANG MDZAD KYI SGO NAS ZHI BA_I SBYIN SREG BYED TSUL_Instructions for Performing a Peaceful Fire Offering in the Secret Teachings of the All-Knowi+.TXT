@# / /
bcom ldan 'das ngan song thams cad yongs su sbyong ba gzi brjid kyi rgyal po kun rig rnam par snang mdzad kyi sgo nas zhi ba'i sbyin sreg byed tshul bzhugs so / /
@## / /
gang zhig skyabs su bsten na sdug bsngal dang / /
de'i rgyu nyes ltung bud shing ma lus pa / /
skad cig dran pas bsreg mdzad bcom ldan 'das / /
gzi brjid rgyal po 'khor dang bcas la 'dud / /
'dir sgrub pa po gang zhig 7bcom ldan 'das ngan song thams cad yongs su sbyong ba gzi brjid kyi rgyal po kun rig rnam par snang mdzad kyi sgo nas zhi ba'i sbyin sreg byed 'dod pas| sa sbyangs gzungs rgyas bsdus ci rigs pa'i sgo nas byas la /
bkra shis pa'i sa las thab dbyibs zlum po gzabs su khru phyed rgyar khru gang pa de'i steng nas mu ran zheng sor bzhi pas bskor ba| de'i mtshams nas dpang du'ang sor bzhi zhed du'ang sor bzhi'i rang bzhin gyi kha khyer bags kyis nang du gzhal ba /
thab kyi rtsa bar phyogs bzhi'i thad sor zheng sor gnyis re phyi la song ba'i @# / /
stegs bu gru bzhi pa bya /
bris thab byed tshe gsang 'dus dang rigs bsgres nas shes par bya zhing /
de gnyis gang byed kyang kha khyer la 'khor lo'am rdo rje phreng bas bskor ba bya zhing /
thab kyi nang du padma dkar po 'dab ma brgyad pa'i lte bar rdo rje rtse lnga pa srid du sor brgyad pa dpang du sor gcig pa bya /
phyi'i stegs bu gru bzhi pa'i zur bzhir zla phyed rdo rjes mtshan pa 'god /
g.yon phyogs su chu bzhi'i snod dang bzed zhal gsum bsang gtor gyi sku sha'i chun po dang bcas pa mnyi dza la sogs pa'i steng du dgod par bya zhing /
bsang chu'am las bum yang g.yon du dgod /
g.yas phyogs su thog mar nang du 'jig rten las 'das pa dang phyi rol du 'jig rten pa'i bsreg rdzas rnams 'bul ba'i rim pa bzhin bsgrigs /
de'i mtha' logs su 'jig rten dang 'jig rten las 'das pa'i lha la 'bul rgyu'i mchod pa dang gtor ma rim bzhin bsgrigs /
dgang blugs rdor dril mar khu rnams mdun du bzhag /
bdag bskyed rgyas bsdus ci rigs bsgom ste padma'i 'dug stangs kyis kha shar du phyogs pas 'dug cing /
smra ba gzhan bcad Tak+ki hUM dzaHhoHrdo rje hUM dang zhes pa nas /
yid kyi gzugs ni brtan phyir ro /
zhes rdor dril byin brlabs /
bsang chu nas chu blangs te oM pa rdza yak+Sha hUM zhes brjod cing /
thab dang mchod rdzas dgang blugs rang la'ang rang gi g.yon ngos nas brtsams te bsang gtor bya'o / /
oM badzra yak+Sha hUM zhes bsang /
oM shU n+ya tA dzanyA na badzra swa b+hA ba At+ma konyahaM /
stong pa nyid du gyur stong pa'i ngang las oM las byung ba'i rin po che'i snod yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
mar me /
dri chab /
zhal zas /
rol mo la sogs pa rnams dwangs shing thogs pa med pa nam mkha' dang mnyam par gyur / /
oM ar+g+haM AHhUM /
de bzhin du pA dyaM /
Any+tsa ma NaM prok+Sha NaM /
puSh+pe /
d+hU pe /
A lo ke /
gan+b+he /
nai wi dya /
shap+ta /
rU pA shap+ta /
gan+b+he /
ra sa /
spar+she AHhUM /
de nas me lha'i bsreg rdzas rnams byin gyis brlabs pa ni /
rdo rje bsdams pa las gung mo gnyis gshibs te bsgreng ba'i phyag rgyas rdzas rnams la reg la oM swA hA /
oM a swA hA /
oM shra'i swA hA /
oM dzri swA hA /
oM ku ru ku ru swA hA /
de dag las gzhan pa'i rdzas rnams kyi mtshan nyid dang mi ldan pa'i nyes skyon thams cad sbyangs shing dag nas bdud rtsi lnga'i ngo bor gyur zhes brjod /
zhun mar gyi me la oM sarba bid oM /
oM sarba bid AHoM sarba bid hUM /
zhes brjod cing me sbyangs /
las sngags brjod cing bsang chus lan gsum bsangs nas thab tu bcug oM badzra @# / /
dzwa la dzwa la hUM /
hUM brjod cing rlung g.yab kyis me sbar /
las sngags brjod cing /
mar khu blugs gzar bdun gyis kyang me gso / /
de nas ku sha rnams lag tu bzung /
oM badzra satwa AHbdun brjod /
oM ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum bo mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
thab kyi kha khyer la ku sha spyi mthun ltar dgod cing ba glang gi rna ba lta bu thab nang du g.yogs la thal mo sbyar nas bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes brjod /
thab badzra yak+Shas bsangs /
shU n+ya tAs sbyangs /
stong pa'i dang las padma dang zla ba'i gdan la oM gyi mthar oM sarba bid sarba A wa ra NA bi shwa d+ha na ha na hUM phaT /
ces pas bskor ba'i sngags 'phreng zhu ba las byung ba'i ye shes kyi thab kha dog dkar zhing dbyibs zlum po mu ran kha khyer dang bcas pa la 'khor lo'am rdo rje'i 'phreng bas bskor ba grwa bzhir zla phyed rdo rjes mtshan pa dwangs shing thogs pa med par gyur /
thab kyi nang du raM las skyes pa'i me gru gsum pa'i dbus su oM las byung ba'i padma dkar po'i lte bar raM las bgrang phreng /
de yongs su gyur pa las me lha sku mdog dkar po zhal gcig phyag bzhi pa g.yas gnyis padma dang nor bu /
g.yon gnyis ril ba dang dbyug pa thogs pa /
ral ba'i thor tshugs 'bar ba'i phreng ba 'khrug pa gos dang rgyan dkar pos brgyan cing padma'i 'dug stangs kyis bzhugs pa /
gsus khyim che zhing me 'bar ba bzod par dka' ba'i gzi brjid can gyi thugs kar me gru gsum pa raM gyis mtshan par gyur /
rang gi thugs ka'i 'od zer las 'phros pas khro bo 'dod rgyal gyis shar lho nas bsgom pa dang 'da ba'i me lha drang srong gis bskor ba spyan drangs /
g.yas mi 'jigs pa'i phyag rgyas mthe bod g.yob cing /
oM tshur byon tshur byon 'byung po che / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag bsnyen par mdzod / /
lan gsum brjod /
Tak+ki hUM dzaH /
thab kyi me mtshams kyi kha khyer gyi ku sha'i gdan la bzhugs par gyur /
las sngags brjod cing bsang chu gtor la phyi 'brang gi bgegs bskrad /
'og nas da lta nyid du 'byung bar 'gyur ba ltar chu bzhi phul te /
oM badzra ang+ku shadzaH zhes pas dam tshig pa dang nye bar dgug /
oM badzra pA sha hUM gis dam tshig pa la gzhug /
oM badzra s+phoT baM gyis dbyer med du bcing /
oM badzra g+haN+Da hoHsa dbang du byas te /
rdor dril gyis 'khyud pa'i tshul dang ldan pa'i phyag rgya gnyis kyis se gol gtog pa sngon du 'gro bas gzhug pa sogs bya'o / /
oM badzra yak+Sha hUM /
oM badzra yak+Sha haM /
de nas oM AHhrIHpra wa ra sang kA raM prok+Sha NaM pra tIts+tsha hUM swAhA /
zhes pas ku sha'i chun pos zhal bsil gyi snod nas bzed zhal dang por lan gsum bsang gtor 'bul /
snod de nyid nas mdzub mos me tog blangs te /
khu tshur kha @# / /
'og tu bstan pa mthe'u chung nas rim gyis dgrol ba'i phyag rgya dang /
sngar gyi prok+Sha NaM gyi gnas su /
Any+tsa ma NaM zhes pa bcug la /
bzed zhal dang por zhal bsil dang /
rdo rje snyim pa kha phye ba'i phyag rgya dang /
ar+g+haM zhes sbyar bas bzed zhal gnyis par mchod yon dang khu tshur bcangs nas chu nang nas me tog blangs nas lan gsum bskor te khu tshur kha gyen du bstan ba'i mdzub mo nas rim gyis dgrol ba'i phyag rgya dang /
pAdyaM zhes sbyar bas bzed zhal gsum par zhabs bsil 'bul zhing oM agna ye A di byA A di byA A bi sha A bi sha /
mahA shra'i ye ha bya ka bya ba ha nA ya badzra puSh+pe AHhUM /
de bzhin du sbyar te /
b+ha nA ya badzra shabta AHhUM /
zhes bas nyer spyod rol mo rnams 'bul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad bsreg /
'dzin byed me lha nyid la rnam par 'dud / /
tshangs ba 'jig rten mgon gyi sras / /
me lha'i rgyal bo drang srong mchog /
'byung po yongs su bskyab pa'i phyir / /
thugs rje'i dbang gis sku sprul ba / /
rig sngags grub pa'i drang srong tshul / /
nyon mongs sreg pa'i shes rab 'od / /
bskal ba'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyi sprul pa'i theg pa bcibs / /
rig sngags gsung zhing bgrang phreng 'dzin / /
bdud rtsi'i bcud ldan guN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal /
zhes pas bstod /
oM badzra an la mahA b+hUM ta dzwa la dzwa la ya /
sarba b+hasmi ku ru /
sarba duSh+Ta na hUM phaT /
tri shya dzaHhUM baM hoH sa ma ya stwaM /
sa ma ya haM /
zhes lan gsum gyis dam tshig bsgrag go /
de nas me lha'i ljags rdo rje rtse gcig pa dkar po la raM yig dang /
dgang blugs kyi kha la oM yig 'od zer 'bar ba dang bcas pas mtshan par gyur /
oM agna ye A di byA A di byA A bi sha A bi sha mahA shra'i ye ha bya ka bya ba ha nA ya /
bdag cag dpon slob 'khor dang bcas pa thams cad kyis thar ba dang thams cad mkhyen pa bsgrub pa la bar du gcod pa dang /
sdom pa gsum gyi bcas pa dang 'gal ba dang rang bzhin gyi kha na ma tho ba dang bkra mi shis pa thams cad shAn+ti dku ru ye swAhA /
ces mar khu dgang blugs gsum mam bdun ci rigs phul /
de nas yam shing rnams byang chub shing gi rang bzhin du gyur /
me lha'i sngags kyi mjug tu rdzas so so'i sngags btags te /
de yang yam shing la oM bo d+hi br-ik+Sha ya /
bdag cag /
bkra mi shis pa dang /
gzi brjid phun sum tshogs pa la bar du gcod pa thams cad shAn+ti dku ru swA hA /
'di rnams 'og ma kun la 'gre'o / /
oM agna ye /
'byor ba phun sum tshogs pa+ /
mar khu'i 'o / /
oM sarba pA baM da ha na badzra ye /
sdig ba thams cad+ /
til gyi'o / /
oM badzra A yu She+ /
tshe mthar phyin pa la+ /
dur ba'i'o / /
oM badzra puSh+TA ya+ /
bsod nams rgyas pa la+ /
'bras ma grugs pa'i'o / /
oM sarba saM bA de+ /
bde ba mchog la+ /
zho gzan gyi'o / /
oM a pra ti ha ta badzra ye+ /
bsrung ba mchog @# / /
la bar du gcod ba thams cad dang grib dang mi gtsang ba thams cad+ /
ku shI'o / /
oM sarba ar+tha sid+d+ha ye+ /
bgegs thams cad+ /
yungs kar gyi'o / /
oM badzra bI dza ya+ /
nor dang 'bru rgyas ba la+ /
so ba'i'o / /
oM mahA be ga ya+ /
myur ba'i shugs phun sum tshogs ba la+ /
nas kyi'o / /
oM mahA bA la ya+ /
stobs rgyas ba la+ /
sran ma'i'o / /
oM badzra g+hasma ri+ /
nad thams cad+ /
gro'o / /
de rjes me tog sna tshogs sogs rdzas lhag ma rnams me lha'i sngags kyis dbul lo / /
de nas zhal bsil dang bsang gtor dbul /
de nas 'jig rten las 'das ba'i me lha mchod pa la thog mar me lha bskyed ba ni /
me lha'i thugs kar me gru gsum 'bar ba'i dbus su b+hUM yongs su gyur pa las rta babs dang ldan ba'i rin po che sna tshogs las grub pa'i dkyil 'khor mtshan nyid thams cad longs su rdzogs pa'i phyi rol tu rdo rje'i r+wa ba me ri dang bcas pa /
gzhal yas khang gi nang gi steng dang 'og gi sa gzhi thams cad shar sngo lho ser nub dmar byang ljang dbus dkar ba /
gzhal yas khang nang ma'i dbus su 'khor lo sngon po rtsibs bcu drug ba lte ba mu khyud dang bcas pa de'i dbus su AHsIM+ /
lha'i gnas thams cad du hrIH las padma dang a las zla ba'i dkyil 'khor zhes pa'i bar sgrub thabs bzhin bya /
de nas dkyil 'khor sgrub mchod dang 'brel tshe lha rnams kyi sngags brjod pa dang mnyam du me tog re thab tu dor nas lha rnams rang rang gi gdan la bzhugs par mos nas /
dbus su bcom ldan 'das kun rig rnam par snang mdzad /
shar du ngan song sbyong ba'i rgyal bo / /
lhor rgyal mchog rin chen zhes pa nas /
byang sgor rdo rje 'bebs pa zhes pa'i bar mdun bskyed bzhin bya /
de nas rta babs dang ldan pa'i gzhal yas khang gi khyams kyi lha snam nang ma la sems dpa' bcu drug /
bar ma la nyan thos bcu drug /
phyi ma la rang rgyal bcu gnyis /
sgo bzhir khro bo bcu drug yongs su rdzogs par gyur pa'i lha thams cad kyi sku las 'od zer dkar po'i tshogs 'phro bar gyur zhes brjod sgrub mchod dang ma 'brel na gdan de rnams kyi steng du oM hUM trAM hrIHAHzhes ba nas g.yas rdo rje dril bu 'dzin cing g.yon pa gdan la brten pa rta babs dang ldan pa'i gzhal yas khang gi khyams kyi lha snam gyi padma dang zla ba'i dkyil 'khor rnams dang sgo bzhir padma dang nyi ma'i dkyil 'khor rnams kyi dbus su kalpa b+ha dra /
shra wa ka /
pra te ka /
badzra kro d+ha'i ming yig dang po thig les brgyan pa las rdo rje bzhi /
rin chen bzhi /
padma bzhi /
sna tshogs rdo rje bzhi /
'khar gsil bcu drug dang bcu gnyis rdo rje la sogs pa'i phyag mtshan bcu drug /
ka wa b+ha dra la sogs pa'i ming yig dang po thig las brgyan pa las lha snam nang ma la bskal bzang gi sems dpa' bcu drug /
bar ma la nyan thos bcu drug /
phyi ma la rang rgyal bcu gnyis /
sgo bzhir khro bo bcu drug yongs su rdzogs par gyur pa'i lha thams cad kyi sku las 'od zer dkar po'i tshogs 'phro bar gyur /
rang gi thugs ka'i sa @# / /
bon gyis bcom ldan 'das kun rig gi dkyil 'khor spyan drangs badzra sa ma dzaH ma lus sems can kun gyi mgon+ /
'khor bcas gnas 'dir gshegs su gsol /
dzaHhUM baM hoH /
mahA kA ru Ni kA At+ma ka e hye hi| bcom ldan thugs rjes byon pa legs+ /
oM ka ma la ye stwaM /
zhes brjod /
oM badzra puSh+pe nas shap+ta'i bar gyis mchod ba nas gnas gsum byin gyis brlabs ba'i bar bya /
de nas gong du bshad pa ltar chu bzhi dang bcas pa'i mchod pa rgyas bsdus ci rigs pa'i tshul gyis 'bul /
sgeg sogs brgyad kyis mchod la bstod brgyas bsdus ci rigs ba bya'o / /
de nas lha rnams kyi ljags rdo rje'i rnam pa can dkar po la raM yig dang dgang blugs kyi kha la oM yig 'od zer 'bar ba dang bcas pas mtshan par gyur /
zhes brjod cing thog mar blugs gzar gsum mam bdun gtso bo'i sngags kyis 'bul zhing /
'phrin las bcol ba zhal gyis bzhes par bsam mo / /
de nas rdzas bcu gnyis gong ltar 'bul /
'khor rnams la rang rang gi sngags kyi mjug tu rdzas sngags btags la 'bul /
sems dpa' bcu drug sogs la dur ga tis phul /
grangs gcig gam gsum nas brgya stong gi bar ci rigs dbul /
lha rnams kyi thugs ka nas spros pa'i sangs rgyas rnams kyis bum pa dkar po bdud rtsis gang ba thogs nas bsgrub bya zla ba'i dkyil 'khor la gnas pa la khrus byas pas sdig sgrib dang nad gdon la sogs pa dag nas lus shel ltar gyur /
mar khu dgang blugs gsum mam bdun la sogs pa gtso bo'i sngags kyis dbul zhing /
mchod yon bsang gtor zhal bsil gos so rtsi rnams phul /
nyer spyod tshigs bcad dang sgeg sogs brgyad kyis mchod /
bstod pa rgyas bsdus gang rung byas te phyag byas nas mchod yon dbul /
ma rnyed+ /
bzod mdzad rigs oM badzra satwa AH yig brgya bdun bzlas la /
bdag la dngos grub mchog stsal lags / /
ting 'dzin kun gyi 'bras bu stsal / /
sems can kun la ci 'dod par / /
dngos grub bla na med pa stsal / /
slar yang gshegs par mdzad ba'i phyir / /
rang gi gnas gshegs badzra muHsgrub mchod dang 'brel tshe lha rnams kyi sngags brjod cing /
lha rnams me lha'i thugs ka nas slar gshegs te dkyil 'khor gyi lta so so dang gnyis su med par gyur /
zhes brjod /
ma 'brel na sems ma rdo rje ma'i phyag rgya spyi bo nas gyen du bsgrengs te oM badzra satwa muH ye shes pa rang gnas su gshegs /
rdo rje bsdu ba'i phyag rgya byas la oM badzra sa ma dzaHdam tshig pa'i rten dang brten pa'i dkyil 'khor gyi lha so so dang gnyis su med par gyur /
zhes brjod /
de nas slar yang 'jig rten pa'i me lha mchod pa ni /
oM agna ye zhes pa nas /
ba ha nA ya /
puSh+paM pra tItsatsha hUM swAhA /
zhes pa nas /
shap+ta pra tIts+tsha hUM swAhA /
zhes pa'i bar gyis mchod /
oM AHhIHpra wa ra sad kA raM phro k+Sha naM pra tIts+tsha hUM swAhA /
zhes pas bsang gtor /
de bzhin du /
Any+tsa ma NaM /
@# / /
zhes pas zhal bsil /
oM badzra taM bu la swAhA /
zhes pas so rtsi /
oM badzra wA sa sya swAhA /
zhes pas gos gsar pa rnams phul nas /
slar yang yam shing nas bzung ste bsreg rdzas lhag ma rnams gong du 'jig rten pa'i me lha'i skabs su bshad pa ltar tshang mar 'bul /
de nas dril stabs dang bcas pas /
'jig rten dbang phyug tshangs dbang mgon gyi sras / /
zhes sogs kyis bstod nas /
oM AHhrIHbra wa ra sad kA raM Any+tsa ma NaM pra tIts+tsha tUM swAhA sa zhal bsil /
de bzhin du /
prok+Sha NaM gyis bsang gtor phul nas /
me lha'i sngags la puSh+paM sogs sbyar te /
nyer spyod rol mo rnams kyis mchod /
gtor ma rgyud sde 'og ma bzhin du byin gyis brlabs la me lha'i sngags kyi mjug tu na maHsarba ta thA ga ta sogs sbyar nas nyer spyod kyis mchod /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun 'grub cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la bsrung / /
dngos grub kun gyis stong grogs mdzod / /
dus min 'chi dang nang rnams dang / /
gdon dang bgegs rnams med par mdzod / /
rmi lam ngan dang mtshan ma ngan bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog / /
oM AHhrIHpra war sang kA raM ar+g+haM pra tIts+tsha hUM swAhA /
gang yang bdag blo rmongs pa yis /
zhes pa nas /
de kun khyod kyis bzod mdzad rigs / /
oM badzra satwa AH rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur byon zhing / /
bdag gi dngos grub thams cad sgrubs / /
oM AHbadzra muH me lha ye shes pa rang gi gnas su gshegs /
dam tshig pa me 'bar ba'i rnam par gyur /
ces brjod cing shis pa brjod cing me tog gi char dbab bar bya'o / /
long yod na me ma shi'i bar du mi dkrug mi 'gom ring pa yod na 'o mas brdal te sol ba rnams btus la 'bab chu'i rgya mtshor dor te las kyi rjes mi mngon par bya'o / /
'dir 'bad dge ba gang zhig bsags ba des / /
mar gyur sems can 'khor ba'i rgya mtsho las /
bsgral te rnam 'dren rgyal ba'i go 'phang la / /
'god pa'i ded dpon mchog tu bdag gyur cig /
ces bcom ldan 'das kun rig rnam bar snang mdzad kyi zhi ba'i sbyin sreg 'don nor bu dga' ldan ba dbu mdzad blo bzang 'phrin las kyis bskul ngon shAkya'i dge slong blo bzang dpal ldan ye shes kyis sbyar ba'o / /
sarba mang+ga laM / / / /
