! na ma Ar+ya lo ki shwa rA ya /
rgyal kun thugs rje'i rang gzugs spyan ras gzigs / /
bcu gcig zhal dang phyag stong spyan stong can / /
steng du rtsa brgyud bla ma'i tshogs rnams dang / /
'jam pa'i dbyangs dang lag na rdo rje'i 'khor / /
'og tu rta mgrin dpal mgon phyag drug pa / /
star ko lha bcan dang bcan bzhengs pa'i dgos / /
rgyal bstan dar zhing bstan 'dzin zhabs pad brtan / /
bdag dang pha ma 'brel thogs yid can gyi / /
sngon bsags sdig ltung nyes tshogs kun byang zhing / /
nges 'byung byang chub sems dang yang @# / /
dag lta / /
mtshan bcas mtshan med rnal 'byor mthar son te / /
gru 'dzin bdag po'i go 'phang myur thob shog /
mang+ga laM /
na maH sarba dz+nyA ya /
rtsod dus 'gro ba'i skyabs mgon shAkya'i tog /
yan lag 'byung sogs gnas brtan drug lhag bcu / /
dge bsnyen chos 'phel rgyal chen sde bzhi dang / /
bcas pa'i snang brnyan 'dren phyed dga' ston la ni /
? /
dang dang gus pa'i blo yis rgyu sbyar te / /
bzhengs pa'i dge tshogs kha ba'i ri bo la / /
bcu gnyis bdag po'i snang bas 'khyud 'dra des / /
skye 'phreng kun tu 'khor lo bzhi ldan rten / /
thob cing tshul khrims ting 'dzin shes rab kyi / /
bslab gsum rtogs pa'i bstan pa rab bzung ste / /
'gro kun srid zhi'i rgya mtsho rnam gnyis las / /
sgrol ba'i ded dpon chen por 'gyur bar shog /
shu b+haM / /
na mo gu ra we /
rigs brgya'i khyab bdag dpal ldan rdo rje 'chang / /
rigs gsum kun 'dus 'jam mgon blo bzang grags / /
paN chen blo bzang bstan pa'i nyi ma che / /
rgyal ba'i dbang po mkhas grub rgya mtsho'i sde / /
d+ha rma b+ha dra blo bzang tshe ring mtshan / /
rdo rje sems dpa' bde mchog 'jigs mdzad lha / /
nA ro mkha' spyod drag po gsum sgril dang / /
mgon dkar yid bzhin nor bu dang bcas pa'i / /
bla ma yi dam lha dang chos srung gi /
snang brnyan bris thang 'di bzhengs legs byas mthus / /
tshe ring nad med lus sems bde dang ldan / /
sa lam myur bgrod byang chen thob gyur cig /
shu b+haM / /
na mo gu ru b+h+yaH ston mchog zas gtsang sras dang byams 'jam dbyangs / /
ltung bshags sangs rgyas lnga lhag bcu phrag gsum / /
sman bla bde gshegs mched brgyad dang bcas pa'i / /
snang brnyan lta byed bdud rtsi spungs 'dra 'di / /
bzhengs pa'i legs byas ston zla'i rjes 'gro des / /
shes nyon sgrib zung mun pa drug phyungs te / /
bsod nams ye shes tshogs gnyis ku mu da'i / /
dge 'tshal kun gsal pha mthar rgyas gyur cig /
mang ga la shrI dzwa la dzaM bu dwi pA lang+ka ra b+ha ban+tu / /
oM swa sti /
sngags zur rjo rje 'chang dang yongs 'dzin mchog /
tshe lha skor gsum 'jam dbyangs dkar po dang| |dmar ser a ra pa tsa bstong sgrub dang / /
smra ba'i seng ge 'jam nag dbyangs can dkar / /
sgrol ljang nor rgyun lha mo 'od zer can / /
rnams kyi slar gzugs ras gzhi'i me long ngos / /
'dren byed dga' ston mchog tu shar ba gang / /
bskrun pa'i rnam dkar 'chi med lam gang bas / /
dam pa'i byin rlabs sems la rab zhugs te / /
las bzhi grub chen brgyad dang phyag rgya che'i / /
dngos @# / /
grub dman 'bring mchog gsum myur thob nas / /
mkha' mnyam 'gro ba'i skyabs dang mgon gyur cig /
sarba dza ga taM /
'di rnams dbang 'dus tshe ring nas bskul ngor mdzad pa'o|
