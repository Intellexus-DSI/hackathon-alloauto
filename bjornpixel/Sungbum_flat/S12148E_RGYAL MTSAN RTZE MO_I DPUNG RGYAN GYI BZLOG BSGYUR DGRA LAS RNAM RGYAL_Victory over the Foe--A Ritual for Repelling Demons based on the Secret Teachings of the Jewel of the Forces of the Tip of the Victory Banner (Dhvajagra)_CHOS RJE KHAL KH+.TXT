@# / /
rgyal mtshan rtse mo'i dpung rgyan gyi bzlog bsgyur dgra las rnam rgyal zhes bya ba bzhugs so / /
@# / /
na mo gu ru mu ni in+d+ra ya / /
phas rgol g.yul las rnam par rgyal mdzad cing / /
lha mchog rgyal mchog rtse mo'i dpung rgyan la| |gus pas 'dud nas de la nyer brten pa'i / /
gtor ma'i las rim cung zad brjod par bya / /
'dir lha mchog rgyal mchog rtse mo'i dbung rgyan la brten nas gtor ma dang 'brel ba'i bzlog bskyur bya bar 'dod pas /
rgyal mtshan rtse mo'i dbung rgyan gyi sku brnyan bris bur ci rigs kyi mdun du dmar gtor zur gsum pa rtse mo'i rno brgyan med pa dang /
chos skyong spyi gtor ma dang /
bdag mdun gyi mchod pa dang /
phyogs skyong sde brgyad gdon bgegs rnams la bsngo rgyu'i gtor ma cha gsum dang /
gzhi bdag gi gtor ma dang bcas pa bshams te /
skyabs 'gro sems bskyed tshad med bzhi bsgom pa sngon du btang nas /
shU n+ya tas stong @# / /
par sbyangs /
stong pa'i ngang las padma dang zla ba'i dkyil 'khor gyi steng du rang gi d+h+waM yig mthing kha de las 'od zer 'phros phas rgol gdug pa can thams cad tshar bcad /
tshur 'dus yongs su gyur pa las /
rang nyid rgyal mtshan rtse mo'i dpung rgyan rdo rje ro langs ma sku mdog mthing nag zhal bzhi phyag brgyad pa zhabs bzhi pa phyag g.yas kyi dang po ral gri /
gnyis pa'i gtun shing /
gsum pas 'khor lo /
bzhi pas mda' 'dzin pa /
g.yon gyi dang po rtse gsum /
gnyis pas zhags pa /
gsum pas gzhu 'dzin can /
bzhi pas sdig 'dzub mdzad pa /
zhabs bzhi bdud bzhi mnan ba /
khro mo'i cha lugs dang rgyan gyis brgyan cing /
dar sna tshogs kyi na bza' gsol ba /
sku las skyes pa'i ye shes kyi me 'bar ba'i dbus na zhabs g.yas bskums shing /
g.yon brkyangs pa'i stabs kyis bzhugs pa /
de'i dpral bar oM dkar po /
mgrin par AH dmar po /
thugs kar hUM sngon pos mtshan par gyur /
thugs ka'i hUM las 'od zer 'phros pas /
rang bzhin gyi gnas nas bsgom pa dang 'dra ba'i ye shes sems dpa' badzra sa ma dzaH dzaH hUM baM hoH dam tshig pa dang gnyis su med par gyur /
slar yang thugs ka'i hUM las 'od zer 'phros /
dbang gis lha rnams spyan drangs /
khyed rnams kyis 'di la mngon par dbang bskur du gsol /
zhes gsol ba btab pas /
de rnams kyi ye shes kyis bdud rtsi'i gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ya hUM /
zhes gsungs zhing dbang bskur bas sku gang /
dri ma dag chu lhag ma yar lud pa las mi bskyod pas dbu rgyan par gyur /
mchod pa rnams byin brlabs la /
a mr-i tas bsangs /
swa b+ha was sbyangs /
stong pa'i ngang las oM las byung ba'i snod yangs shing zhes pa nas mnyam par gyur /
oM ar+g+haM nas shap+ta AH hUM /
zhes byin gyis rlabs /
oM d+h+wa dza a kra ke yu ra ar+g+haM nas shap+ta pratI ts+tsha swAhA /
zhes mchod /
phas rgol ma lus 'joms mdzad pa / /
thub pa'i dbang po rab sngags pa'i / /
rgyal mtshan rtse mo dpung rgyan @# / /
la| |sgo gsum gus pa'i phyag 'tshal lo / /
zhes phyag bya /
rang gi snying gar zla ba'i dkyil 'khor gyi steng du d+h+waM yig mthing kha'i mthar bzlas bya'i sngags kyis bskor ba'i 'od zer ba spu'i khung bu thams cad nas phyir 'phros /
rgyal ba sras bcas rnams mchod pas mnyes par byas /
ming po gsum gyi dmag bskul te /
phas rgol gdug pa can thams cad tshar gcod par bsam zhing /
sngags bzlas /
na mo b+ha ga wa ti d+h+wa dza a kra ke yu ra par se n+ya bi d+h+wa sa na ka ri swa bo sa n+ya pa ri pha la ni /
u la ka mu khaM kha kha khA hi khA hi /
pa re se n+yaM a n+tan mu khi na /
a n+tan b+hu dze na pra ha ra pra ha ra hUM hUM phaT phaT swAhA /
zhes mang nyung ji ltar rigs par bzlas zhing dge ba bsngo bar bya'o /
de nas rgyal mtshan rtse mo'i dbung rgyan bka' sdod dang bcas pa spyan 'dren pa dang snang srid kyi 'byung po rnams mgron du 'bod pa ni /
hUM phas rgol mtha' dag 'joms mdzad pa'i / /
rgyal mtshan rtse mor dbung rgyan mchog /
bka' sdod bsrung ma'i tshogs dang bcas / /
mchod pa'i gnas 'dir gshegs su gsol / /
shar lho nub byan steng dang 'og /
dbang dang brten 'brel me rlung gi /
phyogs dang phyogs mtshams skyong mdzad pa'i / /
phyogs skyong 'khor bcas gnas 'dir gshegs / /
lha klu gnod sbyin lha min bla / /
sde brgyad 'khor dang bcas pa dang / /
gdon bgegs 'byung po'i tshogs rnams kyang / /
mchod sbyin gnas 'dir gshegs su gsol / /
e hya he badzra sa ma ya dzaH dzaH mdun gyi nam mkhar rgyal mtshan rtse mor dpung rgyan rdo rje ro langs ma sku mdog mthing nag zhes sogs gong bzhin stabs kyis bzhugs pa'i mtha' bskor du bstan bsrung ye shes pa'i tshogs kyis bskor ba'i phyi rol tu phyogs skyong sde brgyad gdon bgegs 'byung po'i mtha' yas pa'i bskor gtso 'khor oM dkar po /
mgrin par AH dmar po /
thugs kar hUM sngon pos mtshan par bsam /
ka ma la ye stwaM /
zhes gdan phul /
mchod pa rnams kyi chu nyer spyod 'dod yon lnga dang bcas pa byin gyis rlabs te /
lha rdzas mchod yon rgya mtsho 'di / /
rgyal mtshan rtse mo dpung rgyan sogs / /
srid zhi'i mgron rnams kun la 'bul / /
rlung rta rgyas phyir gshegs su gsol / /
oM d+h+wa dza a kra ke yu ra sa pA ri wA ra ar+g+haM pra ti ts+tsha hUM swAhA /
zhes sogs chu gnyis nyer spyod /
'dod yon lnga dang rin chen sna 'dun 'bul /
phas rgol ma lus zhes sogs phyag 'tshal lo / /
ces gang 'os kyis bstod /
de nas gtso bo dang chos skyong gi gtor ma gnyis /
a mr-i tas bsangs /
swa b+hA was stong par sbyangs /
stong pa'i ngag las b+h+ruM las byung ba'i gtor ma kha dog dri ro nus mthu phun sum tshogs pa dang ldan pa'i ye shes kyi bdud rtsi'i rgya mtsho chen por gyur /
oM AH hUM /
zhes lan gsum brjod pa byin rlabs /
cha gsum gtor ma sngags drug phyag drug gis byin rlabs te /
oM d+h+wa dza a kra ke yu ra @# / /
pA ri wA ra x kha kha khA hi khA hi /
zhes bdun nam nyer gcig gis gtso mo byas la 'bul /
ar+g+haM sogs kyi mchod /
hUM phas rgol 'joms la mnga' brnyes pa'i / /
rgyal mtshan brtse mo'i dpung rgyan gyis| |mchod gtor rgya mtsho 'di bzhes la / /
bdag cag yon mchod 'khor bcas kyi / /
dus min 'chi dang nad rims dang / /
gdon bgegs bar chad zhi ba dang / /
mi dang mi min 'byung po bzhi'i / /
'jigs pa kun las thal bar mdzod / /
khyad par pha rol dmag 'khrug dang / /
ngan sngags byed kha rbod gtong dang / /
mi kha kha mchu ngan pa sogs / /
mi mthun g.yul las rgyal bar mdzod / /
oM sarba d+harma pa la sa pA ri x khA hi /
lan bdun gyis chos bsrung spyi la phul /
ar+g+haM sogs kyis mchod /
hUM rgyal bstan bsrung bar zhal bzhes pa'i / /
chos skyong 'khor dang bcas rnams kyi / /
mchod gtor rgya mtsho 'di bzhes la / /
sangs rgyas bstan pa bsrung ba dang / /
bstan 'dzin dpon slob yon mchod kyi / /
'gal rkyen bar chad zhi ba dang / /
tshe dang bsod nams rgyas pa dang / /
bsam don lhun gyis 'grub par mdzod / /
dmag dang rgyal po'i 'jigs pa dang / /
'khrug long 'thab rtsod gsha 'gyed dang / /
mthu byad kha smras ngan pa sogs / /
pha rol dgra las rgyal bar mdzod / /
oM ru tra ya zhes pa nas /
nA ga b+h+yaH sa pa ri wa ra na maH sarba x ba liM ta ye swA hA /
lan gsum gyis phyogs skyong la 'bul /
ar+g+haM sogs kyis mchod /
tshangs dbang me lha gshin rje sogs / /
phyogs skyong 'khor dang bcas rnams kyis / /
mchod gtor rgya mtsho 'di bzhes la / /
rnal 'byor yon mchod 'khor bcas kyis / /
dus min chi dang nad gdon bgegs / /
sad ser btsa' than mu ge sogs / /
phyi nang nyer cha 'tshe zhi ba dang / /
ci bsam lhun gyis 'grub par mdzod / /
dmag dang chom rkun 'jigs pa dang / /
pha rol rbad 'dre rbod gtong dang / /
kha smras 'thab rtsod gdug sher sogs / /
gzhan gyis phyogs las rgyal bar mdzod / /
oM de ba nA ga zhes sogs /
ba liM ta ye swA hA /
zhes lan gsum gyis sde brgyad la 'bul /
ar+g+haM sogs kyis mchod /
lha klu gnod sbyin dri za sogs / /
sde brgyad 'khor dang bcas rnams kyi / /
mchod gtor rgya mtsho 'di bzhes la / /
bdag dang dmigs yul sbyin bdag gis / /
dus min 'chi dang gdon dang bgegs / /
nad yams thar pa mu ge sogs / /
mi 'dod nyer 'tshe zhi ba dang / /
'dod yon yid bzhin 'grub par mdzod / /
dgra jag chom rkun dmag 'khrug dang / /
byad kha kha mchu ngan pa dang / /
'thab rtsod gdug sher la sogs pa'i / /
g.yul las rnam par rgyal bar mdzod / /
oM gung ka ri x ba liM ta ye swAhA /
zhes lan gsum gyi gdon bgegs 'byung bo'i tshogs la bsngo /
ar+g+haM sogs kyis mchod /
@# / /
steng 'og bar gsum la gnas pa'i / /
gdon bgegs 'byung po'i tshogs rnams kyi / /
mchod gtor rgya mtsho tshim gyur nas / /
nad rim 'thab rtsod 'khrug long dang| |than ba mu ge sad ser sogs / /
phyi nang nyer 'tshe ma btang bar / /
pha mar gyur pa'i 'gro kun la / /
phan bde'i bsam sbyor bsten par mdzod / /
mtshon cha mi 'jigs gang yang med / /
zhes pa nas gzhan la gnod pa ma byed cig /
gzhi bdag la gtor ma bsngo /
mtshams 'dir rgyal mtshan rtse mo'i dpung rgyan gyi gzungs mdo mang nyung ci rigs par 'don bar bya /
de nas chos skyong gi gtor ma dang cha gsum rnams gtso mo'i gtor ma'i snod du blug nas sgo phyogs su stegs pa'i khar gtor ma'i mdun du bstan te bzhag /
chab kyis bran la /
a mr-i tas bsangs swa b+ha wa sa stong bar sbyangs /
stong pa'i ngang las gtor mro rnams hUM las thog dang mtshon cha me dpung rab tu 'bar pa dgra bgegs bar gcod bzlog pa la mthu dang ldan par gyur bar bsam la /
hUM phas rgol mi dang mi min kun / /
mtha' dag 'joms mdzad lhag pa'i lha / /
rgyal mtshan rtse mo'i dpung rgyan gyis / /
zor chen rdzas kyi stobs skyod cig /
rgyal ba'i spyan sngar bstan pa dang / /
bstan 'dzin skyong bar zhe la bzhes pa'i / /
dkar phyogs chos bzhin skyong mdzad pa'i / /
tshangs sogs phyogs skyong 'khor bcas dang / /
dregs pa sde brgyad tshogs kyis kyang / /
zor chen rdzas kyi stobs skyed cig /
'phrin las bskul ba ni /
hUM phas rgol sdang dgra 'joms mdzad pa'i / /
rgyal mtshan rtse mo'i dpung rgyan bzhes / /
mtshan gsol rdo rje ro langs ma / /
de ring las 'di 'grub par mdzod / /
bstan dgra ma lus 'dul ba dang / /
bstan 'dzin bu bzhin skyong mdzad pa'i / /
mthu ldan chos srung tshogs rnams kyis / /
de ring las 'di x nag phyogs bdud sde'i dpung 'joms pa'i / /
mthu stobs dpal mnga' phyogs skyong dang / /
sde brgyad dmag tshogs 'khor bcas kyi / /
de ring las 'di 'grub par mdzod / /
ces brjod cing gtor ma sgo phyogs su bsgyur /
hUM bla ma lha bsrung tshogs rnams kyi / /
mthu stobs nus pa mtha' yas pa'i / /
bdag gis bcol ba'i las 'di dag /
da lta myur du 'grub par mdzod / /
thub bstan spyi dang khyad par du / /
blo bzang rgyal ba'i chos lugs la / /
sdang bzhin gnod pa'i sems ldan rnams / /
dmar chen gtor ma brlag par mdzod / /
dpal ldan bla ma'i sku 'd+g+ra dang / /
rnal 'byor yon mchod 'khor bcas la / /
gnod cing 'tshe ba dgra bgegs rnams / /
dmar chen gtor x / /
sku gsung thugs dang bshig pa dang / /
dge 'dun sde la gnod pa dang / /
nyes med 'gro la 'tshe ba rnams / /
dmar @# / /
chen x / /
mi dang phyugs kyi nad rims dang / /
mu ge than pa sad ser sogs / /
gnod 'tshe gtang ba'i gdon bgegs rnams / /
dmar chen x / /
byad kha phur kha rbod gtong / /
gdug sher kha mchu ngan pa dang / /
'thab rtsod 'khrug long byed pa rnams / /
dmar chen x / /
mdor na rnal 'byor mchod sogs / /
skye 'gro yongs kyi bde bskyid la / /
bsam sbyor ngan pa'i dgra bgegs rnams / /
dmar chen gtor mas brlag par mdzod / / / /
ces bskul zhing /
gtor zor gnod phyogs sku bskyal bar bya /
de nas dngos 'grub zhu /
btang rags gi mchod bstod dang yig brgya bzod gsol gshegs gsol bsngo smon lam bshis brjod kyis mtha' brgyan par bya'o /
ces rgyal mtshan rtse mo'i dpung brgyan gyi bt+k+yur dgra las rnam rgyal zhes bya ba 'di ni /
snang srid chos bzhin du skyong ba'i mi dbang chen po'i thugs bzhed ltar /
mang du thos pa'i \u0f38 sprang btsun wa gin+t+ras sug bris su bgyis pa 'dis kyang 'gro ba mang po la phan thogs par gyur cig / / /
sarba mang+ga laM / / / /
