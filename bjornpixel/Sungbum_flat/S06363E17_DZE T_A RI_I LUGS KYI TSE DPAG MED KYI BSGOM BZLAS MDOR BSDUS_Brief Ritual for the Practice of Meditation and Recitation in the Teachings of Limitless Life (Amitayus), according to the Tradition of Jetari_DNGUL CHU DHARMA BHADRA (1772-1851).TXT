! dze tA ri'i lugs kyi tshe dpag med kyi bsgom bzlas mdor bsdus bzhugs / /
! na mo gu ru a pa ri mi tA yur+dz+nya nA ya /
'dir dzi tA ri'i lugs kyi tshe dpag med la bsnyen pa bya tshul ni /
sangs rgyas chos dang tshogs mchog la /
zhes sogs skyabs sems sngon du btang la /
rang nyid skad cig gis bcom ldan 'das tshe dpag med du gsal ba'i thugs kar zla ba la gnas pa'i hrIH dmar po'i 'od zer gyi bde ba can nas bla ma dang gnyis su med pa'i bcom ldan 'das tshe dpag med la sangs rgyas dang byang chub sems dpa'i tshogs @# / /
kyis bskor ba mdun gyi nam mkhar spyan drangs /
'jig rten 'dren pa'i gtso bo tshe dpag med /
ces sogs kyis phyag bya /
oM sarba ta thA ga ta a pa ri mi ta A yur+dz+nyA na sa pa ri wA ra ar+g+haM nas /
shap+ta pra tI ts+tsha sAhA'i bar gyis mchod /
dkon mchog gsum la bdag skyabs mchi /
zhes sogs kyis rgyun bshags bya /
sems can thams cad bde ba dang bde ba'i rgyu dang ldan par gyur cig /
ces sogs kyis tshad med bzhi bsgom /
tshogs zhing rnams rang gnas su gshegs mar gyur par bsam mo / /
oM shU nya tA dz+nyA na b+dz+ra swa b+ha wa At+ma kanyahi /
stong pa nyid du gyur /
stong pa'i ngang las skad cig gis rdo rje'i sa gzhi ra ba /
gur /
bla re| me ri dang bcas pa'i dbus su sna tshogs padma la gnas pa'i sna tshoD rdo rje'i lte bar gzhal yas khang gru bzhi sgo bzhi rta babs bzhi dang bcas pa /
mtshan nyid thams cad yongs su rdzogs pa'i nang gi shar sngo /
lho ser /
nub dmar /
byang ljang /
dbus dkar ba'i nang du /
paM las padma dmar po 'dab ma brgyad pa'i lte bar a las zla ba'i dkyil 'khor gyi steng du hrIH dmar po ring cha tsheg drag dang bcas pa /
de las 'od zer 'phros /
'phags pa mchod /
sems can thams cad kyi sdig sgrib sbyangs /
tshe dpag med kyi go 'phang la bkod /
tshur 'dus hriH la thim pa yongs su gyur pa las /
rang nyid bcom ldan 'das de bzhin gshegs pa tshe dang ye shes dpag tu med pa shin tu rnam par nges pa gzi brjid kyi rgyal po /
sku mdog byu ru'i lhun po la nyi ma bye ba'i mdangs kyis 'khyud pa lta bur dmar zhing 'od zer 'phro ba /
zhi zhing 'dzum pa'i nyams dang ldan pa'i zhal gcig /
phyag gnyis ting nge 'dzin gyi phyag rgya'i steng na /
tshe'i bdud rtsis gang ba'i bum bzang dgos 'dod 'byung ba'i dpag bsam shing gi kha rgyan can bsnams pa /
dbu skra ral pa'i thor tshugs can /
rin po che'i dbu rgyan /
snyan rgyan /
mgul rgyan /
phyag gdub /
zhabs gdub /
mu tig gi se mo do /
do shal la sogs pa rin po che'i rgyan thams cad kyis brgyan pa /
mtshan dpes spras pa'i longs spyod rdzogs pa'i sku /
lha rdzas las grub pa'i dar gyi na bzas mdzes par klubs shing /
zhabs gnyis rdo rje'i skyil krung gis bzhugs pa'i spyi bor oM dkar po /
mgrin par AH dmar po /
thugs kar zla gdan la hrIH dmar po hUM sngon pos mtshan pa /
thugs ka'i hrIH las 'od zer 'phros /
rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
slar yang thugs ka'i hrIH las 'od zer 'phros /
dbang gi lha rigs lnga 'khor bcas spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
@# / /
oM sarba ta tha ga ta a b+hi She ka ta sa ma ya shri ye hUM /
zhes dbang bskur /
lus thams cad gang /
dri ma thams cad dag /
chu lhag ma spyi gtsug tu gnas pa yongs su gyur pa las /
'od dpag med sprul sku'i rnam pa can gyis dbu brgyan par gyur /
ces yan lag bzhi rdzogs su bskyed la /
oM sarba ta thA ga ta zhes sogs kyis sngar bzhin mchod /
'khor ba'i sems can ma lus pa / /
khyod kyi mtshan tsam 'dzin pa la / /
tshe dang ye shes stsol mdzad pa'i / /
tshe dpag med la phyag 'tshal lo / /
zhes bstod /
de nas zab gsal gnyis med kyi rnal 'byor bsgom zhing /
skyo na| thugs ka'i zla ba la hrIH yig gi mthar sngags kyis bskor ba las 'od zer 'phros /
ma dag pa'i snod bcud sbyong ba sogs 'gro ba'i don byas /
sangs rgyas sras bcas kyi sku gsung thugs kyi byin rlabs /
mdor na /
srid zhi'i yon tan thams cad bsdus nas sngags 'phreng la thim par gyur par bsams la /
oM na mo b+h+rUM A yur+dz+nya na hrIH A ro li ka hUM hrIH zhes pa'i snying po ci mang bzla'o / /
de nas rang gi snying gar rigs lnga tshe dpag med /
spyi bor ye shes tshe dpag med /
de'i thugs ka'i 'od zer gyis tshe dpag med kyi lha tshogs dang /
sangs rgyas byang sems mkha' 'gro chos skyong thams cad dang /
lha mi'i rig 'dzin thams cad kyi tshe dang ye shes byin rlabs rnams tshe'i bdud rtsi 'od zer dang bcas pa'i rnam par spyan drangs /
spyi bo'i ye shes tshe dpag med la thim pas /
tshe'i bdud rtsir zhu ba spyi bo nas snying ga'i rigs lnga tshe dpag med la thim pas /
de lnga yang 'chi med tshe'i bdud rtsir zhu nas rang gi spyi bo nas rkang mthil gyi bar tshe'i bdud rtsis mer gyis gang /
lus kyi zungs dang sems kyi rten du gyur /
'chi med tshe'i dngos grub thob /
sgo gsum tshe dpag med kyi sku gsung thugs su gyur par bsam la byin rlabs zhu /
de nas gtor ma dbu pa na /
a mr-i tas bsangs /
sa b+ha was sbyangs /
stong pa'i ngang las oM las rin po che'i snod yangs shing rgya che ba rnams kyi nang du /
oM 'od du zhu ba las byung ba'i mchod pa dang gtor ma rnams phul du byung ba'i lha rdzas su gyur /
ces byin gyis brlabs la /
bdag bskyed kyi ye shes pa mdun gyi nam mkhar bzhugs pa'i ljags 'od zer gyi spu gus gtor ma'i bcud thams cad drangs te gsol bar gyur /
oM sarba ta thA ga ta a pa ra mi ta A yur+dz+nya na sa pa ri wA ra ba liM pratI ts+tsha swAhA /
lan gsum gyis phul /
mchod bstod sngar bzhin byas la /
bcom ldan 'das bdag dang sems can thams cad la tshe dang bsod nams la sogs pa mchog dang mthun mong gi dngos grub ma lus pa stsal du gsol /
zhes 'dod don la gsol ba gdab /
oM badzra muH ye shes pa rang bzhin gyi gnas su gshegs /
gzhal yas khang rang @# / /
la thim par gyur /
dge ba 'di yis myur du bdag /
tshe dpag med mgon 'grub gyur nas / /
'gro ba gcig kyang ma lus pa / /
de yi sa la 'god par shog /
ces bsngo smon dang /
nyin mo bde legs mtshan bde legs /
zhes sogs kyis shis brjod bya'o / /
zhes dze tA ri'i lugs kyi tshe dpag med kyi bsgom bzlas mdor bsdus 'di yang paN chen chos kyi rgyal po sogs dam pa mang po'i gsung la brten nas d+harma b+ha dras bris / /

