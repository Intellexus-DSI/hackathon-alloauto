! / /
swa sti /
grub pas bsten pa'i ri bo'i ngos dag tu / /
drang srong chen po'i spyod pas rab mdzes shing / /
mtha' yas 'gro ba 'dren de'i zhabs zung ni / /
gdul bya'i gtsug na ring du brtan gyur cig /
gangs can ngur smrig 'dzin pa'i cod pan steng / /
gang zhig zhabs pad rnam mdzes de drung du / /
thub pa'i rjes su slob pa'i spong ba pa / /
bdag gis gus pa'i yid kyis 'di skad zhu / /
thos na rna ba tshim byed don bsams na / /
yid la dpal ster bka' stsal 'phrin yig ni / /
bzang mang skyes dang bcas pa bka' bzhin du / /
sgrub pa de yis bdag gi gam du 'phrod / /
de tshe yid kyi dpag bsam ljon pa ni / /
dga' ba'i dri yi bzhon pas rab tu bskyod / /
lhun po lta bur ches cher brtan pa'i thugs / /
cung zad tsam du gzhan gyis mi g.yo ba'i / /
tshul 'di mgon po khyod kyi rang bzhin du / /
mthong nas re zhig ngal bar ma bgyis lags / /
bstan pa rin chen rgyas pa'i khur bzhes pa / /
bdag 'dras bskul bar gyur la ltos ci 'tshal / /
mgon khyod 'gro ba'i bsod nams zhing mchog tu / /
zhabs brtan @# / /
slad du sras bcas rgyal ba la / /
gsol ba 'debs shing smon lam dri mad tshogs / /
yang dang yang du 'bad pas bgyid par zhu / /
sa ga zla ba'i tshes bcu bzhi la phul ba dge legs su gyur cig /
ces pa 'di spyan mnga' dpal ba la mdzad pa'o / /
