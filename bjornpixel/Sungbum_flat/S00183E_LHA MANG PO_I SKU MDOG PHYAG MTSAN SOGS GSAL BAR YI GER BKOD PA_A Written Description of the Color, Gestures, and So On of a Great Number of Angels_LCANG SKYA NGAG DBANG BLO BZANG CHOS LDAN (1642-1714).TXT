@# / /
lha mang po'i sku mdog phyag mtshan sogs gsal bar yi ger bkod pa bzhugs so / / / /
@# / /
sku mdog mthing kha zhal gsum phyag drug pa / /
rtsa zhal mthing kha g.yas dkar g.yon dmar zhing / /
phyag g.yas rdo rje 'khor lo padma dang / /
g.yon pas dril bu rin chen ral gri bsnams / /
rang 'dra'i reg bya rdo rje ma la 'khyud / /
dbu skra tho tshugs rin chen rgyan gyis brgyan / /
gos kyi ga shal dar gyi sham thabs can / /
pad zla'i steng du sku las 'phros pa yi / /
'od phung dbus na skyil dkrung tshul gyis bzhugs / /
gsang 'dus mi bskyod rdo rjer phyag 'tshal lo / /
oM sAH badzra d+h-i ka hUM hUM snying po'o / /
rtsa sngags /
kaM ka ni /
sku mdog mthing kha rtsa zhal ma ge'i gdong / /
g.yas na dmar sngo ser ba'i gzhal gsum dang / /
g.yon na dung dkar nag pa'i zhal gsum bsgrig /
steng na dmar dang ser ba'i zhal gnyis brtsegs / /
g.yas kyi mdun phyag brgyad kyis steng rim nas / /
gri gug b+hi d+hi pa la gtun zhing dang / /
chu gri mdung thung dgra sta mdung ring mnga' / /
rgyab phyag brgyad kyis steng nas rim pa bzhin / /
lcags kyu dbyug tho kha TaM 'khor lo dang / /
rdo rje tho ba ral gri cang te'u / /
g.yon gyi mdun phyag brgyar kyis steng @# / /
rim nas / /
thod khrag tshangs mgo phu ba dang rkang pa dang / /
zhags pa gzhu dang rgyu ma dril bu dang / /
lag pa ro ras gsal shing skyes bur btsug /
me thabs thod tshal sdigs 'dzub phan rlung ras / /
steng gi phyag gnyis glad pags brkyang ste 'dzin / /
g.yas kyi zhabs brgyad bskum pas mdun rim nas / /
mi dang ma he glang dang bong bu dang / /
rnga mong khyi dang lugs dang wa yi 'og /
tshangs pa dbang po khyab 'jug drag po dang / /
g.yon gyi zhabs brgyad brkyang pas mdun rim nas / /
bya rgod 'ug pa bya rog ne tso dang / /
khra dang bya chen khyim bya bzhad kyi 'og /
gdong drug tshogs bdag zla nyi kha sbubs mnan / /
sku mdog sngon po zhal gcig phyag gnyis kyis / /
gri thong 'dzin cing zhabs g.yon yab la 'khril / /
g.yas pa brkyang ba'i ro lang ma la 'khyud / /
dbu skra gyen brdzes rus pa'i rgyan gyis brgyan / /
bad nyi'i steng du sku las 'phros pa yi / /
ye shes me dpung 'bar ba'i klong dkyil na / /
rngams brjid 'khros pa'i tshul gyis bzhugs pa yi / /
rdo rje 'jigs byed yum bcas la phyag 'tshal / /
snying po ya man+ta ka hUM phaT / /
las sngags /
hrIH ShiTaH rtsa sngags /
ya ma ra dza / /
sku mdog mthing kha zhal bzhi phyag bcu gnyis / /
rtsa zhal nas brtsams g.yon skor rim pa bzhin / /
mthing ka ljang dang dmar dang ser ba'i zhal / /
rtsa phyag gnyis kyis rdo dril 'dzin pa yi / /
sku mdog dmar po phyag gnyis gri thod 'dzin / /
byin pa gnyis kyis yab kyi brla la 'khril / /
mi mgo skam po'i thod dang do shal can / /
phyag rgya lngas brgyan rdo rje phag mor 'khyud / /
de yi 'og ma gnyis kyis glang pags 'dzin / /
lhag ma g.yas pa bzhi yis rim pa bzhin / /
Ta ma ru dang dgra sta gri gug dang / /
mdud rtse gsum pa bsgreng zhing g.yon pa bzhis / /
rim bzhin kha TaM ga dang thod khrag dang / /
rdo rje'i zhags pa tshangs mgo gdong bzhi bsnams / /
zhabs g.yas brkyang bas drag po 'jigs byed nag /
lag pa bzhi yi dang po thal mo sbyar / /
lhag mas Ta ma ru dang ral gri 'dzin / /
kha sbub bskyel pa'i mgo bo'i steng nas brdzis / /
g.yon pa bskum pas dus mtshan dmar mo yi / /
lag pa dang po gnyis kyis thal mo sbyar / /
lhag mas thod pa dang ni kha TwaM 'dzin / /
gan rkyal bsgyel ba'i nu ma'i steng du mnan / /
ral pa'i thor cog sna tshogs rdo rjes mtshan / /
thod pa skam po lnga lngas dbu la brgyan / /
dbu yi g.yon du zla ba phyed pa 'phyang / /
phyag rgya drug gis rgyas btab stag sham gsol / /
pad nyi'i steng du sku las 'phros pa yi / /
ye shes me dpung 'bar ba'i dbus na bzhugs / /
bde chen rgyal po 'khor lo sdom pa 'am / /
bde mchog 'khor lo yum bcas la phyag 'tshal / /
snying po / /
oM shri badzra he he ru ru kaM hUM hUM phaT /
TA ki nI dzA la shaM ba raM swAhA / /
sku mdog mthing kha zhal brgyad phyag bcu drug /
rtsa zhal mthing kha g.yas sngo g.yon dmar zhing / /
g.yas g.yon lhag ma gnyis gnyis nag po ste / /
steng zhal dud kha zhal rnams spyan gsum pa / /
bcu drug phyag gis thod pa gzung ba'i nang / /
g.yas na glang chen rta bong glang rnga mong / /
mi dang sha ra b+ha dang byi la dang / /
g.yon nas chu rlung me zla nyi'i lha / /
gshin rje gnod sbyin bsnams shing rtsa phyag gnyis / /
sku mdog sngon po phyag gnyis gri thod dang / /
kha TwaM 'dzin cing zhabs g.yas yab la 'khril / /
@# / /
g.yon pa brkyang zhing phyag rgya lnga yis brgyan / /
stag sham gsol ba'i bdag med ma la 'khyud / /
dbu skra gyen brdzes sna tshogs rdo rjes mtshan / /
thod pa skam rlon phyag rgya drug gis brgyan / /
zhabs bzhi mdun ma g.yas brkyang g.yon bskum zhing / /
rgyab ma skyil krung phyed pa'i gar stabs kyis / /
sna tshogs pad nyi'i steng du bdud bzhi yi / /
ngo bo tshangs pa dbang po nye dbang dang / /
drag po gan brkyal bsgyel ba'i steng bzhugs pa'i / /
dgyes pa rdo rje yab yum la phyag 'tshal / /
oM de ba pi tsu badzra hUM hUM hUM phaT swAhA / /
snying po /
sku mdog sngon po zhal bzhi phyag nyer bzhi / /
rtsa zhal nag cing g.yas dmar g.yon dkar ba / /
rgyab zhal ser zhing mgrin pa gsum dang ldan / /
g.yas g.yon phrag pa sngo dmar dkar po drug /
dpung ba sngo dmar dkar po gnyis gnyis ste / /
phyag ni sdo dmar dkar ba bzhi bzhi yi / /
sor mo lnga ni ser dkar dmar nag ljang / /
sor mo'i tshig gsum nag dmar dkar po'o / /
g.yas pa rnams na rdo rje ral gri dang / /
rtse gsum gri gug me mda' lcags kyu dang / /
Ta ma ru dang tho ba 'khor lo dang / /
mdung dang dbyug ba dgra sta g.yon rnams na / /
dril bu phub dang kha TwaM thod khrag dang / /
gzhu dang zhags pa rin chen pad dkar dang / /
dung dang me long lcags sgrogs tshangs mgo bsnams / /
zhabs g.yas dmar po brkyang pas gdong gcig pa / /
lag pa bzhi yis me tog mda' lnga dang / /
gzhu dang zhags pa lcags kyu 'dzin pa yi / /
'dod lha dmar po mnan cing zhabs g.yon pas / /
dkar po bskum pas gdong gcig lag pa bzhis / /
rtse gsum Ta ru thod pa kha TwaM ka /
'dzin pa'i drag po dkar po mnan pa yi / /
zhabs mthil bdud dang drag po'i chung mas btegs / /
rtsa phyag gnyis kyis sku mdog ser po la / /
ser dkar sdo dmar zhal bzhi spyan gsum pa / /
g.yas kyi phyag bzhis gri gug lcags kyu dang / /
Ta ma ru dang bgrang phreng g.yon pa bzhis / /
thod pa zhags pa pad dkar rin chen bsnams / /
phyag rgya lngas brgyan zhabs g.yon brkyang ba yis / /
bcom ldan 'das ma sna tshogs yum la 'khyud / /
rdo rje'i rgyan dang stag pags sham thabs can / /
zla nyi sgra can dus me'i gdan la bzhugs / /
dri ma med pa'i 'od zer lnga 'phro ba / /
bcom ldan dus 'khor yab yum la phyag 'tshal / /
oM AH hUM ho hUM hUM phaT /
snying po'o /
gur gum mdog can zhal gsum phyag drug pa / /
dbus zhal dmar ser g.yas sngo g.yon dkar zhing / /
rtsa phyag gnyis kyis rang 'dra'i yum la 'khyud / /
lhag la g.yas gnyis ral gri mda' 'dzin cing / /
g.yon pas ud pal sngon po gzhu 'dzin pa / /
zur phud lnga ldan rin chen rgyan gyis brgyan / /
sna tshogs pad zlar sems dpa'i skyil krung gis / /
bzhugs pa'i 'jam rder yab yum la phyag 'tshal / /
oM AH badzra d+h+r-i ka maM hUM /
snying po'o / /
sku mdog sngon po zhal gsum phyag drug pa / /
dbus zhal sngo zhing g.yas dkar g.yon dmar ba / /
rtsa phyag rdo rje rtse lnga sdigs 'dzub bsgreng / /
bar ba gnyis kyis thal mo rdeb tshul gyis / /
sku mdog sngon po phyag gnyis gri thod 'dzin / /
phyag rgya @# / /
lngas brgyan mdzes ldan ma la 'khyud / /
tha ma gnyis kyis sprul gyi rked pa nas / /
bzung ba'i mgo bo gsol zhing mjug ma gnyis / /
zhabs gnyis g.yas bskum g.yon brkyang mdzad pa yis / /
tshangs pa ser po brgya byin dmar po dang / /
bcas pa mnan cing rin chen sprul gyis brgyan / /
gos sngon stod g.yogs stag lpags sham thabs gsol / /
pad nyi'i steng du ye shes me dpung dbus / /
bzhugs pa'i 'khor chen yab yum la phyag 'tshal / /
snying po /
oM ni laM bar d+ha ra badzra pa Ni hri da ya ma hA kro ta sa two hUM phaT /
sku mdog dkar po zhal gcig phyag gnyis kyis / /
tshe bum dmar po re re bsnams pa yis / /
sku mdog dmar po zhal gcig phyag gnyis kyis / /
bdud rtsi'i thod pa re re bsnam pa yi / /
rje btsun rdo rje rnal 'byor ma la 'khyud / /
gnyis ka'ang dus pa rin chen rgyan gyis spras / /
pad nyi'i steng du yab ni rdor dkrung dang / /
yum ni padma'i skyil krung tshul gyis bzhugs / /
'khor lo bde mchog dkar po yab yum la / /
lus ngag yid gsum gus pas phyag 'tshal lo / /
snying po /
oM hrIH ha ha hUM hUM phaT /
tshe la srungs cing swAhA /
sku mdog dkar po zhal gcig phyag gnyis kyis / /
rdor dril 'dzin pas rang dang 'dra ba yi / /
rdo rje bsnyems mar 'khyud cing rin po che'i / /
rgyan dang dar gyi na bza' mdzes par gsol / /
pad zlar zhabs gnyis rdo rje skyil krung tshul / /
rdo rje sems dpa' yab yum la phyag 'tshal / /
snying po /
oM AH badzra sa twa hUM /
rtsa sngags /
yig brgya /
sku mdog dkar po zhal gcig phyag g.yas pas / /
bdan gyis mtshan rdo rje rtse lnga pa / /
gdan la bsnun pa'i tshul gyis thur du 'phyang / /
g.yon pas thod khrag thugs kar bzung ba yi / /
mtshan na kha TwaM bsnams shing thod skam lnga'i / /
dbu rgyan thod rlon lnga bcu'i do shal can / /
phyag rgya lnga dang rin po che yis brgyan / /
zhabs gnyis skyil krung phyed pa'i gar ? stabs kyis / /
pad nyid ro yi gdan la bzhugs pa yi / /
phag dkar shes rab gsal byed mal 'dud / /
snying po hriMH sku mdog dmar po zhal gcig phyag gnyis ma / /
g.yas pas gri gug 'phyar zhing g.yon pa yis / /
thod khrag thugs kar 'dzin cing phyag rgya lnga / /
thod pa skam rlan rnams kyis legs brgyan cing / /
pad nyid skyil krung phyed pa'i gar stabs kyis / /
bzhugs pa'i rdo rje phag mo dmar mor 'dud / /
snying po / /
oM badzra be ro tsa na ye hUM hUM phaT / /
mi bskyod sngon pos gnon mnyam bzhag mdzad / /
rin 'byung ser po mchog sbyin mnyam bzhag mdzad / /
snang mtha' dmar po phyag gnyis mnyam bzhag mdzad / /
don grub ljang ku skyabs sbyin mnyam bzhag mdzad / /
rnam snang dkar po byang chub phyag rgya mdzad / /
thams cad zhabs gnyis rdo rje skyil krung tshul / /
rin chen rgyan dang dar gyi na bzas mdzes / /
longs sku'i tshul gyi rgyal ba rigs lnga dang / /
sku mdog phyag zhabs gong dang 'dra ba la / /
rin chen rgyan dor chos gos rnam gsum gsol / /
sprul sku'i tshul gyi rgyal ba rigs lnga ste / /
rgyal ba rigs lnga zung la phyag 'tshal lo / /
snying po rim pa bzhin / /
oM AH ak+Sho b+h+ya hUM /
oM AH rad+na saM b+ha lba hUM /
oM AH a mi ta lba hUM /
oM AH @# / /
a mo g+ha sid+d+hi hUM /
oM AH be ro tsa na hUM / /
spyan ma dkar mo g.yas pas 'khor lo 'dzin / /
mA ma ki ni sngon mo rdo rje 'dzin / /
gos dkar mo ni dmar mo padma 'dzin / /
sgrol ma ljang ku sna tshogs rdo rje 'dzin / /
g.yon rnams dril bu bsnams shing rin po che'i / /
rgyan dang dar gyi na bza' mdzes gsol bas / /
zhabs gnyis skyil krung tshul gyis bzhugs pa yi| |spyan sogs lha mo bzhi la phyag 'tshal lo / /
snying po rim pa bzhin / /
oM AH bud+d+ha lo tsa ne hUM /
oM AH mA ma ki hUM /
oM AH ban+d+ha ri hUM /
oM AH twA ri hUM /
sku mdog sngon po rdor dril 'dzin pa yis / /
rang 'dra'i rdo rje dbyings phyug ma la 'khyud / /
rin chen rgyan dang dar gyi na bza' can / /
zhabs gnyis rdo rje skyil krungs tshul gyis bzhugs / /
rigs dang dkyil 'khor kun gyi gtso bo mchog /
rdo rje 'chang chen yab yum la phyag 'tshal / /
snying po /
oM AH badzra d+ha ra hUM /
sku mdog dmar po zhal gsum phyag drug pa / /
rtsa zhal dmar zhing g.yas dkar g.yon ljang ba / /
re re la'ang spyan ni gsum gsum ldan / /
dbu gsum steng du rta mgo ljang nag re / /
rdog ma dmar po phrum phrum ser po can / /
phyag g.yas rdo rje kha TwaM ral gri dang| |g.yon pas sdigs 'dzub mdung thung rgyu zhags bsnams / /
mi lpags glang pags stod g.yogs stag sham gsol / /
gar dgu'i nyams ldan dur khrod chas kyis brgyan / /
zhabs brgyad g.yas bskum g.yon brkyang sbrul brgyad mnan / /
pad nyir me dpung 'bar ba'i dbus bzhugs pa'i / /
khro rgyal rta mgrin gsang sgrub la phyag 'tshal / /
snying po /
oM hrIH padma ta krid badzra kro b+ha ha ya g+h+ri ba hu lu hu lu hUM phaT / /
btso ma'i gser mdogs gnon mnyam bzhag mdzad / /
mtshan dpes brgyan cing chos gos rnam gsum gsol / /
pad zlar rdo rje skyil krung tshul gyis bzhugs / /
bcom ldan shAkya thub pa la phyag 'tshal / /
snying po /
oM mu ne mu ne mahA mu ne ye swAhA /
sku mdog ser po chos 'khor phyag rgya can / /
gtsug tor dbur ldan chos gos rnam gsum gsol / /
zhabs gnyis rdo rje skyil krung tshul gyis bzhugs / /
rgyal ba mar me mdzad la phyag 'tshal lo / /
sngags /
oM AH d+hi saM ka ra hUM /
sku mdog ser po phyag gnyis chos 'chang can / /
mtshan dpes rgyan ldan chos gos rnam gsum gsol / /
zhabs gnyis rdo rje skyil krung tshul gyis bzhugs / /
bcom ldan rgyal ba byams pa la phyag 'tshal / /
sngags /
oM AH mri tri hUM /
sku mdog sngon po phyag g.yas ral gri 'phyar / /
g.yon pas thugs kar sdigs 'dzub zhags pa bsnams / /
zhal gdangs mche gtsigs dmar ba'i spyan gsum ldan / /
dbu skra kham ser gyen brjes rin chen dang / /
sprul gyis brgyan cing stag pags sham thabs gsol / /
sna tshogs pad nyi bgegs kyi gdan steng du / /
g.yas bskum g.yon brkyang me dpung 'bar ba'i dbus / /
bzhugs pa'i khro rgyal mi g.yo pa la 'dud / /
oM tsan+t+ra ma hA ro Sha na hUM phaT / /
sku mdog dkar po phyag g.yas ral gri 'phyar / /
g.yon pas thugs kar sdigs 'dzub zhags pa bsnams / /
dmar zlum spyan gsum ldan @# / /
zhing mche ba gtsigs / /
smin ma sma ra dbu skra kham ser brjes / /
rin chen rgyan dang dar gyi sham thabs gsol / /
pad dkar 'dab brgyad lte bar nyi ma'i steng / /
g.yas kyi zhabs mthil g.yon gyi pus mo btsug /
khro rgyal mi g.yo dkar po la phyag 'tshal / /
sngags /
oM tsan+t+ra mahA ro Sha na hUM phaT /
sku mdog sngon po zhal gcig phyag gnyis pa / /
g.yas pas ral gri me 'bar nam mkhar 'phyar / /
g.yon pas sdigs 'dzub bsgreng ba'i rtser me 'bar / /
mche ba g.yas su gtsigs shing g.yon du rngams / /
spyan gsum dus mtha'i me ltar rab tu 'bar / /
smin ma sma ra dmar ser gyin du 'khyil / /
dbu skra kham ser gyen brdzes dbu gtsug na / /
rta mgo ljang nag zhur dkar phrom phrom ser / /
rdog ma dmar po'i gseb nas me stag 'phro / /
thod pa skam rlon rin chen sprul gyis brgyan / /
glang chen ko ba mi lpags stod g.yogs dang / /
stag sham gsol zhing g.yas bskum g.yon brkyang gis / /
ye shes me dpung 'bar ba'i klong dkyil na / /
bzhugs pa'i rta mgrin lcags ral can la 'dud / /
sngags /
oM hIH padma n+ta kri ta badzra gro d+ha ha ya gri ba sarba shing / /
ka la me dpung gtub / /
ha ha rbad rbud gtub / /
sha ha na rbad rbud gtub / /
gri ha na ra dza ya rbad /
mA ra ya rbad /
sku mdog mthing kha zhal gcig phyag gnyis kyi / /
g.yas pas gnam lcags rdo rje rtse dgu 'phyar / /
g.yon pas thugs kar sdigs 'dzub bsgreng ba yi / /
rtse mor me 'bar thed ba skam rlon dang / /
sbrul gyis brgyan cing glang lpags stod g.yogs dang / /
stag sham gsol zhing g.yas bskum g.yon brkyang gis / /
pad nyir 'jigs byed dus mtshan gdan la bzhugs / /
phyag rdor u tsar+ya la phyag 'tshal lo / /
sngags /
u tsa tsar+ya ya k+Sha sen aM ku sha dzaH dzaH sku mdog mthing kha zhal gcig phyag gnyis kyi / /
g.yas pas gser gyi rdo rje rtse lnga 'phyar / /
g.yon pas thugs kar sdigs 'dzub 'bar ba bsgreng / /
spyan gsum bgrad cing mche ba rnon po gtsigs / /
smin ma sma ra dbu skra me ltar 'bar / /
sna tshogs rin chen rgyan dang sprul gyis brgyan / /
stag sham gsol zhing g.yas bskum g.yon brkyang gis / /
pad nyir bzhugs pa'i phyag na rdo rjer 'dud / /
sngags /
oM badzra pA ni hUM phaT /
sku mdog dung kha dkar dmar zhal gsum pa / /
phyag drug g.yas na rdo rje rgya gram dang / /
rdo rje rtse lnga rdo rje lcags kyu ste / /
g.yon na rdo rje dbyug pa rdo rje zhags / /
gsum pas rdo rje sdigs 'dzub mdzad pa'o / /
thod pa skam po'i thod dang ser la kha / /
rlon pa lnga bcu'i do shal sprul gyis brgyan / /
mi lpags stod g.yogs stag lpags sham thabs gsol / /
pad nyir zhabs gnyis bgrad pa'i stabs kyis bzhugs / /
khro rgyal sme ba brtsegs la phyag 'tshal lo / /
sngags /
oM b+hur kuM mahA pra Na ye /
b+hur tsi b+hur kuM bim le u tsu sma kro d+ha hUM phaT /
sku mdog dmar ser phyag g.yas ral gri 'phyar / /
@# / /
g.yon pas sher phyin glegs bam thugs kar 'dzin / /
gzhon nu bcu drug lang tsho'i nyams dang ldan / /
zur phud lnga pa rin chen rgyan gyis mdzes / /
sna tshogs dar gyi stod g.yogs sham thabs gsol / /
pad nyid rdo rje skyil krung tshul gyis bzhugs / /
rgyal kun mkhyen pa'i bdag nyid lhag pa'i lha / /
'jam dbyangs gzhon nu'i zhabs la phyag 'tshal lo / /
sngags /
oM a ra pa tsa na d+hIH sku mdog dkar po zhal gcig phyag bzhi pa / /
rtsa phyag zal sbyar lhag mas shel 'phreng dang / /
pad kar 'dzin cing kriSh+Na sa ra yi / /
pags pas nu ma g.yon bkab sna tshogs pa'i / /
rin chen rgyan dang dar gyi na bzas mdzes / /
pad zlar zhabs gnyis rdo rje skyil krung tshul / /
rgyal kun thugs rje'i bdag nyid lhag pa'i lha / /
'phags pa spyan ras gzigs la phyag 'tshal lo / /
sngags /
oM ma Ni padme hUM /
zhes pa 'di yang rgyal sras bcu gnyis pas 'di lta bu zhig gyis zhes bskul ba'i dor rdo rje 'chang ngag dbang blo bzang chos ldan dpal bzang po'i sbyar ba'o / / / / /

