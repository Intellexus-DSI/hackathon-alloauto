kha? @# / /
rje tsong kha pa'i rnam thar gyi snying po nyams len du 'khyer ba'i man ngag bzhugs so / /
@## / /
na mo gu ru /
bdag cag gi ston pa mnyam med shAkya'i rgyal po de nyid me rta'i lor sku 'khrungs /
dgung lo so gcig bzhes pa'i me byil rab tu byung nas lo drug tu dka' ba spyad /
so bdun pa chu pho rta'i dpyid zla tha chung ste sa ga zla ba'i chos bco lnga la mngon par rdzogs par sangs rgyas nas /
lo de'i hor zla drug pa'i tshes drug la chos kyi 'khor lo bskor zhing sangs rgyas kyi bstan pa'i dbu brnyes /
lo de nas lo nyis stong dang nyis brgya so lnga 'das shing so drug pa la babs pa'i me mo bya'i lo la rje btsun tsong kha pa chen po sku bltams /
dgung lo gsum bzhes pa'i cho garma pa rol pa'i rdo rje las dge bsnyen gyi sngom pa bzhes /
dgung lo bdun bar chos rje @## / /
don grub rin chen pa'i drung du dge tshul gyi sdom pa bzhes nas /
dgung lo bcu drug gi bar du dbang lung man ngag sogs gsan pa dang bsnyen sgrub sogs mdzad /
dgung lo bcu drug par dbus su thugs gnyer la phebs /
bcu bdun pa nas bde ba can sogs kyi bshad grwa rnams su dge ba'i bshes gnyen mang po la rten nas lung rigs man dag mtha' dag la gsan sbyong mthar phyin pa mdzad pas mkhas pa thams cad kyi gtsug gi nor bur gyur /
dgung lo nyer bzhi pa la bla ma tshul khrims rin chen pa las dge slong gi sdom pa bzhes /
dgung lo so drug pa'i spare'u lo la 'khor dag pa rnam brgyad dang bcas bya bral la byon /
'ol kha dang rgya sog phu sogs thugs dam gang phel ba'i gnas rnams su sgrub pa nyams bzhes kyi rim pa gtso bor mdzad pas rtogs pa'i yon tan phun sum tshogs pa la mnga' brnyes /
dgung lo nga gnyis bzhes pa'i byi ba'i lo la lha sa'i jo bo rin po che'i lha khang gi nyams gsos dang mchod pa'i yo byad sogs sta gon byas nas /
glang lo'i hor zla dang po'i tshes gcig nas bco lda'i bar dge 'dun khri phrag 'tshogs nas smon lam chen mo mdzad de bstan 'gro'i phan bde 'phel zhing rgyas par mdzad /
lo de nyid la dga' ldan rnam par rgyal ba'i gling bzhengs pa'i dbu btsugs nas /
dgung lo re gsum bzhes pa'i phag lo'i bar du rten gsum bzhengs pa /
'dus sde 'dzugs pa /
bstan bcos rtsom pa sogs kyis bstan pa dang 'gro ba'i phan bde spel ba dang nam yang mi nyams shing yun ring du gnas par mdzad cing /
de ltar mdzad pa'i ring lugs dri ma med pa 'di nyid sras kyi thu bo rgyal tshab dar ma rin chen dang mkhas grub dge legs dpal bzang sogs sras mchog brgyud 'dzin dang bcas pa rnams kyis da lta'i bar du yang dar zhing rgyas pa mdzad bzhin pa yin no / /
de yang yab rje rgyal ba gnyis pa de nyid ni nges @# / /
pa'i don du na rgyal ba kun gyi mkhyen brtse nus pa'i bdag nyid rigs gsum mgon po dngos yin pas gsan sbyong sogs mdzad dgos med mod kyang /
rang cag rnams kyi don du dgung lo bcu bdun nas so drug gi bar lo nyi shu'i bar du gsan sbyong gi tshul gtso bor mdzad /
de nas dgung lo nga gnyis pa'i par lo bcu drug sgom sgrub kyi tshul gtso por mdzad /
de nas lo bcu gcig gi bar bstan 'gro'i phan bde spel ba gtso bor mdzad pa de ni rang cag rnams kyis dmigs rten byed pa'i phyag srol rmad du byung ba yin pas rang rang gi nus pa dang bstun te slob gnyer dang sgom sgrub la gtso bor 'bang cing /
bstan 'gror phan pa'i rus pa yod na ce nus re byed na shir rtsa legs pa yin no / /
des na blo ldan dag gis tshig 'di dag gis lde mig lta bur byas la dam pa rnams kyi rnam thar spyi dang khyad par rje'i thun mong gi rnam thar dad pa'i 'jug ngogs /
gsang ba'i rnam thar rin chen snye ma sogs la zhib tu brtags nas phul byung mdzad pa rnams la dad pa bskyed pa dang /
rang gi nyams len ji ltar bya ba'i ri byang gsang tshol bar bya'o / /
rje tsong kha pa'i rnam thar gyi snying po nyams len du 'khyer ba'i man ngag 'di ni \u0f38 rje btsun thams cad mkhyen ba a kyA rin po che'i slob ma'i tha shal pa zhig gis dris pa'o / /
'dis kyang rang gzhan thams cad kyis rje yab sras kyi rnam thar ji lta ba bzhin du skyong nus par gyur cig / / /
mang+ga laM / / / /
