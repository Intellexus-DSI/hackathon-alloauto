@# / /
dpal 'khor lo sngom pa'i dkyil 'khor kyi lha tshogs rnams la bsangs mchod 'bul tshul bde chen phya g.yang myur 'gugs sogs bsangs mchod kyi skor phyogs gcig tu bkod pa bzhugs so / /
@## / /
bla ma 'khor lo sngom pa la phyag 'tshal lo / /
'dir bla ma 'khor lo sngom pa'i dkyil 'khor lha tshogs la bsangs mchod 'bul par 'dod pas /
tshan dan dang a ka ru sogs dri zhim po'i bsangs rdzas phye mar sogs sbyi ltar bshams te /
hUM| skad cig rang nyid ye ru kar gsal ba'i / /
thugs kI hUM las 'phros pa'i 'od zer gyis / /
bsangs kyi mchod pa'i ma dag nyes kun bsangs / /
rang bzhin mi dmigs chos nyid ngang du sbyangs / /
bde stong rang gzugs rin chen snod yangs su / /
bsangs mchod 'dod pa'i yon tan lnga ldan pa / /
kun tu bzang po'i mchod pa'i sprin phung gis / /
sa dang bar snang nam mkha'i khyon 'gengs gyur / /
sngags drug phyag rgya drug gis byin gyis brlab /
bdag gi bsam pa'i zhes bden stobs brjod /
de nas hUM bde chen chos sku'i pho brang nas / /
khyab bdag zung 'jug dbang @# / /
dpal '+kor lo sdom pa'i dkyil 'khor gyi lha tshogs rnams la bsads mchod 'bul tshul bde chen phyab g.yang myur 'gugs sogs bsads mchod kyi skor phyor gcig tu bkod pa bzhugs so / /
@# / /
gyi rgyal / /
drin can rtsa ba'i bla ma rnams / /
bsangs kyi mchod pa'i mgron du spyod / /
dag ba mkha' spyod zhing khams nas / /
dkyil 'khor gtso mchog te ru kaH yum mchog rdo rje rnal 'byor ma / /
bsangs kyi mchod pa'i x bde chen 'khor lo'i 'dab bzhi nas / /
mkha' 'gro lA ma gsum kyes sogs / /
snying po'i rnal 'byor ma bzhi yang / /
bsangs kyi mchod pa'i x pU lali ra yi gnas yul nas / /
thod pa'i dum bur ba gtum ma / /
grangs med dpa' bo mkha' 'gror bcas / /
bsangs kyi chod pa'i x dza' lan d+ha ra'i gnas yul nas / /
keng rus chen po gtum mig ma / /
grangs med dpa' bo x bsangs kyi mchod pa'i x o Ti ya'a na'i gnas yul nas / /
ka ngal dang 'od ldan ma / /
grangs med x bsangs kyi x a rbu ta yi gnas yul nas / /
mche ba rnam gcigs sna chen ma / /
grangs med x bsangs kyi x go da ba ri'i gnas yul nas / /
chang dgra dpa' po'i blo can ma / /
grangs med x bsangs kyi ra me sha'i ri'i gnas yul nas / /
'od dpag med dang kha ba di / /
grangs med x bsangs kyi x de wI ko Ti'i gnas yul nas / /
rdor 'od lnga'i dbang phug ma / /
grangs med x bsangs kyi x mA la wa yi gnas yul nas / /
rdo rje'i sku dang shing grib ma / /
grangs med x bsangs kyi x kA ma rU pa'i gnas yul nas / /
myu gu can dang sa srung ma / /
grangs med x bsangs kyi x o te ra yi gnas yul nas / /
rdo rje ral can 'jigs byed che / /
grags med x bsangs kyi x ti sha ku ne'i gnas yul nas / /
dpa' bob chen po rlung shugs can / /
grangs med x bsangs kyi x ko sa la yi gnas mchog nas / /
rdo rje hUM mdzad chang 'thung ma / /
grangs med x bsangs kyi x ka lnga ki yi gnas yul nas / /
rab tu bzang po ljang lha mo / /
grangs med x bsangs kyi x lam pa ka yi ga nas yul nas / /
rdo rje bzang po shin tu bzangs / /
grangs med x bsangs kyi x ka ny+tsir yi gnas yul nas / /
'jigs byed chen po rta rna ma / /
grangs med x bsangs kyi x hi ma la yi gnas yul nas / /
mi gi bzang dang bya gdong ma / /
grags med x bsangs kyi x pre ta pu ri'i gnas yul nas / /
stongs @# / /
che 'khor lo'i shugs can ma / /
grangs med x bsangs kyi x gr-i ha de wa ta'i yul nas / /
rin chen rdo rje dum skyes ma / /
grangs med x bsangs kyi x sau rA ShATI gnas yul nas| /
hA ya gr-i wa chang tshong ma / /
grangs med x bsangs kyi x su wa rna yi gnas yul nas / /
nam snying 'khor lo'i go cha ma / /
grangs med x bsangs kyi x nA gra yi gnas yul nas / /
he ru ka dangs su ba'i ri| |grangs med x bsangs kyi x sin hU ra yi gnas yul nas / /
pad ma gar dbang stobs chen ma / /
grangs med x bsangs kyi x ma ru mya ngam gnas yul ngas / /
rnam par snang mdzad 'khor bsgyur ma / /
grangs med x bsangs kyi x ku lu tA yi gnas yul nas / /
rdo rje sems dpa' brtson 'grus che / /
grangs med x bsangs kyi x phyogs mtshams dur khrod chen bo nas / /
sgo ma bzhi dang mtshams ma bzhi / /
drag shul ma mong rgyad po yang / /
bsangs kyi x gzhan yang zhing khams rab 'byams nas / /
dpa' bo dang ni rnal 'byor ma / /
grangs med tA ki di tshogs bcas kun / /
bsangs kyi x rdo rje na ga bo phyag bzhis /
dpal ldan stobs ' phrog dbang po dang /
dur khrod bdag po 'khor bcas kyang / /
bsangs kyi x thogs med gshegs nas bdag mdun gyi / /
mkha' dbyings 'ja' 'od gur khyim dbus / /
rnag rnag dgyes pa'i gdan khri la / /
dgyes bzhin brtan par bzhugs su gso / /
zhes mgon spyan drangs te /
bsangs kyi mchod pa 'bul zhing gyer ba ni /
hUM /
dri zhim sman spos gtul pa'i dud pa'i sprin / /
ting 'dzin sngags dang phyag rgya'i nus stobs kyis / /
phyi nang nyer spyod 'dod yon rin chen sogs / /
kun bzang mchod pa sprin du bkye ba 'dis / /
dngos brgyud drin can bla ma'i tshogs rnams bsangs / /
don gnyis lhun gyis 'grub par byin gyis rlobs / /
yi dam dkyil 'khor lha tshogs thams cad bsangs / /
mchog thun dngos grub myur du ' grub par mdzod / /
bde chen rgyal po he ru ka dpa bsangs /
tshe 'dir zung 'jug 'grub pa'i dngos grub stsol / /
rgyal kun yum mchog rdo rje btsun mo bsangs / /
lhan skyes bde chen mchog gi dga' ston stsol / /
mkha' 'gro lA ma dum skyes gzugs can bsangs / /
phun tshugs dpal kun rgyas pa'i dngos grub stsol / /
gnas dang nye ba'i gnas na bzhugs pa yi / /
dpa bo mkha' 'gro'i dbang phyug thams cad bsangs / /
thugs kyi rigs kyi pho nyas skyong ba dang / /
drag po'i las kun 'grub pa'i dngos grub stsol / /
zhing dang 'dun rtog nye ba'i zhing bdun rtog /
bzhugs pa'i dpa' bo mkha' 'gro thams cad bsangs / /
gsung gi rigs kyi pho nyas skyong ba dang / /
dbang gi las kun 'grub pa'i dngos grub stsol / /
'du dang dur khrod nye bar 'du dur khrod / /
bzhug pa'i dpa' bo x sku yi rigs kyi pho nyas skyong ba dang / /
zhi ba'i las kun 'grub pa'i dngos grub stsol / /
phyogs mtshams ro gdon gnas su bzhugs pa yi / /
@# / /
drag shul sgom mtshams ma mo brgyad po bsangs / /
phyogs bcu'i bar gcod bdud can kun 'dzoms shing / /
rab 'byams las kun 'grub pa'i dngos grub stsol / /
rdo rje sems dpa' rdo rje phag me sogs / /
go cha bcu gnyis yab yum lha rnams bsangs / /
phyi nang bgegs kyis nam yang mi brdzi pa'i / /
go cha rab tu brtan pa'i dngos grub stol / /
rdo rje nag po chen po la sogs pa'i / /
bstan srung dam can rgya mtsho thams cad bsangs / /
dam chos sgrub pa'i 'gal rkyen sel ba dang / /
las bzhi'i 'phrin las nyin mtshan du drug mdzod / /
yul 'dir gnyug mar gnas pa'i gzhi bdag sogs / /
phyogs skyong zhing skyong sde brgyad thams cad bsangs / /
kyi long rung phrag dog kun zhi nas / /
'dod don yig bzhin 'grub pa'i stongs grogs mdzod / /
mdor na bsangs mchod kun bzang sprin phung 'dis / /
mchog dman mgron kun dgyes shing tshim gyur te / /
nyams chag 'khur ldog phog thug kun zhi nas / /
mchog thun dngos grub lhun gyis 'grub par mdzod / /
de ltar mchod cing bskul nas phyag g.yang 'gugs pa ni /
hUM de ltar mchod cing bskul pa'i byin nus kyi / /
srin gzhi'i dge mtshan phyag g.yang ji snyed kun / /
dbyar gyi chu 'dzin stug po gtibs pa bzhin / /
brka shis gnas 'dir dpal dang g.yang du khug /
chi med tshe dang nad med stobs ldan g.yang / /
bar nar zas gos longs spyod 'dod dgu'i g.yang / /
bsod nams ri gyal snyan grags dbyar rnga bzhin / /
bkra shis gnas 'dir dpal dang g.yang du khug /
char chu dus 'bebs lo tshu rtag 'phel zhing / /
chos 'byor bde skyid mi phyugs dbyar mtshor 'phel / /
phan tshun 'tshe bral mdza' zhing mthun pa'i g.yang / /
bkra shis gnas 'dir x phyogs las rnam par rgyal ba'i mnga' thang dang / /
khams gsum dpal yon dbang du 'du ba yis / /
'gro rnams bkag phebs /
rdzogs ldan gsar ba'i dpal / /
bkra shis gnas 'dir x 'gro rgyud zhing sar dad dang tshul khrims dang / /
nges 'byung byang sems yang dag lta ba sogs / /
gtan mdun nges legs myu gu'i dpal yon g.yang / / /
bkra shis gnas 'dir x dbang bzhi'i chu bor smin byas gang gi rgyud / /
rnam dag dam tshig srog bzhin srung ba yis / /
rim gnyis nyams rtogs myur du 'jug pa'i g.yang / /
bkra shis gnas 'dir x srid pa'i 'khrul 'khor skye shi bar do'i rgyun / /
sku gsum lam du bsgyur ba'i thabs mkhas kyis / /
lam 'bras ku gsum myur du smin byed g.yang / /
bkra shis gnas 'dir x gnas gsum zhing sngags lhan skyes pho nya kun / /
sgrub po'i rtsa khams la zhugs byin rlob cing / /
lam grogs mdzad cing bde chen par ba'i g.yang / /
bkra shis gnas x sprul pa'i lo'i nang gi tsan ris / /
g.yo ba'i srog kun dpal du sdud pa yi / /
zhugs gnas thim gsum stong gsum ye shes dngos / /
bkra shis gnas x glog gi rjes 'gro rnod me zhags kyis / /
haM yig gzhon nu mgron du bkug pa yis / /
bcu drug 'bab ldog kun da'i @# / /
dga' 'khyil g.yang / /
bkra shis gnas 'dir x chos kyi 'khor lor 'jug ldang gnas pa'i gdangs / /
rdo rje gsum gyi dbyangs su zlos pa las / /
snying ga'i ma rig sgo nga'i sbubs 'byed g.yang bkra shis gnas 'dir x 'chi ri ma ji bzhin kun rtog bzhon par bcas / /
mi shings thig le'i dbyings sun gal gso bas / /
gnyug ma'i rnag bzhin 'od gsal bde ba'i dngos / /
bkra shis nas 'dir x dang ba'i mkha' las dbang po'i gzhu ris bzhin / /
rlung sems dang bzhin bzhin lag mtshan pa'i nyams / /
dang po'i mgon po sgyu 'phrul dra ba'i gar / /
bkra shis gnas 'dir x don gyi lhan skyes dbyings las slar yang ni / /
dag rdo rje'i du ru bzhengs pa yi / /
dpal lnga slob pa'i zung 'jug rdo rje 'chang / /
bkra shis gnas 'dir x rdo rje lta bu'i ting nge 'dzin gyis ni / /
skad cig 'khrul pa'i bag chags kun bcom nas / /
kha sbyor bdun ldan sgu bzhi'i dpal g.yang kun / /
bkra shis gnas 'dir x mdog na srid zha'i dpal g.yang ji skyed dang / /
lam dang 'bras bu'i dge mtshan ji snye dkun / /
gnas 'dir bkar shis dpal du khugs pa yis / /
bdag gzhan phan bde'i dga' ston rgyas gyur cig /
ces srid zhi'i dpal yon mtha' dag byin rlabs sbung zhu 'tshul bu zhug zhing khugs pa'i mos pa brtan po bya'o / /
de nas yig brgyas lhag chad bskang /
nor bas bzod bar gsol nas gshegs su gsol ba ni /
hUM / /
bla ma yi dam 'jig rten 'das pa'i mgron / /
ma lus rnal 'byor bdag gi lus la thim / /
sgo gsum spyi dang rtsa rlung thig le rnams / /
byi gyis rlabs pas bde stong rgyas zhing brtan / /
'jig rten pa rnams mchod pas tshim dgyes nas / /
rang rang so so'i gnas su badzra muH /
de ltar bsgrubs pas bdag gzhan 'gro tshogs kun / /
dpal ldan 'khor lo sngom pas rjes bzungs te / /
gnas gsum mkha' 'gro rnams kyis grogs mdzad nas / /
bde chen rgyal pa'i go 'phangs myur thob shog /
'chi ba'i mthar yang bcom ldan he du kaH / /
dpa' po rnal 'byor ma yi tshogs bcas pas / /
ngo mthar rol mo'i sgra bcas bsu ba yis / /
mkha' spyod rig 'dzin grong du 'khrid par shog / /
mdor na skye zhing skye pa thams cad du / /
bla ma he ru ka yis rjes bzung nas / /
sa lam bgros pa ma lus mthar phyin te / /
de chen rgyal po'i go 'phang myur thob shog / /
ces mon lam dang dang 'jug tu bkra shis spyi ltar bya'o / /
de ltar bcom ldan 'das dpal 'khor dngom pa'i dkyil 'khor gyi lha tshogs la bsangs kyi mchod pa 'bul tshul bde chen phyag g.yang myur 'gugs zhes bya ba 'di mdo smad sga yul 'bum skang dgon du 'di ga'i sgra bla ma blo bzang chos ' phel dang /
rtson 'gus nag dbang bcas nas bde mchog gi dkyil 'khor gsar 'dzugs skabs sgang gra thos bsam rgya mtsho nas 'di mchog gi bsangs mchod gsang rtsom zhig 'phral du bskur dgos zhes bskul ba bzhin pha bong kha'i sprul mang byams pa bstan 'dzin 'phrin las rgya mtsho shar mar spel ba'i yi ge ba ni dad brtson rnam dpyod yangs ba dge slong 'grus ngag dbang gis bgyis pa'o / /
'di yan spom @# / /
mda' sbyin bdag las tshan nyi ma rgyal mtshan nas spar du bsgrubs / /
! / /
lung med shes bya'i 'khor lo thams cad lhan skyes bder / /
yongs su sngom byed 'khor lo sngom ba yis / /
deng 'dir thugs rje'i mthu dpung rab bskyed de / /
zung 'jug myur du thob pa'i g.yang khug cig / /
shar gyi bu mo yid 'ong mkha' 'gro ma / /
phun tshogs dpal 'byor rgyas pa'i g.yang khug cig /
byang gi bu mo yid 'ong la mam / /
nang gdon bar chad zhi ba'i g.yang khug cig /
nub kyi bu mo yid 'ong ro ha ma / /
khams gsum dbang du 'du pa'i g.yang khug cig /
lho yi bu mo yid 'od gzungs can ma / /
tshe dpal longs spyod rgyas pa'i g.yang khug cig /
mdor ni srid zhi'i dpal 'byor phya g.yang dang / /
'dod pa'i yon tan rnam lngag longs spyod sogs / /
'phral yun bsam don lhun gyis 'grub pa yi / /
chos srid mnga' thang rgyas pa'i g.yang khug cig /
ces g.yang 'bod di ni / /
drin na za ma rdo rje 'chang pha bong kha pa bde chen snying po dpal bzang po mtshan g.yang bstan srung sprul pa'i chos skyong chen po thog 'pheb skabs shig tu brda tshig gi lam nas phul ba /
rje nyid nas slar sga bsgyur gyi tshigs bcad du gnang ba'o / /
! / /
bsangs mchad bde chen phyag g.yang myur 'gugs kyi kha skong du bsangs grangs g.yog byed tshul bzhugs so / /
! na mo gu ru /
di dpal 'khor lo de mchog gi bsangs mchod grags gsog byed bar 'dod na / /
mchog thun dngos grub lhung yis 'grub par mdzod / /
ces ba yan bsangs mchad bde chen phyag yang myur 'gugs ltar sngon du btang nas grags gsog ba ni /
hUM| bde chen rgyal po bco ldan he ru kaH / /
yab yum dpa' bo mkha' 'gro'i 'khor tshogs bcas / /
bt+r+ze bas 'dir sbyon dgyes pa'i stan la bzhugs / /
mthun pa'i mchod sprin zag med dgyes dgur rol / /
dri zhim sman spos btul pa'i dud pa'i sprin / /
ci 'dod kun bzang sprin du bkye ba 'dis / /
gtso mchog he ru ka dpal yab yum bsangs / /
bde chen phyogs kyi lha mo rnam bzhi bsangs / /
sku gsung thugs kyi dpa' bo mkha' gro bsangs / /
sgo mtshams ma mo chen mo rnam brgyad bsangs / /
go cha bcu gnyis yab yum lha tshogs bsangs / /
grangs med dpa' bo mkha' 'gro'i tshogs kun bsangs / /
gzhan yang bstan srung dam can rgya mtsho bsangs / /
phyogs skyong gzhi bdag ma lus bsangs / /
mchod dman mgron kun dgyes shing tshim gyur nas / /
'dod pa'i dngos grub yid bzhin 'grub bar mdzod / /
ces gangs gsog mos ba ltar bgyis zin nas phyag g.yang 'gugs pa man dkyus ltar 'jug par bya'o / /
de ltar 'khor lo sdom pa'i lha tog sla bsangs mchod 'bul tshul bde chen phag g.yang myur 'gugs kyi kha skong 'di yang / /
do smad 'bum skang dgon gyi las sne rnams nas bskul ba bzhin pha bong kha pas g.yar khral du bris pa'i yi ge ba ni dpyod ldan dge slong brtson 'grus ngag dbang gis bgyis pa 'gro don 'phel / /
! / /
bsangs kyi cho ga rta thag ma sger gsol dang bas bzhugs so / /
! na mo gu ru /
'dir bla ma yi dam lha srung sogs la blangs mchod 'bul bar spren /
dri zhim pa'i rtsi sman na tshogs pa'i dud sbrin / /
phe mar /
skyems chang /
rgya ja /
'o phud sogs ci 'byor bshams te /
skyams sems mdor bsdus sngon du btang nas /
byin gyis brlab pa ni /
hUM| rang nyid yi dam lhar gsal pa'i / /
thugs ka nas spros raM yaM khaM / /
oM AHhUM gis bsangs mchog kyi / /
ma dag dngos 'dzin snang zhen sbyangs / /
zag @# / /
med lha rdzas 'dod yon lnga'i / /
rang bzhin sprin phur chen por gyur / /
bar bsams la /
nam mkha' mdzod kyi sngags rgya dang sngags drug phyag drug gis phyin gyis brlab /
mgron bskyed cing spyan 'dren pa ni /
kyai| bde song gzung rnam mkha' dbyings 'ja' sprin klong / /
bka' drin gsum lngan bla ma rdo rje 'chang / /
steng na dngos brgyud bla ma sprin ltar gtibs / /
mtha' skor rim bzhin yi dam sangs rgyas dang / /
theg gsum dge 'dun dpa' bo mkha' 'gror bcas / /
'og na mthu ldan dregs pa'i yang rje dang / /
skyes lha yul lha lam lha gzhi bdag sogs / /
srid zhi'i mgron tshogs rgya mtsho 'gengs par gyur / /
rang gi thugs ka'i hUM las yod zer 'phros / /
mchod los mgron kun skad cig spyan drangs nas / /
rang rang ye shes pa rnams dam tshig par / /
dbyer med thims nas dgyes bzhin bzhugs par gyur / /
de nas 'ongs gzhi bsangs gyer ba ni /
hUM| lha ba sangs 'dod yon kun 'dus spyin phung 'did / /
rtsa ba'i bla ma skyabs gsum kun 'dus bsangs / /
brgyud pa'i bla ma byin rlabs gter chen x yi rgyan drug mchog gnyis grub chen brgyad cu x rgyud sde bzhi yid dkyil 'khor lha tshogs x phyogs bcu'i sngags rgyas byang sems thams cad x nye bar sras brgyad gnas brtan bcu drug x rang rgyal nyan thos dpa' bo mkha' 'gro x myur mdzad ye she mgon bo dkar nag x dam can chos rgyal gyi nang gsang gsum x 'dod dgu'i char 'bebs rnam sras rtag brgyad x dam gzor rgyal mo sdug bzhi'i lha mo x tshe ring mched lnga bstan ma bcu gnyis x ! sgyu 'phrul bdag mo nyi ma gzhon nu x btse lcam srid tshangs pa zhi drag x rgyal chen sku lnga btsan rgod spun bdun x dregs pa'i yang rje padma dbang drag chos rgyal chen po karma 'phrin las x ge sar zhi drag ma thang rdo gsum x srid pa'i lha dgu mgur lha bcu gsum x phyogs skyong bcu sogs gtsang ris dpal mgon x gtsa' dang rgyu skar spar kha sems ba x skul dbang bdag gnyan chen thams cad x lha srin sde brgyad 'byung po thams cad gzhi bdag zhing skyong gnas bdag thams cad x rnal 'byor bdag gis kyes lha yul lha x lhan cig skyes dang 'dag ba'i lha srung x tshe lha srog lha nor lha dgra lha x khyim lha khyags lha byes kyi lam lha x mdor na bdag cag bsrung skyob grogs mdzad pa'o / /
'das dang ma 'das srib bzhi'i mgo kun bsangs / /
de nas nyams chag dang mon la sogs sel ba ni /
kyai| de ltar bsangs kyi mchod brgya mtsho 'dis / /
nyams chag 'gal 'khrul nongs kun zhi gyur cig /
mnol dang mi gtsang grib kun zhi gyur x 'khon dang 'khya ldog thams cad zhi gyur x byur dang god thams cad zhi gyur x bkra mi shis dang ngan lhas zhi gyur x 'gal rkyen bar gcod thams cad zhi gyur x nad gdon nyer 'tshe thams cad shi gyur cig /
de nas dgra lha dbang bstod 'phrin b+chol 'brel pa ni| kyai| de ring rtsa brgyud bla mas byin gis rlobs / /
yi dam lha yis dngos grub char ltar phyogs / /
chos skyong srung ma kun gyi sgra lha mchod / /
dgra lhag gnyan po'i dbu 'phang srin rtser bstod / /
mthu rtsal mthu dpung skyed la ru mtshon 'phyor /
@# / /
nag po'i phyogs las rnam par rgyal bar mdzod / /
lus dang dri bzhin skad cig mi 'bral bar / /
'gro 'am 'dug kyang kha 'dzin rgyab rten mdzod / /
phar 'gro'i skyel ma tshur 'ong bsu ma mdzod / /
rgyab kyi slog pa mdun gyi 'khar ba mdzod / /
sdang ba'i dgra jag dmigs med dbyings su sgyur / /
gnod pa'i gdon bgegs gdug rtsub rtsad nas phyungs / /
'jab pa'i chom rkun mgo bor dmu gab khobs / /
dred dang 'phar sbyang gcan gzan kha chings thobs / /
brjed na bskul zhing nor na sgyur bar mdzod / /
nyes kun sel zhing legs pa brgya dang sprod / /
bsam ba rgya mtsho sgrub cing re ba skongs / /
nyin gsum byar mtshan gsum mel tshe mdzod / /
rtag tu bsrung zhing mgon skyabs ma g.yel mdzod / /
de nas phywa g.yang 'gug pa ni /
kyai| srid zhi'i mgron tshogs thugs rje'i 'od zer gyis / /
phyogs bcu'i phywa g.yang thams cad gnas 'dir khug /
'jig rten 'das pa'i phywa g.yang thams cad stsol| |'jig rten dbang phyug legs tshogs dpal kun khug /
'chi med tshe yi dpal g.yang thams cad khug /
'jad med nor gyi dpal g.yang thams cad khug /
rkang bzhi phyugs kyi phywa g.yang thams cad khug /
zas nor longs spyod dpal 'byor thams cad khug /
mdor na srid zhi'i phywa g.yang ji snyed kun / /
dbyar gyi chu gter lta bur rgyas gyur cig /
de nas mgron gshegs shing shis pa brjad pa ni /
de ltar mchog dman mgron rnams ma lus pa / /
rang rang so so'i gnas su badzra muH / /
bla ma yi dam srung mar bcas pa yi / /
bkra shis bde legs chen pos khyab gyur cig /
ces bsangs kyi cho ga rta thog ma sger gsol dang bcas pa 'di yang /
bdag cag gi rnam par 'dren pa chen po sgrub khang rdo rje 'chang mchog gang gi sku'i tsha bo lung rtogs nor bu'i mdzod 'dzin sku zhabs chos mdzad dge bshes blo bzang bshad sgrub lags nas lha reg dang /
maN+Dal rten gsum bcas bskul ma ji ltar mdzad pa bzhin pha bong kha pas shin tu myur stabs su bris pa dge legs 'phel / /
! / /
bsangs mchod yid bzhin lhun 'grub ces bya ba bzhugs so / /
! na mo gu ru /
rab 'byams skyabs kyi snying po gcig bsdus mgon / /
drin can bla ma mchog dang gsang gsum gar / /
dbyer med bde chen rgyal po he ru kaH / /
'jigs mdzad khro bor bcas pas dge legs stsol / /
'dir re shod rong po dga' ldan rab brtan gling gi gnyug mar gnas pa'i gnas bdag dkar phyogs skyong ba'i lha gnyan mthu bo che ba gam lha rtse'am /
bag ma dbu rtse grags pa'i bsangs mchod 'bul bar spron /
stegs bu gcang mar ras dkar dri med bting ba'i khar dkar gsum dang mngar gsum gyis sbrus pa'i zan gyi gtor ma bang rim gru bzhi sum brtsegs kyi steng dkar gtar nor bu'i dbyibs can /
bang rim gnyis pa'i g.yas phyogsu dmar gtor zur gsum dmar gyi rgyan can /
g.yon phyogs dkar gtor zlum po /
bang rim 'og ma'i phyogs bzhir lcog gtor dkar po bzhi /
mkho dgu'i dkar cha nor sna srog chags kyi gzugs 'gros sna tshogs kyis bskor /
phyogs bzhi rer mtheb kyu'am /
ril bu nyer gcig re dgod /
gzhan yang snyug rgod dar snas brgyan pa /
rtsi shing bal tshon dang dar snas brgyan pa /
phye mar /
gser skyems /
'o phud /
ja phud /
'bru sman /
rin chen /
zas sna sogs gang 'dzoms bsham /
dug rigs ma yin pa'i bsangs kyi rud sprin mkha' la bsnyegs pa dang bcas 'du byas /
dngos gzhi skyabs sems nas yi dam gyi @# / /
bdag bskyed bzlas pa /
bsangs gzhung gzhan rgyas bsdus ci rigs skabs dang bstun /
gzhi bdag gi mchod gtor /
mkho dgu'i yo byad bsangs kyi dud sprin dang bcas pa rnams las sngags kyis bsangs /
swa b+hA wa sa sbyangs /
stong pa'i ngang las rang rang gi ming yig dang po thig les brgyan pa zhu ba las byung ba'i nyer mchod 'dod yon /
'dod dgu'i gtor ma /
dam rdzas spyan gzigs /
mkho dgu'i yo byad dpag tu med pa ngo bo zag med kyi bdud rtsi la /
rnam pa gzhi bdag 'khor bcas mnyes par byed pa'i mchod tshogs kyi phung po zad mi shes pa nam mkha'i mtha' klas pa spyan lam du 'byung bar gyur cig /
oM sarba bid sogs nam mkha' mdzod kyi sngags rgya lan gsum /
oM ar+g+haM nas shap+ta AHhUM bar /
oM swa b+hA wa bi shud+d+he sogs sngags drug phyag drug gis byin gyis brlab /
bdag gi bsam ba'i sogs bden stobs de de bzhin du 'byung bar bsam /
de nas mgron bskyed cing spyan 'dren pa ni /
kyai| gnas mchog dga' ldan rab brtan gling / /
pa gam ri yi rgyal po'i rtser / /
phyi ltar sa 'dzin lhun stug la / /
nang ni rin chen gzhal yas khang / /
baiDUr+ya yi pho brang ni / /
sum brtsegs yangs shing rgya che'i nang / /
rab mdzes margad khri yi khar / /
dar zab 'bol brtsegs stag gdan steng / /
lha gnyan chen po dge bsnyen ni / /
rab zhi sku mdog zla ba'i 'dzum / /
dar dmar ber dang la thod dkar / /
phyag na nor bu shel phreng bsnams / /
res 'ga' dar dkar dar thod gsol / /
rta dkar g.yu yi rdog can chibs / /
res 'ga' drag po'i ngang tshul du / /
sku mdog dmar rmug khro 'dzum nyams / /
sku la bse khrab 'khor gsum chas / /
phyag na bse mdung glog zhags 'khyug /
cang shes dmar po'i steng na 'gying / /
res 'ga' shel khrab dar sngon 'phru / /
res 'ga' rgya yi cha byad sogs / /
sna tshogs sku yi rnam 'gyur ston / /
'khor du sprul ba'i bka' nyan stong| |rdzu 'phrul bkod pa cir yang ston / /
g.yas su dung khri dkar po'i steng / /
lha sras nor bu sku mdog smug /
gos sngon 'khor gsum chas dang ldan / /
dpa' zhing brjid la cang shes steng / /
'phrin las nyul ba'i las byed pa / /
'khor du gshin 'dre rgyal 'gong sogs / /
nyams la sad ser char 'bebs pa'i / /
ma rungs gdug rtsub can gyis bskor / /
g.yon du rin chen g.yu khri'i steng / /
klu yi bu mo rab dkar ma / /
bcu drug gzhon nu'i lang tsho can / /
sku la dar dkar ral gu gsol / /
phyag na nor bus dgos 'dod ster / /
sprul pa'i zlos gar sna tshogs dang / /
'khor tshogs lha klu dpag med bskor / /
gnas 'dir spyan 'dren gshegs su gsol / /
gzhan yang nor bu khyung rdzong dang / /
chos rje ban rgan la sogs pa / /
sde 'dir 'phrin las gnyer 'dzin pa / /
kun kyang mchod pa'i mgron du gshegs / /
byams pa'i pha yis bu la bzhin / /
brtse zhing gdung ba'i rnam 'gyur gyis / /
dgyes bzhin rang rang gdan la bzhugs / /
mchod tshogs rgya mtshor rol du gsol / /
de nas mchod sprin dang bsangs sogs gyer ba ni /
kyai| lhag bsam zla ba'i spun zla yis / /
gtsang mar sbyar ba'i mchod pa'i sprin / /
bde stong sngags rgyas byin brlabs pa / /
nam mkha'i khyon @# / /
kun bkang ste 'bul / /
lha bshos ri rab ltar spungs pas / /
ba gam lha gnyan 'khor bcas mchod / /
ban rgan khyung rdzong 'khor bcas mchod / /
bsam don yin bzhin 'grub pa dang / /
khyad par sde 'di skyong ba yi / /
gnyer kha sngar bzhin ma g.yel mdzod / /
nyer spyod 'dod yon sprin phung 'dis / /
ba gam lha gnyan x ban rgan khyung rdzong x bsam don yid bzhin x khyad par sde 'di x gnyer kha sngar bzhin x skyems chang rgya ja 'o zho yis / /
ba gam lha gnyan xxx dkar gsum mngar gsum phye mar gyis / /
ba gam lha gnyan xxx rab mngar shug pa'i dud sprin 'dis / /
ba gam lha gnyan xxx rab dkar mkhan pa'i dud sprin 'dis / /
ba gam lha gnyan xxx rab zhim ba lu'i dud sprin 'dis / /
ba gam lha gnyan xxx rab dkon tsan+dan dud sprin 'dis / /
ba gam lha gnyan xxx rab mang dri bzang dud sprin 'dis ba gam lha gnyan xxx mnga' dar rtsi shing bal tshon gyis / /
ba gam lha gnyan xxx 'dod dgu'i bza' bca' sna tshogs kyis / /
ba gam lha gnyan xxx dbyangs snyan rol mo'i bye brag gis / /
ba gam lha gnyan x xxx mkho dgu'i srog chags sna tshogs kyis / /
ba gam lha gnyan xxx rin chen bkra shis rtags rdzas kyis / /
ba gam lha gnyan xxx gzhan yang mchod 'os tshogs kun gyis / /
ba gam lha gnyan xxx de ltar mchod sprin rgya mtsho yis / /
lha gnyan chen po mnyes gyur cig /
ba gam 'khor bcas mnyes gyur cig /
gnas bdag chen po mnyes gyur cig /
nor bu khyung rdzong mnyes gyur cig /
chos rje ban rgan mnyes gyur cig /
ces gyer zhing bsngo| de nas bstod cing 'phrin las bcol ba ni / /
lha gnyan chen po ba gam zhes / /
zhwa ser bstan pa'i srung ma khyod / /
sngon tshe dpal chen he ru kaH / /
'jigs mdzad khro bo gsang ba'i bdag /
spyan sngar zhal bzhes dam bcas bzhin / /
thub bstan snying po tsong kha ba'i / /
ring lugs dar zhing rgyas pa dang / /
bsrung zhing skyong ba khyod la bstod / /
bar du dge ldan bstan 'dzin mchog /
gtsang ma'i rnam thar 'dzin pa dag /
sde 'dir sdud pa'i 'phrin las kyis / /
blo bzang rgyal ba'i ring lugs mchog /
bshad sgrub 'khor lo rnam gsum gyi / /
bya ba dbyar gyi chu gter ltar / /
sde 'dir dar zhing rgyas mdzad pa'i / /
bstan srung chen po khyod la bstod / /
tha mar rnal 'byor pha bong khar / /
sgyu 'phrul rol gar sna tshogs kyis| |sde 'dir 'jam mgon snyan brgyud kyi / /
chos kyi dril dbyangs yang yang du / /
sgrog pa'i 'phrin las gnyer kha dang / /
sde 'dir legs nyes stang 'dzin gyi / /
gnyer kha tshul bzhin sgrub ces pa'i / /
rnam 'gyur cir yang ston la bstod / /
'dus pa'i sde 'dir dge ldan gyi / /
ring lugs gtsang ma spel ba la / /
'phrin las rdo rje'i thog lta bur / /
rno myur lha mchog khyod la bstod / /
slar yang gsol zhing bskul ba ni / /
thub bstan snying po tsong kha ba'i / /
ring lugs dar zhing rgyas @# / /
pa la| |rno myur 'phrin las sngar bzhin mdzod / /
khyad par 'dus pa'i sde 'di la / /
bya ra nyin mtshan dus drug mdzod / /
mkhas btsun grub pa'i dge 'dun gyi / /
sde kun gnas 'dir 'du bar mdzod / /
kun kyang thugs yid gcig tu 'dres / /
rnam dag khrims kyis thugs rgyud bsngams / /
mang thos tshul bzhin sgrub pa yi / /
sde 'di rtag tu 'phel bar mdzod / /
tshul bzhin thos bsam bsgom pa dang / /
tshul bzhin lhag bsam brtson pa dang /
tshul bzhin sri zhur sgrub pa rnams / /
pha yis bur bzhin rjes su skyongs / /
gnas gzhi'i phyi nang snod bcud sogs / /
gang dang gang na dge 'dun rdzas / /
mchis bde dang de dag kun / /
bsrung zhing spel ba'i gnyer kha mdzod / /
gang dang gang du dge 'dun spyi'i / /
don la bzhugs pa de dag kun / /
bsam don yid bzhin 'bad med du / /
'grub pa'i 'phrin las ma g.yel mdzod / /
bsam sbyor log par lta ba yi / /
gnod cing 'tshe ba ji snyed kun / /
lo dang zla bar ma 'gyangs par / /
mngon spyod drag pos tshar gcod mdzod / /
yul phyogs 'dir yang 'khrugs rtsod sogs / /
mi mthun rgud pa kun zhi nas / /
chos 'byor bde skyid rdzogs ldan gyi / /
dpal yon dbyar mtshor rgyas par mdzod / /
srid zhi'i legs tshogs phywa g.yang dang| |gnas skabs mthar thug 'dod 'bras kun / /
'bad med lhun gyis 'grub pa yi / /
bkra shis dge mtshan rgyas par mdzod / /
ces bstad cing 'phrin las bskul nas /
nongs pa bshags shing brtan bzhugs bya ba ni /
nongs dang nyes pa'i tshogs rnams kun / /
dmigs med dbyings su bzod par gsol / /
rang rang gnas su dgyes bzhin du / /
gshegs shing brtan par bzhugs su gsol / /
zhes rang gnas su brtan par bzhugs par bsam /
de nas bsangs cho ga dkyus la 'jug par bya'o / /
zhes re shod rong po dga' ldan rab brtan ging gi gnas bdag chen po lha gnyan pa gam dbu rtse'i bsangs mchod yid bzhin lhun 'grub ces bya ba 'di yang /
dgon gyi las sne rnams nas nan du bskul ba ltar pha bong kha'i sprul ming pas rab rgyal me glang gro bzhin zla ba'i yar gyi tshes bzang por snga dro stan thag gcig la shar mar spel ba dge legs 'phel / /
! / /
'brong thang dgon gyi gzhi bdag mthu chen rnams la mchod gtor /
mnol bsangs bya tshul bde skyid kun 'byung zhes bya ba bzhugs so / /
! gu ru badzra d+h+r-i ka na maH 'dir 'brong dur thang dgon 'di nyid kyi rgyab ri nor bu ri'i rnam sras dang /
mdun ri rgyal bzang gi klu /
bshang ba lha btsan gyis gtsos pa'i gzhi bdag rnams la mchod gtor bsangs mchod bya bar spro na /
mchod gtor /
bsangs mchod /
phye mar /
'o phud sogs sha chang dang ma 'dres par ci 'byor bshams la /
skyabs sems /
yi dam gyi skad cig krong bskyed /
de nas mchod rdzas rnams hrIHSh+TiHsa bsangs /
swa b+hA was sbyangs /
stong pa'i ngang las mchod gtor bsangs mchod dam rdzas mthun rdzas rnams bzang zhing rgya che ba 'dod rgu'i dpal 'byor zad mi shes pa nam mkha' mdzod kyi rang bzhin sprin gyi phung po ltar gtibs par gyur /
oM sarba bid pUr pU ra /
su ra su ra /
A warta ya A warta ya hoHbadzra s+pha ra Na khaM swAhA /
lan gsum gyis nam mkha' mdzod kyi phyag rgya dang /
oM swa b+hA wa bi shud+d+he x sA d+ha ni swAhA /
bdag gi bsam pa'i stobs xxx 'byung gyur cig /
ces byin gyis brlab /
de nas @# / /
mgron spyan 'dren pa ni /
kyai| rang nyid yi dam lha ru gsal ba yi / /
thugs ka'i 'od kyis mchod 'os mgron spyi dang / /
khyad par sde 'dir bsrung zhing skyob pa yi / /
gzhi bdag srung ma thams cad 'dir spyon cig /
sa 'dzin nor bu bkod pa'i gzhal med na / /
ngal bsos po yi rnam 'gyur gnod sbyin gtso / /
phyag g.yas po ti g.yon pa rgyal mtshan bcas / /
'gying stabs gar dang bcas te gshegs su gsol / /
rgyal bzang rin che 'bar ba'i pho brang nas / /
klu yi dbang po phyag g.yon nor bu dang / /
g.yas ba nor gzhong rin chen mchod sprin bcas / /
'dzad med dbyig char 'bebs bzhin gshegs su gsol / /
bshad pa lha btsan chen po sku mdog dkar / /
phyag g.yas thog zer 'phro ba'i mdung dar dang / /
g.yon pa nor bu dgos 'dod stsol ba bcas / /
rdzu 'phrul shab la chibs gshegs su gsol / /
gzhan yang phyogs skyong zhing skyong 'go ba'i lha / /
dkar phyogs lha klu gzhi bdag thams cad dang / /
lha srin 'byung po gdon bgegs lan chags mgron / /
kun kyang mchod pa'i mgron du gshegs su gsol / /
mdun du mthun pa'i mchod sprin rgya mtsho'i dbus / /
bdag cag sgrub po bsrung zhing skyob pa la / /
lhag par rings pa'i dgyes 'dzum nyams dang bcas / /
rang rang dgyes dgu'i gdan la bzhugs par gyur / /
ces spyan drangs la rang gi mdun du mchod sprin rgya mtsho'i dbus su dgyes bzhin bzhugs par bsam /
de nas mchod gtor dam rdzas mthun rdzas sogs rgya cher dmigs pas gang nus spros te 'bul ba ni /
mngar gsum bdud rtsi 'bab ldan rgyun du bsgreng / /
sna tshogs me tog 'dzum pa'i mchar sdug ngom / /
dri zhim dud sprin dal gyi 'gro 'ong 'dzin / /
snang gsal 'od chags nyi zla'i dum bur 'gran / /
rab bsil dri bzang sim pa mchog gi dbyid / /
ro brgya'i dpal yon ro 'dzin bcud du brel / /
snyan pa'i rol mo dri za'i dbyangs bzhin 'dzer / /
mchod tshogs rgya mtshos mgron rnams mnyes gyur cig /
gzhan yang phyi nang gsang ba'i dam rdzas dang / /
rang rang dgyes dgu'i mthun rdzas bye brag tshogs / /
ba liM dam rdzas zag med mchog sbyin bcas / /
dngos 'byor yid sprul dgyes dgur rol gyur cig /
de nas slar yang dug rigs min pa'i dri zhim bsangs kyi dud sprin dkar gsum mngar gsum phye mar 'o phud kyis bran te sngags drug phyag drug gis byin gyis brlab / /
rgyu bsangs kyi dud spron la /
ngo bo zag med kyi bdud rtsi /
rnam pa mchod pa'i bye brag sna tshogs su bsams te gyer ba ni /
kyai| ngo po zag med ye shes bdud rtsi la / /
rnam pa mchod pa'i bye brag mtha' klas pa / /
dri zhim bdug pa'i sprin phung 'khyil ba 'dis / /
bla ma yi dam mchog gsum rgya mtsho bsangs / /
khyad par rgyab ri'i gnod sbyin chen po bsangs / /
mdun ri rgyal bzang klu yi dbang po bsangs / /
bshang pa lha btsan chen po 'khor bcas bsangs / /
gzhan yang mchod 'os mgron tshogs thams cad bsangs / /
chu gnyis nyer spyod rol mo rgyal srid bdun / /
bkra shis rtags rdzas rnam par 'khyil ba yis / /
dud sprin par snang gnam sa'i khyon 'gengs bas / /
bla ma yi dam x khyad par rgyab ri'i x mdun ri rgyal bzang x bshad pa lha btsan @# / /
gzhan yang mchod 'os x rang rang dgyes pa'i dam rdzas mthun rdzas dang / /
ba liM gtor ma'i rnam par 'khyil ba yi / /
dud sbrin x bla ma x khyad par x mdun ri x bshang pa x gzhan yang x dud ba gnam du bsgreng zhing gtibs pa yis / /
steng phyogs bla ma mchog gsum mnol kun bsangs / /
dud pa bar snang 'khor zhing 'khyil ba yis / /
bar gyi srung ma gnyan po mnol kun bsangs / /
dud pa sa la 'khyil zhing 'grems pa yis / /
sa steng mi dang phyugs la mnol kun x dud pa rgyab ri'i logs su rgyu ba yis / /
rgyab ri'i gzhi bdag mthu chen mnol kun x dud pa g.yas ri'i logs su rgyu ba yis / /
g.yas ri'i lha srin zhing skyong mnol kun x dud pa g.yon ri'i logs su rgyu ba yis / /
g.yon ri'i lha btsan gzhi bdag mnol kun x dud pa mdun ri'i logs su rgyu ba yis / /
mdun ri'i lha klu sa bdag mnol kun x dud pa phyogs bcur rgyu zhing khengs ba yis / /
phyogs skyong 'byung po gdon tshogs mnol kun bsangs / /
de ltar bsangs kyi mchod pas mnol dang mi shis pa thams cad lhag med du dag par bsams la /
kyai| mnol dang mi gtsang grib kyis sbags pa kun / /
bsangs kyi mchod pas lhag med dag gyur cig /
lha klu gzhi bdag 'khu zhing ldog pa kun / /
bsangs kyi mchod pas x klu dang sa bdag nad kyis nyams pa kun / /
bsangs kyi x gdon bgegs lan chags sha 'khon gnyer ba kun / /
bsangs kyi x yams dang rims sogs mi yi nad rnams kun / /
bsangs kyi x hon yor glo 'jam phyugs kyi nad rnams kun / /
bsangs kyi x gnyan dang lhog pa sa bdag 'khon bcings kun / /
bsangs kyi x gza' dang klu yi dug dang kha rlangs kun / /
bsangs kyi x byad phur rbod gtong byur dang ltas ngan kun / /
bsangs kyi mchod pas x mdor na mnol dang mi shis rigs mtha' dang / /
bsangs kyi mchod pas lhag med dag gyur cig /
ces mnol ba bsangs nas mngon par 'dod pa'i don le 'phrin las bcol ba ni /
kyai| de ltar bsangs kyi mchod sprin rgya mtsho yis / /
kun kyang thugs dam dgyes bar bskangs gyur nas / /
srid zhi'i dpal yon 'dod dgu'i dbyig char 'bum / /
bsam dang re ba'i tshad du 'jo bar mdzod / /
dkar phyogs lha klu mnyes shing bskang ba yis / /
char chu dus 'bebs lo phyugs rtag tu legs / /
tshong khe don 'grub bde skyid rdzogs ldan gyi / /
dga' ston bzang pos yul 'di 'tsho bar mdzod / /
khyad par 'dus pa'i sde 'di thugs mthun zhing / /
gtsang ma'i lta spyod bshad sgrub 'phel ba dang / /
'gro ba'i bla na bkur ba'i sri zhu sogs / /
chos 'byor yar zla'i 'phel bar 'gran par mdzod / /
rgyab ri rnam mang thos sras dbang pos kyang / /
g.yas kyi po tis chos spyod rnam bcu dang / /
chos srid rnam bar rgyal ba'i rgyal mtshan mchog /
g.yon pa'i phyag gis srid rtser sgreng bar mdzod / /
mdun ri rgyal bzang klu yi dbang pos kyang / /
nor gzhong rin chen mchod pa'i sprin spro bas / /
sde 'dir mkho dgu'i 'byor tshogs 'bad med du / /
nam mkha' mdzod bzhin bsnyil ba'i 'phrin las mdzod / /
bshad pa lha btsan nyid kyang sde 'di la / /
log par 'khu ba'i dgra bgegs tshar gcod slad / /
@# / /
gnam lcags skyin thang 'bebs pa'i mdung dar bcas / /
phyogs bcur byar sgrims las ma g.yel cig /
mdor na 'go ba'i lha srung thams cad kyis / /
nyin gsum bya ra mtshan gsum mel tshe bcas / /
bsrung zhing skyong la nam yang mi g.yel bas / /
'phrin las rnam bzhi lhun gyis 'grub bar mdzod / /
ces 'phrin las bcol bas 'dod dgu char du bsnyil zhing 'phrin las bsgrub par zhal gyis bzhes bar bsam /
yang bsangs mchod med par mchod gtor 'phrin bskul tsam byed na gong gi| dngos 'byor yid sprul dgyes dgur rol gyur cig /
ces pa'i mtshams nas bsangs byin rlabs dang /
gyer gzhung /
mnol sbyong bcas bzhag nas /
de ltar bsangs kyi mchod sbrin sogs man bgyis bas 'grub bo / /
de nas nongs gsol /
gshegs gsol /
shis brjod bcas stabs gcig tu bya ba ni /
kyai| bdag blo'i nyes bas nongs dang bag med kyis / /
thugs dang 'gal kun kun nas bzod bzhes nas / /
zhal bzhes dam bca' bsnyel ba mi mnga' bar / /
rang rang gnas gshegs slar yang 'byon par mdzod / /
bla ma lha srung gzhi bdag gnyan por bcas / /
bden pa'i tshig la dbang ba mtha' dag gis / /
shis ba grub pa'i dbyangs kyi rol mo yis / /
ljongs 'dir bde legs rgya mtshos khyab gyur cig /
de ltar rgya ston 'brong dur thad byang chen smon 'grub gling gi gzhi bdag rgyab ri'i rnam sras dang /
mdun ri rgyal bzang klu /
bshang pa lha bcan bcas kyi bsangs mchod zhig gsar du rtsom dgos zhes pha bong kha'i sprul ming bar dgon gyi las sne mgrwan gcig nas bskul ba bzhin 'brong dgon dang /
lcags ra sogs su 'chad spel gyi brel bas ma 'grub ba /
slar dpal 'bar dgon phun tshogs yar rgyas gling bla brang du chu stod zla bar ston pas chos 'khor bskor ba'i dus chen thog rdzogs par sbyar ba'i yi ge pa ni 'dan chos 'khor dgon gyi grwa rigs blo bzang rdo rje'o / /
! / /
gra ye lhun grub dgon nye skor dang bcas pa'i gzhi bdag rnams kyi bsangs mchod drang srong bden dbyangs zhes bya ba bzhugs so / /
! na mo gu ru badzra d+hA rA ya /
'dir smar khams gra ye lhun grub dgon gyi gzhi bdag rnams la bsangs mchod 'bul bar 'dod bas /
tsan+dan dkar dmar /
mkhan shug /
ba lu sogs dri zhim sman spos kyi dud sprin /
dkar gsum mngar gsum bzang sman sna tshogs bsres pa'i phye mar /
bshos bu /
skyems chad /
rgya ja| 'o phud /
gzhan yang spyan gzigs sogs mchod gtor dam rdzas tshar du dngar bar bshams la /
skyabs sems /
rang nyid yi dam rdo rje 'jigs byed kyi bdag bskyed rgyas pa'am /
bsdu na /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
nang mchod byin brlab /
mchod gtor dam rdzas bsangs mchod rnams chabs cig hrIHSh+TIH sa bsangs /
swa b+hA was sbyangs /
stong pa'i ngang las rang rang gi ming yig dang po thig les brgyan pa zhu ba las byung ba'i bla ma yi dam /
mkha' 'gro chos skyong /
yul lha gzhi bdag 'khor dang bcas pa mnyes par byed pa'i mchod gtor dam rdzas bskangs rdzas bsangs mchod spyan gzigs sogs mchod pa'i bye brag bsam gyis mi khyab ba zhig /
ngo bo bde stong /
rnam pa mchod gtor sogs mthun rdzas mkho dgu'i rnam pa /
byed las zag pa med pa'i bde ba khyad par can skyed par byed pas bar snang nam mkha' sa gzhi thams cad khyab par 'gengs par gyur /
oM sarba bid pUr pU ra /
sogs nam @# / /
mkha' mdzod kyi sngags rgya lan gsum /
oM swa b+hA wa bi shud+d+he sogs sngags drug phyag rgya drug gis byin gyis brlab /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
don rnams gang dag bsam pa kun / /
de dag thams cad ci rigs ba / /
thogs pa med par 'byung gyur cig /
ces brjod la de kho na ltar gyur par bsam /
de nas mgron spyan 'dren pa ni /
hUM| rang nyid 'jigs mdzad khro bo'i thugs ka nas| |spros pa'i 'od kyis bla ma yi dam dang / /
mkha' 'gro dam can rgya mtsho spyan drangs te / /
bdag mdun mkha' dbyings pad sdong yangs par bzhugs / /
khyad par phyogs 'di'i gzhi bdag mthu bo che / /
ma lus mchod pa'i mgron du spyan 'dren na| |dad dang dam tshig bcan po'i phyag rgya las / /
mi 'da' thogs med 'dir byon dgyes bzhin bzhugs / /
shar phyogs dung ri dkar bo'i gzhal yas nas / /
he ru kaH yi gnas mchog sgo srung che / /
'bar ba thog rgod mi dkar rta dkar tshul /
thogs med 'dir byon dgyes bzhin mdun du bzhugs / /
gnam sngon zhun ma 'bar ba'i gri gug gi / /
rnam 'gyur dbyibs su rtsen pa'i pho brang nas / /
bstan srung zhang paN chen po 'khor bcas rnams / /
thogs med 'dir byon x gnas chen dung ri dkar po'i slang rol gyi / /
rin chen mdzes pa'i pho brang dam pa nas / /
gzar ri dge bsnyen chen po 'khor bcas rnams / /
thogs med 'dir byon x sman ljongs nags tshal stug po'i lding khang nas / /
gzhi bdag gcod pa thor tshugs dung long can / /
mi rkang gling bu 'bud cing DA ru 'khrol / /
thogs med 'dir byon x lho phyogs spungs ri yang ster dga' tshal nas / /
rol ging rdo rje mi dkar rta dkar tshul / /
bar rtsibs skyong ba'i rgyal mo 'khor bcas rnams / /
thogs med 'dir byon x shri yar rdzong mar rdzong pho brang nas / /
khro gtum btsan rgod mi dmar rta dmar tshul / /
mdung dmar zhags ring rngams stabs 'phen la brel / /
thogs med 'dir byon x mtho brjid mtha' dkar mtha' dmar pho brang nas / /
dbra pa'i gzhi bdag mi dkar rta dkar dang / /
mi dmar rta dmar sku mched 'dzum khro'i nyams / /
thogs med 'dir byon x lung bzang gong mdzod phyug mo 'khor bcas dang / /
grong steng shug rdzong dkar tsha bag ma can / /
dbra 'ges char srung btsan rgan 'khor bcas rnams / /
thogs med 'dir byon x mdor na ri brag chu klung nags chal sogs / /
sna tshogs gnas la brten cing zhi khro'i nyams / /
phan gnod byed la rings pa'i lha srin kun / /
thogs med 'dir byon dgyes bzhin mdun du bzhugs / /
badzra sa mA ya dza dzaH zhes spyan drangs la mdun du dgyes bzhin du bzhugs par bsam /
de nas yar mgron rnams la mchod cing 'bul ba ni /
hUM| phyi nang nyer mchod 'dod yon lcags kyu lnga / /
gsang dang de bzhin nyid kyi mchod pa'i sprin / /
bla ma yi dam mkha' 'gro chos srung rnams / /
zag med bde chen dpal du dgyes dgur rol / /
gcang ma'i phud dang phye mar 'o zho sogs / /
bza' dang bca' ba'i bye brag ci 'byor kun / /
bla ma yi dam x zag med bde chen x bsangs kyi dung sprin sna tshogs mchod pa yi / /
rnam @# / /
'gyur cir yang ngom pa'i dpal yon kyang / /
bla ma x zag med x gzhan yang mchod par 'os pa'i kun bzang sprin / /
ting 'dzin sngags rgyas rgya cher spel ba rnams / /
bla ma yi dam mkha' 'gro chos srung rnams zag med bde chen dpal du dgyes dgur rol / /
gzhi bdag spyi la bsngo ba ni /
hUM| dung ri 'bar ba thog rgod 'khor bcas rnams / /
bsangs dang phyi nang mchod gtor bshos bus brngan / /
phye mar phud skyems rgya ja'o zhos brngan / /
dam rdzas mthun rdzas spyan gzigs rgya mtshos brngan / /
brngan dang mchod pas dgyes pa bskyed gyur cig /
nyams chag nongs dang mnol kun byang gyur cig /
thugs dam gnyan po dbyings su bskongs gyur nas / /
bcol ba'i 'phrin las yid bzhin 'grub par mdzod / /
mtsho bdag bstan srung zhang paN 'khor bcas rnams / /
bsangs dang phyi nang x phye mar phud skyems x dam rdzas mthun rdzas x brngan dang mchod pas x nyams chag nongs dang x thugs dam gnyan po x bcol ba'i 'phrin las x gzar ri dge bsnyen chen po 'khor bcas rnams / /
bsangs dang x phye mar x dam rdzas x brngan dang x nyams chag x thugs dam x bcol ba'i x gzhi bdag gcod pa chen po 'khor bcas rnams / /
xxx spungs ri rol ging rdo rje 'khor bcas rnams / /
xxx shri yar rdzong mar rdzong btsan 'khor bcas / /
xxx mtha' dkar mtha' dmar sku mched 'khor bcas rnams / /
xxx lung bzang gong mdzod phyug mo 'khor bcas rnams / /
xxx grong steng shug rdzong dkar tsha bag mar bcas / /
xxx dbra 'ges char srung btsan rgan 'khor bcas rnams / /
xxx mdor na gnas 'di'i lha srung ji snyed kun / /
xxx bcol ba'i phrin las yid bzhin 'grub par mdzod / /
ces sbyor bsngo /
de nas shri yar rdzong mar rdzong btsan rgod dang /
dbra 'ges char srung btsan rgan la sger du bsngo ba ni /
sha khrag gis brgyan pa'i gtor ma /
khrag skyems /
sha khrag gis brgyan pa'i g.yag lug gi gzugs /
dmar gsung gyi dud sprin bcas bshams nas /
hUM| yar rdzong mar rdzong btsan rgod che / /
dbra 'ges char srung btsan rgan mchog /
ko long ru nga ma mdzad par / /
bcol ba'i 'phrin las sgrub par mdzod / /
khyab bdag bde chen snying po yi / /
g.yar dam gnyan po ma g.yel mdzod / /
bdag cag ngan song ldog pa'i phyir / /
dmar gyi mchod pa'i 'phro bcad gsol / /
sha khrag dmar gyi gtor ma 'di / /
srog gi mchod pa'i dod du 'bul / /
ko long rung ma mdzad par / /
dgyes bzhin bzhes nas bsrung skyob mdzod / /
dmar gyi g.yag lug gzugs brnyan 'di / /
srog gi mchod pa'i x ko long ru nga x dgyes bzhin bzhes nas x rak+ta dmar gyi ar+g+haM 'di / /
xxx rkang mar tshil bu'i gsur chen 'di / /
xxx gzhan yang mchod pa'i bye brag tshogs / /
xxx bsrung skyob mdzod / /
sngar bcol legs pa'i gtang rag dang / /
da 'chol las kyi rten du 'bul / /
nyams chag nongs gyur ci mchis bshags / /
thugs dam gnyan po skong gyur cig /
sangs rgyas bstan pa'i srung @# / /
ma mdzod / /
dkar phyogs skyong ba'i gzhi bdag mdzod / /
bdag cag skyob pa'i dbung gnyen mdzod / /
bcol ba'i don kun 'grub par mdzod / /
ces mchod cing sger du bsngos pas dgyes dgur tshim zhing zhal gyis bzhes par bsam /
de nas spyir 'dad gsol 'phrin las bcal ba ni /
hUM| de ltar yul lha gzhi bdag ma lus kun / /
dgyes bzhin tshims nas brtse bas bdag cag la / /
nyin mtshan dus drug bsrung skyob mi g.yel bar / /
bcol ba'i las kun thogs med sgrub par mdzod / /
thub bstan spyi dang 'jam mgon ring lugs mchog /
dbyar gyi chu mtsho'i dpal bzhin rgyas par mdzod / /
dpal ldan bla ma'i sku tshe mdzad 'phrin spel / /
'dus pa'i sde kun bshad sgrub rgyas par mdzod / /
yul phyogs 'dir yang sad ser bca' than dang / /
nad mug 'khrug rtsod ming yang mi grag par / /
lo legs skya rgyal chos 'byor bde skyid la / /
rtag tu spyod pa'i dge mtshan 'bar bar mdzod / /
bdag cag 'gal rkyen bar gcod kun zhi zhing / /
bsam pa'i don rnams yid bzhin 'grub pa yi / /
bsrung skyob 'phrin las nyin mtshan dus drug tu / /
ma g.yel bu bzhin rtag tu skyong bar mdzod / /
ces 'phrin las bcol /
yig brgyas lhag chad bskang /
ma rnyed yongs su sogs bzod gsol byas nas /
gshegs su gsol ba ni /
hUM| 'jig rten 'das pa'i mgron tshogs ji snyed kun / /
bdag la thim pas shes rgyud byin gyis brlab / /
'jig rten pa kun rang rang gnas yul du / /
dgyes bzhin gshegs nas slar yang 'byon par gsol / /
shis brjod ni /
bye ba phrag brgya'i dkyil 'khor 'khor lo dang / /
mkha' 'gro srung mar bcas la bkra shis kyi / /
dge mtshan ji snyed mchis des yul phyogs 'dir / /
bde legs rgyun mi 'chad pa'i bkra shis shog /
ces sogs shis brjod kyis mtha' brgyan par bya'o / /
de ltar gra ye lhun 'grub dgon gyi nye skor gzhi bdag spyi dang bye brag gi bsangs mchod gnyer gtad dang bcas pa zhig dgos zhes mang thos tshul bzhin sgrub pa'i bsngags 'os rgyan gyis mdzes pa rgyud smad sngags ram pa 'phrin las 'od zer nas lha reg dang /
maN+Dal rten gsum bcas ji ltar bskul ma mdzad bzhin /
pha bong kha'i sprul ming bas chab mdo dge ldan byams pa gling du bden pa'i dbyangs kyis bsgrags pa'i yi ge pa ni 'dan chos 'khor dgon gyi grwa rigs blo bzang rdo rjes bgyis pa dge legs 'phel bar gyur cig /
! yang de ga'i gzhi bdag la byams pa'i thugs kyis bka' bsgo bden gtam gros 'debs sgo yig tu mdzad pa ni /
hUM| yar rdzong mar rdzong btsan rgod dang / /
dbra 'ges char srung btsan rgan che / /
rnal 'byor bdag gi ngag la gson / /
ma yengs thugs bskyed brtan po dgongs / /
de ring bdag gis gros shig 'debs / /
de ring bdag gis chad cig 'dzug /
rang bzhin drang po'i gros dang gtam / /
lhag bsam bzang po'i chad dang tho / /
de la mi dga' su zhig mchis / /
de la mi brtsi ga la yod / /
de phyir rang la phan pa'i gros / /
brtse ba'i g.yar dam gnyan po mnos / /
gnas dang gnas min las zag zad / /
ji bzhin gzigs nas 'doms pa ni / /
thub ba sangs rgyas nyag gcig ste / /
ma 'dris 'gro ba'i mdza' bshes mchog /
de yi gdams las su zhig 'gong / /
des na lha mchog khyod gnyis kyang / /
bden gsung thub pa'i bka' lung mnos / /
dkar nag las kyi 'bras bu'i tshul / /
cung @# / /
zad 'chol ba'ang mi srid cing / /
rdul phran tsam gyi sa bon yang / /
'bras bu ri rab lta bur 'gyur / /
rang gi myong bya bde sdug la / /
bsams nas blang dor byed pa gal / /
lhag par mi dge bcu las kyang / /
srog gcod nyid las sdig che med / /
'gro ba kun la rang srog gces / /
rang gi srog la dber dgyis dang / /
rang srog ji tsam gces dgos pa / /
de tsam 'gro kun srog kyang gces / /
rang gi kha zas tsam gyi ched / /
nyam thag du ma'i srog 'phrog pa / /
'di ni rang gzhan du ma zhig |mi bzad sdug bsngal brnag dka'i rgyu / /
bsad bya nyam thag snying re rje / /
gsod mir dbang med sdig pas bskos / /
mthar thug lha mchog khyed cag kun / /
mi bzad brnag dka'i 'bras bu myong / /
mi ma yin kyang nam zhig tshe / /
mi rtag 'chi ba thog babs te / /
dkar nag las 'bras phra zhib tshul / /
dbang med rang gis myong dgos na / /
srog gcod gcig gi rnam smin kyang / /
mi bzad dmyal bar ltung gsungs na / /
grangs med srog la rngams pa yi / /
rnam smin dmyal ba ci 'drar gzhol / /
rab 'bar 'dag ma'i ri dong klong / /
lus rjen lhung na ji ltar bzod / /
tsha sreg khro chu'i mtsho chen klong / /
rjen par lhung na ji ltar bzod / /
rno ngar mtshon cha'i 'phrul 'khor 'bum / /
dang lus steng 'bab ji ltar bzod / /
de las thar kyang rgyu mthun gyis / /
slar yang dmyal ba'i 'khor lo bskor / /
de phyir khe las che ba'i nyen / /
bye ba brgya 'gyur legs par soms / /
rang gi tshe rabs tshe rabs mtha'i / /
'dun ma mnor legs par soms / /
skye zhing skye bar bde 'gro nas| |bde 'gror 'gro ba'i thabs nyid soms / /
mthar thug nges legs go 'phang mchog /
thob pa'i thugs bskyed rjes su brtson / /
de phyir dmar mchod byed pa yi / /
mi dge'i lam 'di da ldog 'tshal / /
sha khrag gtar ma dmar gsur gyis / /
dmar mchod dod thub dgyes dgur 'tshal / /
gtan skyabs dkon mchog rnam gsum la / /
skyabs 'gro'i sdom pa da longs 'tshal / /
bstan pa'i dgra bo tsam min pa'i / /
srog gcod spong sdom len par 'tshal / /
thub pa'i bstan la zhugs pa yi / /
skyabs gsum dge bsnyen nyid du 'tshal / /
de'i bslab spyi dang khyad par du / /
gzhan la gnod 'tshe spong bar 'tshal / /
bdag gis khyed cag kho na la / /
brtse bas gdams 'di rjes su dgongs / /
rang gi gtan gyi 'dun ma'i mchog /
tha tshig gnyan po legs par zubs / /
dka' thub brtul zhugs dam pa la / /
mi 'da' btsan po'i dam bca' zungs / /
de ltar de yi rnam dkar gyi / /
'bras bu gdon mi za ba nyid / /
lha mchog khyod nyid gtan bde yi / /
dge legs chen por myur spyod shog /
dkar phyogs skyong ba'i gzhi bdag dang / /
thub bstan srung ba'i gtsor gyur nas / /
bla med byang chen go 'phang mchog /
bde blag myur ba nyid thob shog /
! /
hUM| sog shod g.ye yi lha khang du / /
gnas shing phu mdar rgyu ba yi / /
rgyal po stobs chen mched gnyis ni / /
res 'ga' rab byung chas kyis mdzes / /
res 'ga' dar zab ser bo gsol / /
res 'ga' mthun pa'i gdong grogs byed / /
res 'ga' khros pa'i lung med / /
gnod pa 'debs / /
khyod la zhu zhing gsol ba ni / /
@# / /
zung 'jug grub pa'i dpa' bo che / /
rje btsun bla ma pha bong kha'i / /
bka' dang tha tshig gnyan po mnos / /
ji ltar bsgo ba'i dam la gnas / /
bstan dang 'gro ba'i bde skyid srung / /
'phrin las gang bcol yid bzhin sgrubs / /
kyai| rgyal po mched gnyis mtshan gsol ba / /
dngos grub char 'bebs de dang ni / /
stobs chen mthu ldan zhes su gsol / /
dbu la theb zhu thebs se theb / /
mda' dar zas kyi sgrom bu dang / /
sba dbyug nor gzhong phyag na mdzes / /
sku la rab byung chas kyis klubs / /
khri steng rol pa'i stabs kyis bzhugs / /
mchod gtor sman ra ka bsangs mchod dang / /
dkar mngar skyes sa chang rgya ja'i phud / /
'bul gyis dgyes par rol du gsol / /
mnol dang sbags pa'i tshogs kun bshags / /
btsel ba'i las kun sgrub par mdzod / /
nyin gsum bya ram g.yel zhig /
mtshan gsum mel tshem g.yel zhig /
nyin mtshan kun tu gdong grogs mdzod / /
ces pa'ang /
rang gi nyams ltar pha bong kha bas thol byung du smras pa'o / /
! / /
oM hrIHSh+TIH wi kri tA nan hUM phaD /
oM AHmahA pradz+nyA rA dzA hUM /
hUM| rtsa brgyud bla ma yi dam dkyil 'khor lha / /
khyad par mkhan chen zla ba bzang po yis / /
ji ltar bka' bsgos dmal bzhag pa yi / /
sngon gyi g.yar dam gnyan po mi g.yel bar / /
bstan srung chen po shes rab rgyal po mchog /
bris rten 'di la dbyer med rtag bzhugs nas / /
mthun pa'i mchod rdzas zag med dgyes dgur rol / /
nongs pa bshags shing mngon par dwang bas bstod / /
khyod la snying nas zhu zhing bskul ba ni / /
thub bstan spyi dang blo bdrang rgyal ba'i bstan / /
'jig rten spyi dang khyad par yul phyogs 'dir / /
nyin mo bzhin du gsal la byar sgrims / /
ltar snang log pa'i than sgra sgrog pa yi / /
sa li ka rnams dmigs med pha mthar skrod / /
khrims 'chal yan por 'phyo ba'i glang smyon rnams / /
drag po'i sbar khyim rnon pos klad rgya phrol / /
tshul bzhin bag yong bla gos 'chang ba rnams / /
dus drug bsrung skyob mel tshes skyong bar mdzod / /
phyogs bcu'i blo gsal khrims ldan dur pa'i khyu / /
khri phrag padmo'i tshal 'dir myur du phobs / /
lhag par mkhan chen mchog gi sprul sku yi / /
sku tshe mi nub mchog gi rgyal mtshan tshugs / /
'phrin las gser gyi 'khor lo'i chab 'og tu / /
bstan 'gro'i gling bzhi mtha' dag bsdu bar mdzod / /
chos srid nyi zla'i rna cha g.yo ba yi / /
mnga' thang lhun po'i spo la 'gran par mdzod / /
phyi nang mi nor byad longs spyod kun / /
srung la nyin mtshan dus drug byar ra sgrims / /
bsam sbyor log pa phyi nang gar gnas kyang / /
da lta nyid du snying khrag hub kyis drongs / /
lhag bsam tshul bzhin sgrub la nyin mtshan du / /
bsrung skyob g.yel ba med par bu bzhin skyongs / /
mdor na bla brang mi nor chab srid dang / /
'dus pa'i sde kun chab 'bangs ji snyed bcas / /
dus drug mel tshes legs nyes stang 'dzin kun / /
rnam bzhi'i 'phrin las rno myur btsan pos skyongs / /
sa mA ya tiShTHA /
kong po 'brul mkhan sprul sku phreng brgyad pa ngag dbang thub bstan mkhas grub mchog nas bskul mi ji ltar mdzad bzhin ri khrod kyi gdong btsan rten mkhar gsar 'dzugs skabs rgyab yig tu @# / /
sbyar ba'o / /
! / /
nang chen dkar mda' dgon gyi dkor bdag rgyal po chen po la 'phrin las bcol ba ni /
kyai| chos sgar sde 'di skyong la brtse ba'i dam / /
sngon gyi thugs bskyed dam bca' nyer dgongs la / /
rnal 'byor gdung ba'i yid kyis khyod 'bod na / /
rnam mang 'khor gyi tshogs dang lhan cig tu / /
da lta nyid du gnas 'dir gshegs nas kyang / /
pad nyi'i gdan la dgyes bzhin bzhugs su gsol / /
sna tshogs sku yi rnam 'gyur du ma yis / /
blo bzang bstan dang bstan 'dzin kun skyong zhing / /
khyad par dgon 'di'i chos srid skyong ba la / /
lhag pa'i thugs bskyed mnga' ba khyod la 'dud / /
hUM| chos sgar dkar mda'i chos srid mtha' dag kun / /
dkor bdag gnyan po khyod la gnyer gtad na / /
mchod cing bskul la ltos pa med par yang / /
legs nyes stang 'dzin gnyan po 'phral du sgrubs / /
'gal rkyen dmigs med gzhom la khyod ma g.yel / /
mthun rkyen yid bzhin sgrub la khyod ma g.yel /
khrims ldan 'dus sde skyong la khyod ma g.yel / /
nyams pa 'phral du sgrol la x lta grub sel ba sgrol x sde dkrug dbyen can sgrol x spyi rdzas 'bags pa sgrol x spyi don bshig pa sgrol x bsam sbyor ngan gshom sgrol x chos ldan bu bzhin skyong la x lhag bsam yid can skyong la x gang bcol las kun sgrub la x nyin gsum byar sgrub la x mtshan gsum mel tshe sgrub la x blo bzang rgyal bstan bsrung la khyod ma g.yel / /
rtag tu las bzhi'i 'phrin las ma g.yel mdzod / /
ces dkor bdag rgyal po chen po'i gsol kha'i kha skong du de ga'i grwa tshang 'du spyi nas rten bcas bskul ngor pha bong kha sprul ming pas dkar dgon nyid du sbyar ba'o / /
! / /
hUM| rang nyid yi dam lha ru gsal ba yi / /
mdun du lha mchog rdo rje khra 'bar ni / /
sku mdog dkar po mdung dar nor gzhong 'dzin / /
dbu la la thod dpa' bo'i rtags chas rdzogs / /
gar bzhugs gnas nas ye shes pa spyan drangs / /
dam tshig pa dang gnyis su med par gyur / /
phyi nang gsang ba'i mchod sprin rgya mtshos mchod / /
mthun pa'i bskang rdzas rgya mtshos thugs dam bskangs / /
nyams chag phog thug thams cad dbyings su bshags / /
las bzhi'i 'phrin las myur ba'i stobs shugs skyed / /
blo bzang rgyal ba'i ring lugs srog ltar srungs / /
de 'dzin 'dus sde dar zhing rgyas par mdzod / /
bdag sogs 'gal rkyen zhi zhing mthun rkyen sgrubs / /
nyin gsum bya ra mtshan gsum mel tshes skyongs / /
gang bcol las kun thogs med sgrub pa sogs / /
bkra shis bde legs chen pos khyab par mdzod / /
ces pa 'di yang cung grwa dge ngag smon gyis brkul ba ltar pha bong kha bas sbyar ba'o / /
! / /
blo bzang dge legs kyis zhus ngor stsal ba'i bka' shog /
! drin can bla ma blo bzang rdo rje 'chang / /
he ru kaHdpal 'jam dpal zhi khro sogs / /
slu med skyabs kyi phung po ji snyed kyi / /
gsang gsum bla na med pa'i byin mthu dang / /
rnal 'byor bdag gi tha tshig gnyan po yis / /
ma rungs gnod byed 'byung po ji snyed pas / /
khyim 'dir gnas pa'i mi phyugs gang la yang / /
gnod @# / /
cing 'tshe ba cung zad ma byed cig /
sa mA ya rak+Sha / /
! /
brag g.yab byed lkog gi yul grur stsal ba'i lha 'dre'i bka' shog /
! dpal ldan khrag 'thung dbang pos byin gyis brlabs shing /
mchog gi rnal 'byor la rtse gcig tu gzhol ba bde chen snying pos lhag bsam gcig tu dkar ba'i bden gtam gyi tha tshig /
ji ltar 'gro ba thams cad kyi ma 'dris pa'i mja' bshes gcig pu /
blang dor gyi gnas mtha' dag ji bzhin gzigs nas gsong por ston pa'i ston pa mchog de'i bka' slu ba med pas las 'bras kyi chul bzhir gsungs pas /
phra zhing phra ba'i myong bya phyi rol gyi dngos po la mi smin par /
rang nyid kyis zin pa'i phung po 'ba' zhig gi steng du myong bar nges shing /
de yang sdig pa'i las kyi 'bras bu sdug bsngal kho na dang /
rgyu sdig pa chung dur yang 'bras bu rnam smin shing tu stobs chen myong dgos pa gdon mi za la /
phan ba'i sems kyi rnam dkar chung bur yang 'bras bu bde ba rlabs po cher spyod par nges na /
khyed cag brag yul byed lkog gi gnas gzhir 'khod pa'i gzhi bdag steng chen sogs lha srin sde brgyad 'byung po mi min gyi rigs mthu bo che rnams nas kyang rgyu dang 'bras bu'i snang tshul phra zhing phra ba legs bar bsam ste 'gro la gnod cing 'tshe ba'i bsam sbyor mtha' dag ring du dor nas phan tshun byams pa'i sems kyis phan pa dang bde ba bsgrub pa'i thabs la brtson na gnas skabs bde zhing /
mthar thug nges legs kyis la gzhol bar 'gyur bar nges na| kho bos rjes su gdams pa 'di las cung zad kyang 'da' bar ma byed cig /
gal te 'das na rnam par smin pa'i myong bya gzhan lta ci /
drang srong dmod pa'i dug chus kyang brlag par gdon mi za / /
sa ma ya tiShTHa / /
! / /
bden tshig bdud rtsi'i char 'bebs zhes bya ba bzhugs so / /
! mchog gsum bden byin slu ba med pa dang / /
rgyu 'bras rten 'byung 'gog pa med pa'i mthu / /
bdag gi lhag bsam dag pa'i bden tshig gis /
lho phyogs rgya mtsho chen po'i klong dkyil nas / /
klu chen brgyad po 'khor bcas myur du bzhengs / /
da lta nyid du gnas 'di'i nam mkhar byon / /
sku las char sprin drag pos bar snang 'gengs / /
char chen rgya mtsho gnas 'dir myur du phobs / /
ri klung mtha' dag char chus 'gengs par mdzod / /
'gro rnams nyam thag than las da lta skyobs / /
rtsi shing lo tog 'dod dgu rgyas par mdzod / /
yul phyogs 'di yi dkar phyogs lha klu kun / /
rang yul char chen 'bebs la kun nas sgrims / /
bstan srung mchog dang mthu ldan gzhi bdag kun /
yul 'dir char chen 'bebs pa'i grogs la gzhol / /
nag phyogs lha 'dre'i bar chad da lta choms / /
sngags nag ban bon mthu byad da lta zlog /
spyi mthun dge 'bras ji snyed mchis pa yis / /
char chu dus 'phebs lo phyugs rtag legs ba'i| |yul 'di'i 'gro rnams bde skyid dga' ston la / /
spyod pa'i dge legs 'bras bu myur smin shog /
'di ni ljongs shod rdzongs chung dgon dang /
di la mgo dgon gnyis so so nas khyung po khul du char shin tu dkon pas char 'bebs su gdan 'dren byed zhig dgos zhes byung ba ltar pa @# / /
bod kha'i sprul ming pas 'phral bris kyis / /
sku brnyan re dang sbrags te bskur ba'o / / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / /
