!rtsa ba'i bla ma dang rje bla ma dbyer med kyi bla ma'i rnal 'byor bzhugs so / /
mdun gyi nam mkhar seng khri bad zla'i steng / /
bka' drin gsum ldan rje btsun bla ma mchog /
dgyes 'dzum chos 'khor phyag rgyas glegs ral bsnams / /
gnas gsum yi ge gsum gyis mtshan par gyur / /
dga' ldan lha brgya'i mgon gyi thugs ka nas / /
rab dkar zho gsar sbungs 'dra'i chu 'dzin rtser / /
chos kyi rgyal po kun mkhyen blo bzang grags / /
sras dang bcas pa gnas 'drir gshags su gsol / /
mkha' dbyings bzhugs pa'i rje btsun bla ma dang / /
gsang gsum sgyu 'phrul ngo bo dbyer med par /
bdag blo dad ba'i bsod nams zhing mchog tu / /
bstan pa rgyas phyir bskal brgyar bzhugs su gsol / /
shes bya'i khyon kun yangs pa'i blo gros thugs / /
skal bzang rna ba'i rgyan gyur legs bshad gsung / /
grags ba'i dpal gyis lham mer mdzes ba'i sku / /
mthong thos dran ba don ldan la phyag 'tshal / /
yid 'ong mchod yon sna tshogs me tog dang / /
dri zhim bdug spos snang gsal dri chab sogs / /
dngos bshams yid sprul mchod sprin rgya mtsho 'di / /
bsod nams zhing mchog khyed la mchod pa 'bul / /
gang zhig thog med dus nas bsags pa yi / /
lus ngag yid kyis mi dge bcu bgyis dang / /
khyad bar sdom pa gsum gyi mi mthun phyogs / /
snying nas 'gyod pa drag pos so sor bshags / /
snyigs ma'i dus 'dir mang thos sgrub la brtson / /
chos brgyad spangs pas dal 'byor don yod byed / /
mgon po khyod kyi rlabs chen mdzad pa la / /
bdag cag bsam pa thag pas yi rang ngo / /
rje btsun bla ma dam ba khyed rnams kyi / /
chos sku'i mkha' la mkhyen brtse'i chu 'dzin 'khrigs / /
ji ltar 'tshams pa'i gdul bya'i 'dzin ma la / /
lhun grub chos kyi char pa dbab du gsol / /
bdag gis ji snyed bsags pa'i dge ba 'dis / /
bstan dang 'gro ba kun la gang phan dang / /
khyad par rje btsun blo bzang grags pa yi / /
bstan ba'i snying po ring du gsal byed shog /
sa gzhi spos kyis ? spyod par shog /
skyabs gnas kun 'dus bla ma rin po che /
khyod min re sa gzhan na ma mchis pas / /
srid dang zhi ba'i rgud pa kun sel zhing / /
don gnyis lhun gyis grub bar byin gyis rlobs / /
de nas dmigs brtse ma dang /
dkon mchog rnam gsum thugs rje me shel khams / /
mdo sngags bstan pa'i 'dab brgya bzhad ba'i gnyen / /
thar 'dod snying gi mun sel sgron me mchog /
rje btsun bla ma'i zhabs la gsol ba 'debs / /
zhes ba lta bu grangs bsags te rje bdag nyid chen po dang rang gi drin can rtsa ba'i bla ma dbyer med du byas te gsol ba 'debs /
de nas /
dpal ldan rtsa ba'i bla ma rin po che / /
bdag gi snying gar /
zhes sogs dang /
mi rtag 'chi ba dran pas rgyud bskul te / /
skyabs 'gro las 'gras bden bzhi'i blang dor dang / /
theg mchog sems bskyed spyod dang bcas pa la / /
gegs med tshul bzhin slob bar byin gyis rlobs / /
yang dag lta dang nyer 'brel sngags kyi lam / /
rim @# / /
ba gnyis kyi bgrod ba mthar phyin cing / /
mdor na khyod kyis '+p+ral med rjes bzung ste / /
zung 'jug go 'phang bde blag thob gyur cig /
ces ba 'di ni dang ldan dge slong tshul khrims dang rgyas kyis bskul dor /
bcun pa dkon mchog bstan ba'i sgron mes bris pa'o / / / /
! bla ma mchog gsum chos dbyings bden pa'i mthus / /
'dis mtshon sde 'dir rnam dkar ci bgyis dang / /
dus gsum dge tshogs gcig tu bsdom byas nas / /
mkha' mnyam bstan 'gro'i dpal du 'gyur ba dang / /
khyad par dkon mchog gsum la skyabs 'tshol ba'i / /
dmigs yul de nyid rtag tu dal 'byor thob / /
rnam dag bslab gsum rab brtan 'dzin pa'i gzhir / /
nges legs thar ba'i 'bras bzang smin gyur cig /
ces pa 'di ni dgon 'dir drin shin tu che ba dpon po dkon mchog rab brtan gyi ched du dge slong tshul khrims dar rgyas kyis bskul ngor /
! btsun ba dkon mchog bstan pa'i skron mes bris pa'o / / / /
@# / /
rgyal kun yab gcig mkhyen gter dkar po dang / /
dbyer med thugs rje'i bdag nyid bla ma mchog /
byang chub bar du bdag gi mgon mdzad de / /
mchog thun dngos grub ma lus stsal du gsol / /
sdig ltung rmongs pa'i dri ma kun byang zhing / /
zab gsal myur ba'i shes rab rgyas pa dang / /
sa dang lam gyi rtogs pa mthar son de / /
bla med byang chub thob par byin gyis rlobs / /
skye ba kun tu zhes sogs bya /
zhes pa 'di yang dad brtson ldan ba dkon mchog dar rgyas kyis bskul ngor /
btsun pa dkon mchog brtan ba'i sgron mes bris pa'o / /
