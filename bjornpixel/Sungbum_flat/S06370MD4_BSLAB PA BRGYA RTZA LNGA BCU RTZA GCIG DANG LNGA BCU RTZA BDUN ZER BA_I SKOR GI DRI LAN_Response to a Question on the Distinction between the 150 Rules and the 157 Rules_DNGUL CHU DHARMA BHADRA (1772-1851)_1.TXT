! zha lu sprul pa'i sku blo gsal bstan skyong gi dri lan skor /
bstan pa'i gsal byed dam pa sprul pa'i sku rin po che'i zhabs drung du /
gus zhu /
de nas bka' 'dri phebs lan gang shes rim par 'bul ba la /
bshes sbrings las /
bslab pa brgya rtsa lnga bcu rtsa gcig kyang / /
zhes pa dang /
dbu ma rin chen @# / /
'phreng ba las /
lnga bcu rtsa bdun bsgrags pa yang / /
'bad de nges par rtogs par bya / /
zhes pa gnyis dge slong gi ltung ba sde lnga'i gang dang gang yin gsung ba la /
dang po la bkras lhun par ma sogs su /
bslab pa brgya rtsa lnga bcu lhag gcig ni /
zhes pa snang /
'on kyang bu ston rin po che'i las brgya'i TIk+kar /
rtsa zhes pa lhag pa'i don yin gsungs pa ltar /
brgya rtsa ni lhag ma brgya dang bcas pa'i nyis brgya dang /
lnga bcu rtsa ni lhag ma gsum dang bcas pa'i lnga bcu nga gsum ste /
nyis brgya lnga bcu rtsa gsum la go bar bya ste /
'di'i thad kyi rje red mda' ba'i 'grel pa las /
so sor thar pa las gsungs pa'i pham pa bzhi /
lhag ma bcu gsum /
spang lhung sum cu /
'ba' zhig pa dgu bcu /
sor bshags bzhi /
nyes byas brgya rtsa bcu gnyis te /
bslab pa brgya rtsa lnga bcu lhag gcig ste /
nyis brgya lnga bcu rtsa gsum po rnams ni /
lhag pa'i tshul khrims yin pa'i phyir /
zhes gsungs pa ltar ro / /
'o na| bslab pa nyis brgya lnga bcu rtsa gsum ni /
mi gsung bar go dka' ba de 'dra gsung bci yin snyam na /
bshes springs yongs rdzogs rgya dper /
sdeb sbyor 'phags ma'i dbyangs 'ba' zhig tu yod par grags pas /
sdeb sbyor bsgrig sla ba'i dbang gis yin nam snyam mo| |! gnyis pa rin chen 'phreng ba'i de'i don ni /
rgyas bshad kyi skabs kyi rin 'phreng dang /
de'i thad kyi rgyal tshab rin po che'i 'grel pa gung bsgrigs te ming tsam brjod par /
nyes pa phran tshegs kyi gtso bo spang bya lnga bcu rtsa bdun ni /
khro ba| 'khon 'dzin /
'chab pa /
tshig pa /
g.yo| sgyu| phrag dog /
ser sna /
ngo tsha med pa /
khrel med pa /
khengs pa /
nyes rtsom /
rgyags pa /
bag med nga rgyal /
tshul 'chos /
kha gsag /
gzhogs slongs /
thob 'jal /
rnyed pas rnyed pa 'dod pa /
skyon zlos /
sbungs med /
le lo can /
bdag gzhan tha dad kyi 'dul shes /
sems la lta ba med pa /
le los bkur sti nyams pa /
skye bo ngan pa /
zhen pa /
yongs zhen /
chags pa /
mi rigs pa'i chags pa /
chos min pa'i 'dod chags /
tshul 'chos pa /
'dod chen /
thob 'dod /
mi bzod pa /
tshul med pa /
bka' blo mi bde ba /
nye du dang 'brel ba'i rnam rtog /
yul la sred pa /
mi 'chi ba'i rtog pa /
rjes su rnam rig gi rtog pa /
gzhan la rjes chags kyi rnam rtog /
gnod sems rags pa /
brtan pa med pa'i yid /
'dod pas bsnyogs pa'i yid /
snyom pa /
'gyur ba /
zas mi 'dod pa /
sems shin tu dma' ba /
'dod pa la 'dun pa /
gnod sems /
brnya ba /
gnyid /
rgod ba /
'gyod pa /
the tshom rnams so / /
