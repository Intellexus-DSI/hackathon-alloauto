@## / /
na mo gu ru b+h+yaH dus gsum rgyal kun 'dus pa'i ngo bo nyid / /
tha mal tshul gyis 'gro ba 'dren slad du / /
zhing 'dir ngur smrig rgyal mtshan 'dzin mdzad rje / /
dpal ldan bla ma'i zhabs sen spyi bor mchod / /
ka kha slob pa nas bzung yan chad dang / /
mkhan po rdo rje slob dpon man chad kyi / /
sangs rgyas las kyang lhag pa'i bka' drin can / /
dngos brgyud bla ma rnams la phyag bgyi'o / /
bder gshegs rgyal kun ye shes gcig bsdus sku / /
theg mchog chos sgra sgrogs pa'i tshangs dbyangs gsung / /
shes bya'i gnas lugs ji bzhin gzigs @## / /
pa'i thugs / /
dpal ldan bla ma mchog la mgos phyag 'tshal / /
kun bzang mchod sprin nam mkha' bkang ste 'bul / /
sngon nas bsags pa'i sdig ltung ma lus bshags / /
rang gzhan kun gyi dge la rjes yi rang / /
'gro la chos 'khor bskor phyir rtag bzhugs gsol / /
bdag gzhan dge tshogs byang chub thob phyir bsngo / /
rin chen sa gzhi me tog bcal du bkram / /
gling bzhi ri rab nyi zlas brgyan pa 'di / /
blo yis blangs nas dpal ldan bla mar 'bul / /
dgyes bzhin bzhes nas byin gyis brlab tu gsol / /
thugs rje'i mnga' bdag dpal ldan bla ma la / /
nyam thag gdung ba'i tshig 'di gsol lags na / /
brtse ba'i ma yis bu sdug bskyang ba bzhin / /
thugs rjes dgongs te byin gyis brlab tu gsol / /
dngos brgyud bla ma rdo rje 'chang dngo su| |lta ba mos gus dngos grub kun gyi gzhi / /
rtsa bar ma shes skyon rtog skur 'debs sogs / /
ma dad brnyas smod bgyis pa mthol lo bshags / /
chags sdang dbang gis bla ma spong len byed / /
sku gsung thugs dang 'gal ba'i las bgyis dang / /
mos gus khyad phye phyag rdzas dkor spags sogs / /
ngan 'gro'i rgyu tshogs bsgrub pa snying nas 'chags / /
mgon po khyed gyi spyan sngar khas blangs pa'i / /
sdom gsum bslab khrims dam sdom nyams pa dang / /
mi dge bcu dang mtshams med nyes pa lnga / /
log phyogs mthun ci bgyis pa mthol lo bshags / /
mdor na bla ma'i sku dang na bza' la / /
'gom g.yug 'chor dang bka' lan gyen ldog dang / /
rtag tu bla mar mchod pa ma brtson sogs / /
bla mar brten pa'i sdig rnams mthol lo bshags / /
mdo rgyud bstan bcos kun las bla ma la / /
brten pa'i sdig rnams gzhan las lcir gsungs na / /
bdag ni rmongs pa'i dbang gis bsags pa yi / /
sdig kun thugs rje'i chas kyis byang bar mdzod / /
ha @# / /
la'i dug sman khong du song ba ltar / /
slan chad mi byed bsdoms par bgyis lags na / /
brtse ldan khyod kyi byin rlabs bdud rtsi'i rgyun / /
bdag yid snying gi bum bzang bkang bar mdzod / /
mgon khyod thugs rje las thob rten bzang 'dir / /
thos bsam bsgom pas rang rgyud legs sbyangs te / /
'chad rtsod rtsom pa'i bdud rtsi theg 'phreng gis / /
skal bzang legs bris tshogs rnams 'tshim byed shog /
deng nas tshe rabs kun tu bla ma khyed / /
gang du bzhugs shing gang du 'tshang rgya ba / /
bdag kyang der ni 'bral ba med skyes nas / /
bka' bzhin sgrub pa'i mchod pas mnyes byed shog /
de yi mthu las 'jig rten kun don phyir / /
yan lag bdun ldan go 'phang mngon gyur nas / /
nam mkha'i mthas gtugs sems can ji snyed kun / /
de yi sa la 'god par bdag gyur cig /
ces pa 'di ni kho bo'i nye 'khor pa dpyod ldan gnyer ba ngag dbang bsam grub nas 'di lta bu zhig dgos zhes bskul ngor \u0f38 chos med snyom las pa blo bzang byang chub bstan sgron gyis ri bo rtse lngar 'jam dpal mcher sdug snang brnyan gling du sug bris su bgyis pa 'dis kyang 'gro kun theg pa mchog gi dge ba'i bshes gnyen gyis rjes su 'dzin pa'i rgyur gyur cig /
sarba mang+ga laM / /
