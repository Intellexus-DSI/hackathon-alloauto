|bsod nams dga' ba bkris chos 'khor gling gi /
@# / /
mkhan chen chos kyi rgyal po'i gsung 'bum las dril bu lus dkyil gyi lhan thabs bzhugs sho / / / /
@## / /
na mo gu ru /
dpal 'khor lo sdom pa'i lus dkyil gyi sgrub thabs kyi lhan thabs ni /
skad cig gis rang nyid he ru kar bsgom pa /
rdor dril byin brlab /
nang mchod byin rlabs /
sngon 'gro'i gtor ma /
bdag bskyed kyi mchod pa byin brlab /
maN+Dal /
rdor sems bsgom bzlas /
dag pa gsum gyi rnal 'byor /
tshogs zhing /
'od gsal du bsdus pa 'chi ba chos sku /
nA da'i gzugs la dmigs pa par do longs sku /
mngon byang lngas phyi dkyil bskyed pa /
de'i dbus su gzhi'i he ru ka yab yum bskyed pa'i / /
skam po lnga bcu'i ngo shal can no / /
zhes pa'i bar lha lnga phyi dkyil gyi sgrub thabs ji lta ba bzhin bya ste bsgom@## / /
la| de nas /
rang gi rkang pa gnyis bgrad pa gzhu'i dbyibs su yod pa yongs su gyur pa las 'byung ba rim brtsegs kyi rlung gzhu'i dbyibs can| sum mdo gru gsum gyi gzugs su yod pa las me dkyil zur gsum pa /
lto ba zlum po'i dbyibs can las chu dkyil zlum po / /
snying ka gru bzhi pa las sa dkyil gru bzhi pa /
sgal tshigs las ri rab /
spyi bo'i rtsa so gnyis las padma /
lus 'dom gang yas man dang phan tshun mnyam pa las dngos bzhi mnyam pa'i gzhal yas khang gru bzhi ba /
pha gu dang dra phyed sogs kyi rgyan gyis rab tu mdzes pa'i he ru ka'i dkyil 'khor /
rkang brgyad las ka ba brgyad do / /
rang gi snying ka chos kyi 'khor lo'i dbus kyi d+hU ti'i nang gi byang sems ba mo lta bu 'dzag ba /
yungs kar sbom po'i tshad kyi dpyid hUM yig yongs su gyur pa las bcom ldan 'das dpal he ru ka sku mdog mthing ka ? bzhi pa'i rtsa zhal nag ces pa nas /
lus thams cad la byugs pa'o / /
lte ba'i dmar chag tum mo'i me'i gzugs kyi thig le yongs su gyur pa las /
bcom ldan 'das ma rdo rje phag mo sku mdog dmar mo zhes pa nas /
skam po lnga bcu'i do shal can no / /
dpyid dang thig le'i ngo bo gnyis /
snying gar phrad nas snyoms par 'jug pas bzhugs pa'o / /
snying ka'i shar la sogs pa'i 'byung ba bzhi'i rlung rgyu ba'i rtsa 'dab bzhi laM maM baM taM gyis mtshan pa yongs su gyur pa las /
shar du mkha' 'gro ma nag mo / /
zhes pa nas /
thams cad kyang zhal gcig phyag gnyis kyis gri? gug dang thod pa 'dzin pa /
mtshan khung na kha TwAM ga bsnams pa /
gcer mo skra bkrol ba nas g.yas brkyang gis bzhugs pa /
shar lho la sogs pa'i mchod pa bzhi'i rtsa 'dab bzhi yongs su gyur pa las bdud rtsi lngas gang ba'i thod pa bzhi ste bde chen gyi 'khor lo'o / /
spyi bo la sogs pa'i gnas nyer bzhir /
pU dza o a zhes pa nas /
thig les brgyan @# / /
pa yongs su gyur pa las /
rtsibs khong stong rtsibs shun gyi rnam pa dang ldan pa'i yul nyar bzhi'i ngo bor gyur /
gnas nyer bzhi'i rtsa nang gi khams dang rtsa gnyis yongs su gyur pa las /
dpa' bo dang dpa' mo nyer bzhir gyur pa ni /
skra mtshams pu l+li ra ma la yar khaN+Da ka pA la dang rab gtum ma /
spyi gtsug dzA lan+d+ha rar mahA kang+ka la dang gtum mig ma /
rna ba g.yas pa o TI ya Nar kang+ga la dang 'od ldan ma /
ltag pa a rbu tar mche ba rnam par gtsigs pa dang sna chen ma ste gnas so / /
rna ba g.yon pa gau ngA ba rir su ra bai ri NA dang dpa' bo'i blo can ma /
smin 'tshams ra me shwa rir 'od dpag med dang khar+wa ri /
mig gnyis de wi ko Tir rdo rje'i 'od dang lang+ka'i dbang phyug ma /
phrag pa gnyis mA la war rdo rje'i sku dang shing grib ma ste nye ba'i gnas so thugs kyi 'khor lo'i lha rnams sku mdog sngon po nam mkha' la spyod pa'i tshul gyis bzhugs pa'o / /
mchan khung gnyis kA ma rU par myu gu can dang sa bsrung ma /
nu ma gnyis o Tir rdo rje ral pa can dang 'jigs byed chen mo ste zhing ngo / /
lte ba tri? sha ku ner dpa' bo chen po dang rlung gi shugs can ma /
sna rtse ko sa lar rdo rje hUM mdzad dang chang 'thung ma ste nye ba'i zhing ngo / /
kha ka ling kar rab tu bzang po dang sngo bsangs lha mo / /
mgrin pa la ? kar rdo rje bzang po dang shin tu bzang mo ste tshan+do ha'o / /
snying kany+dzi ra 'jigs byed chen po dang rta rnam /
'bras bu gnyis hi mA la yar mig mi bzang dang bya gdong ma ste nye ba'i tshan+do ha'o / /
gsung gi 'khor lo'i lha rnams sku mdog dmar po sa la spyod pa'i tshul gyis bzhugs pa'o / /
mtshan ma bre ta pU rer stobs po che? dang 'khor lo'i shugs 'chang ma /
bshang lam gri ha de ba tar rin chen rdo rje dang dum skyes ma ste 'dus pa'o / /
brla gnyis sau rAt+T+ra rta mgrin dang chang 'tshong ma /
byin pa gnyis su war+Na dwI bar nam mkha'i snying po dang 'khor lo'i go cham? ste nye ba'i 'dus pa'o / /
sor mo bcu drug nA ga rar dpal he ru ka dang shin tu dpa' mo / /
po la? gong gnyis sin+d+hU ra padma gar gyi dbang phyug dang stobs chen ma ste dur khrod do / /
mthe bong bzhi ma rur rnam par snang mdzad dang 'khor los bsgyur ma /
pus? mo gnyis ku lu tAr rdo rje sems dpa' dang brtson 'grus chen mo ste nye ba'i dur khrod do / /
sku'i 'khor lo'i lha rnams sku mdog dkar po sa 'og na spyod pa'i tshul gyis bzhugs pa'o / /
dpa' bo nyer bzhi po thams cad kyang zhal gcig phyag gnyis kyis rdo rje dang dril bu 'dzin pas dpa' @# / /
mo rnams la 'khyud pa /
ral pa'i thor cog can /
phyag rgya drug gis rgyas btab pa /
thod skam lnga'i dbu rgyan dang /
thod rlon lnga bcu'i do shal 'phyang ba /
stag gi pags pas sham thabs can /
g.yas brkyang gis bzhugs pa /
dpa' mo nyer bzhi po thams cad kyang zhal gcig phyag gnyis kyis gri gug dang thod pa 'dzin pas dpa' bo rnamS la 'khyud pa /
spyan gsum dmar zhing me ltar 'bar ba /
phyag rgya lngas brgyan pa /
thod skam lnga'i dbu rgyan dang /
skam po lnga bcu'i ngo shal can /
byin pa gnyis kyis yab kyi brla'i steng du legs par 'khril ba'o / /
dbang po'i sgo brgyad kyi rtsa brgyad hUM dang ngo bo dbyer med du yongs su gyur pa las lce'i rtsa bar khwa gdong ma nag mo / /
lte ba'i bug par 'ug gdong ma ljang ku /
rtags kyi sgor khyi gdong ma dmar mo / /
bshang lam gyi sgor phag gdong ma ser mo / /
mdzod spu'i bug par gshin rje brtan ma g.yas sngo g.yon ser ba /
rna ba gnyis na gshin rje pho nya mo g.yas ser g.yon dmar pa /
mig gnyis na gshin rje mche ba ma g.yas dmar g.yon ljang ba /
sna bug gnyis na gshin rje 'joms ma g.yas ljang g.yon sngo ba thams cad kyang zhal gcig phyag gnyis kyis gri gug dang thod pa 'dzin pa /
mchan khung na kha TwaM? ga bsnams pa /
dbu skra sil bu grol ba /
phyag rgya lngas brgyan pa /
thod skam lnga'i dbu rgyan dang /
skam po lnga bcu'i do shal can /
ro gdan la g.yas brkyang gis bzhugs pa'o / /
yab kyi lte ba dang thugs ka yum gyi mgrin pa dang spyi bor zhes pa nas /
bde stong dbyer med du sbyar ba ni byang phyogs so bdun gyi ngo bo lha so bdun gyi rnam par shar ba nam mkha'i 'ja' tshon lta bur gyur /
rang gi snying gar zla gdan la rdo rje sems dpa'i ngo bo oM ha dkar po| zhes pa nas /
phaT phaT dud khas mtshan par gyur /
phaiM /
rang gi thugs kha'i nyi gdan la gnas pa'i hUM zhes pa nas /
mkha' 'gro ma bzhi la rin chen 'byung ldan /
thugs kyi 'khor lo'i lha la mi bskyod pa /
gsung gi 'khor lo'i lha la 'od dpag med /
sku'i 'khor lo'i lha la rnam snang /
sgo mtshams ma brgyad la don grub kyis dbu brgyan cing /
dbang gi lha rnams sogs phyi dkyil bzhin no / /
nang mchod kyi skabs su /
'gro mgon chos 'phags pa /
zhang dkon mchog dpal gyi /
na bza' bsod nams bzang po'i /
bla ma @# / /
dam pa bsod nams rgyal mtshan gyi /
chos kyi rgyal po tsong kha pa chen po'i /
mkhas grub dge legs dpal bzang po'i /
paN chen chos kyi rgyal mtshan gyi /
grub chen chos rdo rje'i /
rgyal ba blo bzang don grub kyi /
mkhas grub sangs rgyas ye shes kyi /
rdo rje 'chang paN chen thams cad mkhyen pa'i sogs sbyar /
sngags mchod kyi skabs su /
yab yum gyi snying po /
nye snying rnams dang /
'khor gyi sngags la /
oM r-iM r-i'M l-iM l-iM /
kaM khaM gaM g+haM ngaM /
tsaM tshaM dzaM dz+haM nyaM /
TaM THaM DaM D+haM naM /
taM thaM daM d+haM naM /
paM phaM baM b+haM /
yaM raM laM waM /
shaM ShaM saM haM /
hUM hUM phaT /
zhes sngags bsdus pa'o / /
rkang brgyad kyis bstod /
bzlas bya'i sngags la 'khor sngags bshad ma thag pa'o / /
gtor ma'i skabs su /
oM AHbadzra ar li sogs lan bdun no / /
sdud rim gyi skabs su /
gzhal yas khang gzhi'i he ru ka yab yum la thim /
yum yab la thim /
lus dkyil gyi lha rnams rang rang gi gnas su thim pas rtsa dang khams rnams byin gyis brlab par gyur /
rang yang stod smad nas rim gyis hUM la thim /
sogs dkyus bzhin bya'o / /
rgyas par sgrub thabs chen po rnams su shes par bya'o / / / /
bkra shis / / / /
! dkon mchog gsum dngos bstan pa'i rgyal mtshan 'dzin / /
blo bzang chos kyi 'byor ldan 'khor lo'i mgon / /
bka' drin mnyam med rtsa ba'i bla ma la / /
gsol ba 'debs so dngos grub rnam gnyis stsol / /
de ltar gsol ba btab pa'i byin rlabs kyis / /
dal 'byor rten thob dam pa'i mgon gyis bzung / /
thun mong lam sbyangs dbang thob dam tshig bsrungs / /
rim gnyis lam gyis bde ba mchog thob shog / / /
'di ni dril? bu lus dkyil gyi bla ma brgyud 'debs kyi lhan thabs su bris pa'o / / / /
dge legs 'phel / /
