@# / /
tshe khrid 'chi med dga' ston bzhugs so / /
@# / /
bla ma dang mgon po tshe dpag tu med pa dbyer ma mchis pa'i zhabs la gus pas phyag 'tshal zhing skyabs su mchi 'o / /
bdag sogs sems can thams cad la tshe dang ye shes kyi dngos grub brtsal du gsol / /
'dir ma cig grub pa'i rgyal mo nas nye bar brgyud pa'i tshe khrid nyams su len bal skye du rim la brten nas tshe bsring ba /
rdzogs rim la brten nas tshe bsring ba gnyis /
dang bo la sngon du gal che ba bsnyen pa dang /
dngos so / /
dang po ni tho rangs snga bar langs /
skyabs sems rgyud dang 'dre nges bya /
rang tshe dpag med du gsal ba'i thugs khar zla ba'i steng du hrIH dmar po las 'od zer 'phros /
bde ba can nas mgon po tshe dpag med la sangs rgyas byang sems kyis bskor ba bdun gyi nam mkhar spyan drangs te m+N+Tal gyi steng du 'khod pa ba ni /
dbus su sangs rgyas tshe dpag med /
shar du sangs rgyas /
lho chos / /
nub tu dge 'dun dkon mchog /
byang du mkha' 'gro chos skyongs /
maN+Tal phul /
bdun rnam dag bya /
dri med gzho ma gzhig bral ba sogs kyis bstod / /
bdag la 'chi med tshe'i dngos grub stsal du gsol /
rigs 'dzin tshe'i dngos grub stsal du gsol /
tshe mi 'gyur ba'i g.yung rung lta bur brtan par mdzad du gsol /
zhes gsol ba btab pas /
byang nub lho shar dbus rang la rim gyis thim pas byin gyis brlabs /
swA b+ha was sbyangs /
stong pa'i ngang las hUM las sna tshogs rdo rje'i lte ba la hUM gis mtshan pa /
de las 'od 'phros pas rdo rje'i sa gzhir gur bla re me dpung rnams su gyur /
oM b+dz+ra ra kHa rkHa hUM /
bsrung 'khor gyi dbus su b+huM las gzhal yas khang gru bzhi sgo bzhi rgyan rtsa babs dang bcas pa'i dbus su rma byas btegs pa'i rin po che'i khri'i steng du padma dmar po 'dab ma brgyad pa'i ste bar zla ba'i dkyil 'khor gyi steng du hrIH dmar po ring cha tsho gdag dang bcas pa /
de las 'od 'phros /
don gnyis byas /
'dus yongs su gyur pa las rang nyid tshe dpag med dmar po mnyam gzhag gi steng na 'chi med tshe'i bdud rtsis gang ba'i bum pa bsnams pa /
rin po che'i rgyan dang mtshan dpes brgyan pa /
dar gyi na bza' gsol ba /
zhabs rdo rje'i skyil mo krung gis bzhugs pa /
gnas gsum du 'bru gsum /
thugs kha'i hUM gi 'od zer gyis bde ba can nas ye shes pa spyan drangs /
dgu gzhugs bcing mnyes bya /
dbang lha spyan drangs /
@# / /
dbang bskur sprul sku 'od dpag med kyis dbu brgyan /
oM a pa ri mi ta a yur dz+nyAn sa pa ri war argaM /
sogs kyis mchod /
dri med gzhom gzhig bral ba chos sku'i ngang nyid nas /
thugs rje chen bos 'grol rjes su chags pa'i tshul /
padma rA ga'i mdangs ldan dri med 'od 'bar ba /
skyobs pa mtshungs med 'od dpag med la phyag 'tshal lo / /
zhes pas bstod /
thugs khar zla ba'i steng du sa bon gyi mthar snying po dang gzungs ring gis bskor ba la sems bzung ste /
'bum phrag bzhi bzla /
gnyis ba la che yar nyams sdud pa /
'byung bzhi'i ro bcud sdud pa /
'jig rten pa'i tshe sdud pa /
'jig rten las 'das pa'i tshe sdud pa bzhi /
dang po ni /
bdag skyed bsgom bzlas bya /
mdun du bsrung 'khor gzhal yas khang tshe dpag med bskyed pa nas bzlas pa thung tsam dang bcas pa'i bar sngar bzhin mchod cing bstod /
'chi med tshe'i dngos grub bstsal du gsol snyam pa'i mos gus drag pos /
oM b+dz+ra a yu she /
sar te /
kar te /
shwar te /
zhes gsol ba btab /
mdun skyed kyi thugs kha nas 'od 'phros /
yar ba /
nyams pa /
bdud btsan rgyal 'gong ma mo sogs kyis brkus ba sras ba /
byang du bzhug pa sogs bkug nas /
tshe dpag med kyi bum par zhugs /
bum pa gang zhing lud pa las tshe'i bdud rtsi dmar na rang byung ba rang gi tshangs bug nas zhugs /
lus gang /
tshe yar nyams thams cad sor chud /
'chi med tshe'i dngos grub thob par bsam la sngags bzla /
gnyis pa ni /
mdun skyed la mchod bstod gsol bas /
'od 'phros 'byung bsal brten nas tshe ba sring ba'i bcud dang nus ba thams cad bum par bsdus /
lud /
lus gang /
sra brtan gzhom gzhig mi nus bar gyur /
'chi med tshe'i dngos grub thob /
sngags bzla| yang mchod bstong gsol /
'phors /
'byung ba chu la brten nas tshe bsring ba'i bcud nus thams cad bum par bsdus /
lung /
lus gang bas dkar snum 'jam mnyen du gyur /
thob| bzla /
yang mchod bstong gsol /
'phros /
'byung ba me la brten pa'i tshe bsrings pa'i bcud nus thams cad bum bar bsdus /
lung /
lus gang bas drod dang bkrag mdangs gzi brjid dang ldan bar gyur /
thob /
bzla /
yang mchod bstong gsol /
'phros /
'byung ba rlung la brten ba'i tshe bsrings pa'i bcud nus thams cad bum par bsdus /
lung| lus gang bas stobs rtsal shed shugs phun sum tshogs bar gyur /
thob /
bzla 'di dag phyogs gcig byas kyang rung /
gnyis pa ni /
mchod bstod gsol /
'phros tshangs pa brgya byin 'khor bsgyur rgyal blon yul mi phyug po sogs 'jig rten pa'i bsod nams can thams cad la tshe bsring pa'i nus pa yod pa thams cad bum par bsdus /
lung /
gang bas de dag dang tshe dpal stobs 'byor mnyam bar gyur /
thob bzla gsum pa ni /
mchod bstod gsol 'phros /
bla ma dge bshes /
sangs rgyas byang sems /
nyan rang chos skyongs sogs la tshe bsring ba'i nus pa yod pa thams cad bum par bsdus /
lus gang bas de dag gi sku gsung thugs yon tan 'phrin las thams cad dang mnyam par gyur /
thob bzal gnyis pa @# / /
rdogs rim la brten nas tshe srid ba la /
rlung 'gug la brten pa /
dbab bzlog la brten pa /
dga' bzhi la brten pa /
dga' bzhi khyad par can la brten nas tshe bsring ba /
snyi khar tshe'i phur ba gdab pa dang lnga /
dang po ni /
bdag mdun sngar bzhin /
lus tshes bdun ldan /
rtsa gsum gsal btab /
sna bug g.yas nas rlung sngo khyu ru ru song| mdun skyed kyi bum pa'i lto ba la phog pas brdo la /
tshe'i bdud rtsi dmar rgyang rgyang byung /
sna bug g.yon nas zhugs /
gang bs+bu'i sgo thams cad du 'ang bdud rtsi'i zil ba chags pa ltar yungs 'bru tsam dmar phroM phroM yod par bsam /
kha sbyar bum pa can ci thub bzung la yid kyis sngags bzla /
rlung mi thub pa na sngar bzhin sna bug g.yas nas ngal bus btang /
mdun skyed kyi tshe bum brdo la bsogs lan nyer gcig gi bar 'dab /
gnyis pa ni /
bdag mdun /
lus gnad rtsa gsal gong bzhin /
d+hU ti'i yar sna tshangs bug dang mar sna rtags kyi rtse'i bar /
yar snar tshe dpag med dkar po /
mar snang dmar po nas 'bru tsam rang mdog dang mthun pa'i bum pa bsnams pa gsal btab /
rang nyid tshe dpag med dmar po la sems bzung ste yar sna'i tshe dpag med la mos gus drag pos gsol ba gdab cing bltas pas de'i bum pa nas bdud rtsi dkar nar ra byung /
mar sna'i tshe dpag med kyi bum par zhugs /
d+hU ti'i nang thams cad bdud rtsi dkar pos gang bar bsam la bum pa can bzung zhing sngags bzla /
rlung mi thub nad la bus btang /
yang sbyi bo'i tshe dpag med la sems bzung ste mar sna'i tshe dpag med la sngar bzhin bltas bas de'i bum pa nas bdud rtsi dmar na ra ra yar rgyang rgyad byung /
tshe dpag med kyi bum par zhugs /
d+hU ti'i nang thams cad bdud rtsi dmar bos gang bar bsam la bum bcan bzung zhing sngags bzla /
bzung mi thub pa nad la bus btang ste mar sna'i che dpag med la sems 'dzin pa sogs re mos su lan nyer gcig sogs bya /
gsum pa ni /
bdag skyed nas tshe dpag med gnyis gsal bdebs bya ba ba'i bar sngar bzhin /
yar sna'i tshe dpag med kyi bum pa nas thig le dkar po yungs 'bru tsam hri li li sor /
mar sna'i tshe dpag med kyi bar du song ba yum tshe dpag med dkar por gyur de gnyis snyoms bar zhugs bas byang sems kyi bdud rtsi dmar po d+hU ti 'i lam nas gyen du song /
lte ba man chad gang bas dga' ba nas /
yar sna'i tshe dpag med kyi bum pa gang bas lhan skyes skyes par bsam la bum pa can bzung zhing sngags bzla /
rlung mi thub pa na sngar bzhin bya /
yang mar sna'i tshe dpag med kyi bum pa nas /
thig le dmar po nyungs 'bu tsam hri li li song /
yar sna'i tshe dpag med kyi bang du song ba yum tshe dpag med dmar por gyur /
de gnyis snyoms par zhugs pas byang sems kyi bdud rtsi dkar po mar la babs /
mgrin pa yan chad gang bas dga' ba nas /
mar sna'i tshe dpag med kyi bum ba gang bas lhan skyes skyes bar bsam la bum ba can bzung zhing sngags bzu ba lan nyer gcig sogs bya /
bzhi ba ni /
dmigs ba gzhan sngag ma bzhin la /
mar sna'i tshe dpag med yab yum snyoms par zhugs pas sbyor 'tshams nas byang sems gyen du song ba sna bug g.yas nas rgyang gis thon /
phyogs bcu'i sangs rgyas byang sems rnams kyi shangs bug @# / /
g.yon nas zhugs /
thugs rgyud la zag med kyi bde che na skyes /
thugs zag med kyi ye shes bdud rtsi dang 'od kyi rnam par sangs rgyas byang sems kyi shang bug g.yas nas thon rang gi sna bug g.yon nas zhugs /
d+hU ti'i lam nas nor bu'i rtser babs /
sngar bzhin dga' bzhi skyes par bsam la bum pa can bzung zhing sngags bzla ba lan nyer gcig sogs bya /
lnga ba ni /
tshe dpag med gnyis bskyed pa'i bar sngar bzhin la /
yar sna'i tshe dpag med la sems bzung bas de'i bum pa nas bdud rtsi dkar bo yungs 'bru tsam ri li li babs /
mar sna'i tshe dpag med kyi bum pa nas bdud rtsi dmar po nyungs 'phru tsam yar ri li li byung ba gnyis snying kha'i d+hU ti'i dbus su thugs gi 'phreng bas thig le nas hri la mor btang ba tsam steng dkar po 'og dmar po kha sbyar ba cig tu gyur pa la sems bzung zhing bum bcan yun ci ring bzung /
de dag gi thun 'tshams su gegs 'jug pa'i sgo 'gegs pa ni /
rang tshe dpag med du gsal ba'i thugs kha nas lag pa g.yas g.yon gyi srin lag gi rtse'i bar gyi rtsa nang du /
hUM yig mgo srin lag gi rtse la bstan pa lcags thag sgri lam lta bus ltems kyis gang bar bsgom /
rdzogs rim gyi dmigs pa 'di dag go rim des can mi dgos kyi rang gang 'dod bsgom chog go /
zhes bla ma tshe dpag med dkon mchog yar 'phel gyi zhal las byung ba mdo tsam gyi na ba dag dbang blo bzang chos ldan gyis brjed byang du bkod pa'o / / / /

