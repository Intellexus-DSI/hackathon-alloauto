@# / /
rgyal sras shes rab 'phel gyi sprul sku'i gsol 'debs dang dge slong mkhar skya pa'i bka' lan bzhugs so / /
@## / /
dus gsum rgyal ba kun gyi thugs rje'i gter / /
phyag na padmo'i 'phrin las 'od stong gis / /
'gro la phan bde'i lam bzang rgyas mdzad pa / /
chos rje rin po che la gsol ba 'debs / /
shes rab mchog gi rgyal ba gnyis pa yi / /
bshad dang bsgrub pa phyogs dus thams cad du / /
'phel mdzad rgyal ba'i sras po 'gro ba'i mgon / /
sems dpa' chen po'i zhabs la gsol ba 'debs / /
de nyid thugs rjes bskyod pa'i rnam rol gyis / /
mtha' 'khob mun pa'i gling du dam chos kyi / /
rin chen sgron me rab tu gsal mdzad pa'i / /
'gro ba'i 'dren pa mchog la gsol ba 'debs / /
slar yang mtha' yas gdul bya'i dpal mgon du / /
bslab gsum ngur smrig 'dzin pa'i zlos gar gyis / /
phyogs las rnam par rgyal ba'i @# / /
dpal mngal ba / /
dpal ldan bla ma'i zhabs la gsol ba 'debs / /
'jig rten mgon po'i thugs rje'i sgyu 'phrul las / /
blo bzang rgyal ba gnyis ba'i ring lugs kyi / /
bstan pa'i rgyal mtshan 'dzin pa'i chos kyi rje / /
zhabs pad brtan cing 'phrin las rgyas gyur cig /
ces pa 'di yang rgyal sras shes rab 'phel gyi sprul pa'i sku la gnang ba'o / /
! /
dge slong mkhar skya ba'i yi ge rten ldan 'byor pas spro ba thob /
phyag chen bsgom pa'i tshe /
yid byed bkag pa tsam ma yin par /
sgom mkhan gyi gang zag rang nyid dang /
rang sems sogs rang la snang ba ltar ma grub par nges pa de kha'i rgyun skyong ba de lta ba bsgom pa dang stong nyid yul du byas nas skyong ba yin /
so skye'i shes pa la snang ba 'di bden snang dang /
de ltar snang ba ltar grub pa dgag bya yin pas /
snang ba ltar med par bzung bas chad ltar mi 'gro /
nga sogs rgyu 'bras kyi chos thams cad sgyu ma rmi lam ming gis btags tsam du yod pa kun rdzob tu yod pa'i don yin cing /
rjes thob tu sgyu ma'i lta tshul yang de yin pas /
rjes thob tu 'gog mi nyan /
mnyam gzhag tu snang ba de nub 'gro /
rigs pas dpyad pas chos rnams yid tsam du nges pa de bden stong nges pa'i thabs yin pas /
de ltar nges pa'i mthus /
stong par nges pa de kha'i rgyun skyong ba de phyag chen skyong ba shin tu yin /
de lta bu'i tshul kyis nyams len la brtson par mdzod /
'dir kyang de kha'i skyabs 'jug byed /
rten sngags mdud /
rten 'dus ril bu dang bcas tshes bzang po la / /
ces pa 'di ni paN chen thams cad mkhyen pa'i gsung yin no / / / /
