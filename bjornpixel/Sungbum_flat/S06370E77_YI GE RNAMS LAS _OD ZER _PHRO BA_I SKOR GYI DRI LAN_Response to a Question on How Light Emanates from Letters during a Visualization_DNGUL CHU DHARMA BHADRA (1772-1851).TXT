! yang yi ge rnams las 'od zer dkar po 'phros pa'i sner lha mo dkar mo bdud rtsi dkar pos gang ba'i bum pa thogs pa dpag tu med pa spros te /
bsgrub bya rnams la dbang bskur bas /
nad gdon sdig sgrib thams cad bshad gci dang rnag khrag /
sdig sprul dang sbal lcong /
dud khu dang sol khu'i rnam par nag nyil nyil phyir 'thon par bsam pa ni ma dag pa 'khrud pa'i dmigs pa'o / /
! yang yi ge rnams las 'od zer dmar ser nyi ma shar pa ltar 'phros pa /
bsgrub bya rnams kyi ba spu'i sgo nas lus nang du zhugs pas /
ma rig pa'i mun pa thams cad mun khung du sgron me bteg pa ltar gar song cha med du sangs kyis yal bar bsam pa ni ma rig pa bsal ba'i dmigs pa'o / /
yang yi ge rnams las bdud rtsi dmar ser gyi rgyun byung bas /
bsgrub bya rnams kyi lus thams cad gang /
bdud rtsi'i rdul phra rab thams cad rje btsun 'jam dbyangs kyi sku'i rnam par gsal ba las 'od zer 'phros pas /
phyogs bcu'i rgyal ba sras bcas kyi che ba'i mkhyen rab rnams rje btsun 'jam pa'i dbyangs kyi sku'i rnam par spyan drangs nas /
lus nang gi 'jam dbyangs rnams la thims pa'i 'od zer gyis blang dor gyi gnas rnams rang stobs kyis 'byed pa la rmongs pa'i mun pa thams cad bsal nas /
blang dor gyi gnas rnams rang stobs kyis 'byed nus pa'i shes rab rlabs po che thob par bsam pa ni sku'i sgo nas shes rab che ba bsgrub pa'o / /
de bzhin du gsung a ra pa tsa'i yig 'bru'i sgo nas kun byang gi cha shas phra mo rnams kyang so sor 'byed nus pa'i shes rab gsal ba dang /
thugs sa bon d+hIH yig gi sgo nas ma rtogs log rtog the tshom gyi blo rnams myur du 'gog pa'i shes rab myur ba dang /
thugs phyag mtshan glegs ral gyi sgo nas gsung rab kyi tshig don la thogs rdugs dang tshad bzung med pa'i shes rab zab pa dang /
glegs bam gyi sgo nas 'chad pa'i shes rab dang /
ral gri'i 'khor lo'i sgo nas rtsod pa'i shes rab dang /
glegs bam dang ral gri'i @# / /
'khor lo gnyis ka'i sgo nas rtsom pa'i shes rab bsgrub pa'i tshul rnams kyang shes par bya'o / /
bzlas pa'i mjug tu /
rang nyid dam tshig sems dpa'i rtsa zhal gyi lce steng du d+hIH yig dmar ser mgo gre phugs su bstan nas nyal stabs su gnas pa zhig gsal btab ste /
dbugs thengs gcig la d+hIH brgya rtsa brgyad bzlas pas /
d+hIH yig las 'od zer 'phros /
phyogs bcu'i rgyal ba sras bcas thams cad kyi mi brjed pa'i gzungs sogs byin rlabs thams cad d+hIH yig dmar ser 'od zer 'phro ba dang bcas pa'i rnam par bsdus nas lce steng gi d+hIH la thims shing d+hIH yang 'od du mer gyis zhu nas /
mchil ma sgra med mid pa dang mnyam du snying ga'i d+hIH yig dbus ma la thims pas /
me lce la mar khu blug pa ltar 'od zer cher 'bar thams cad gang nas brjed nges dang rmongs pa'i mun pa thams thams cad bsal te /
gsung rab kyi tshig don mi brjed pa'i gzungs khyad par can thob pa'i mos pa brtan po byas rjes drag po'i bzlas pa la 'jug go /

