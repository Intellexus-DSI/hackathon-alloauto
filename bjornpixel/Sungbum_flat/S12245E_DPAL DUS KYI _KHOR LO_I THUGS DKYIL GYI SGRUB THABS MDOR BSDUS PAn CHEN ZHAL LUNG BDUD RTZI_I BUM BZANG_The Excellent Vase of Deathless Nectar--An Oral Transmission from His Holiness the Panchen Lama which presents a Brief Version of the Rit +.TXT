@# / /
dpal dus kyi 'khor lo'i thugs dkyil gyi sgrub thabs mdor bsdus paN chen zhal lung bdud rtsi'i bum bzang zhes bya ba bzhugs so / /
@## / /
na mo gu ru many+dzu g+ho ShA ya /
phyi nang gzhan gsum chos mtshungs lam gsal dus kyi 'khor lo'i rgyud chen legs gsungs ston pa shAkya'i tog /
rgyud rgyal sdud dang 'grel mdzad chos rgyal rigs ldan rnams dang rgyas mdzad paN grub sgyur byed lo tsA'i tshogs / /
dus mthar gsal mdzad blo bzang rgyal ba snga phyi yab sras la sogs dngos brgyud bshes gnyen mchog rnams la / /
gus pas btud nas thugs dkyil sgrub thabs mdor bsdus 'bri la bla ma lha dang mkha' 'gros gnang ba stsol / /
'dir bcom ldan 'das dpal dang po'i sangs rgyas dus kyi 'khor lo'i thugs kyi dkyil 'khor gyi sgrub thabs paN chen thams cad mkhyen pa'i gsung bzhin cho ga tshig nyung don tshang gi steng nas nyams su len par 'dod las /
rang gi yid dang mthun pa'i gnas su dus kyi 'khor lo'i bris 'bur gyi sku gang yang rung ba dang /
de'i mdun du tshogs zhing dang dkyil 'khor pa sogs la 'bul rgyu'i mchod gtor rnams dam pa'i phyag len bzhin bkod pa mdzes pa /
nang mchod dang /
rdor dril /
cang te'u sogs rnal 'byor gyi yo byad rnams 'tshogs par byas te /
rang nyid ldan bde ba la 'khor nas dge sems khyad par can gyi ngang nas mngon rtogs kyi tshig dang bstun par dmigs pa rnams gsal btab ste gdon par bya'o / /
gang bsgom pa'i sgrub thabs la gnyis /
sngon 'gro dang /
dngos gzhi'o / /
dang po la gnyis /
mchod rdzas byin gyis brlab pa dang /
bdag bsrung zhing bgegs bskrad pa'o / /
dang po ni /
thog mar bdud rtsi ril bu'am byin gyis brlabs pa'i nang mchod lce thog tu bzhag pas kha dag par /
byas nas 'di ltar /
rang nyid skad cig gis hUM dang rdo rje las skyes pa'i dus kyi 'khor lo sku mdog sngon po zhal gcig phyag gnyis kyis rdo rje dang @# / /
dril bu 'dzin pas sna tshogs yum la 'khyud pa g.yas brkyang gis bzhugs par gyur /
ces skad cigs grong sbyang thab du nang mchod bshams pa la dmigs te /
oM AH hUM ho haM k+ShaH oM swa b+hA wa shud+d+haH sarba d+harmAH swa b+hA wa shud+d+honyahaM /
stong pa nyid du gyur /
stong pa'i ngang las yaM las rlung gi dkyil 'khor nag po gzhu'i dbyibs can g.yas g.yon gnyis su rgyal mtshan gyis mtshan pa /
de'i steng du raM las mo'i dkyil 'khor dmar po gru gsum pa me 'bar bas mtshan la /
de'i steng du AH las mi mgo rlon pa'i skyed bu gsum gyi steng du oM las byung ba'i thod pa dum bu gcig pa phyi dkar la nad dmar ba'i dbus su padma dmar po 'dab ma brgyad pa'i steng du /
a i r-i u l-i /
l-I U r-I I A /
rnams las byung ba'i bdud rtsi lnga dang sha lnga yi ge de dag gis mtshan la /
rang gi snying ga'i hUM gi 'od zer gyis bskul bas /
rlung g.yos /
me sbar /
thod pa'i nang gi rdzas rnams zhu zhing khol pa de nyid hUM las skyes pa'i rdo rjes dkrugs pas rdo rje dang rdzas rnams ro mnyam du gyur te zla ba zhu ba'i gzugs su gyur /
rang gi lag pa g.yon g.yas dang /
gnyis ka'i thun mong gi mthil dang dbus rnams su zla nyi sgra gcan dus me la gnas pa'i oM AH hUM hoH rnams las 'od zer 'phros /
sku gsung thugs ye shes rdo rje thams cad kyi thugs ka nas ye shes kyi bdud rtsi bkug ste /
dam tshig gi bdud rtsi dang gcig tu 'dres pas dri ma sbyangs /
mang por spel zhing chags pa'i ro dang ldan pa gzi brjid 'bar zhing zag med ye shes kyi bdud rtsir gyur /
ces byin gyis brlab /
'di skabs rang gi lag pa g.yon pa'i mthil dang g.yas pa'i mthil dang /
gnyis ka sbyar ba'i thal mo kha sgrub pa rnams rdzas la bstan pa dang /
mkha' lding gi phyag rgya dang bzhi bya'o / /
de nas rdor dril la nang mchod gtor zhing /
oM AH hUM ho haM k+ShaH sa bsangs /
shU n+ya ta sa stong par sbyangs /
rdor dril stong pa nyid du gyur /
stong pa'i ngang las rdor dril gnyis hUM dang AH las skyes pa'i rdo rje sems dpa' dang sna tshogs yum du gyur pa'i spyi bor oM /
mgrin par AH thugs kar hUM /
lte bar ho /
thugs ka'i hUM las 'od zer 'phros /
rang 'dra'i ye shes pa dang dbang lha spyan drangs /
dzaH hUM baM hoH hi /
gnyis su med par gyur /
dbang gi lhas dbang bskur /
rdo rje sems dpa' la mi bskyod pa dang sna tshogs yum la rdo rje sems dpas rgyas btab par gyur /
gan+d+haM /
puSh+paM /
d+hu paM /
dI paM /
ak+Sha taM /
nai wi dyeM /
lA syeM /
hA syeM /
pA dyeM /
nr-i dyeM /
gI dyeM /
kA meM pU dzAM ku ru ku ru swAhA /
zhes lha mo bcu gnyis kyis mchod /
yab yum snyoms par bzhugs pas bde ba chen por zhu ba las byung ba'i rdor dril du gyur /
thog mtha' med pa'i sems dpa' ni / /
rdo rje sems dpa' dga' ba che / /
kun tu bzang po kun bdag nyid / /
rdo rje snyems ma'i bdag po'i bdag /
ces rdo rje snying khar bzung /
srid pa ngo bo nyid kyis bdag /
ngo bo nyid kyis srid bral byas / /
rang bzhin dag pa'i sems ldan pas / /
srid pa dam pa byed par gyur / /
ces dril bu dkrol zhing snying khar 'khyud pa'i stangs ka bya /
de nas mchod pa rnams nang mchod ltar bsangs sbyangs /
stong pa'i ngang las s+phaM las byung ba'i rin po che shel gyi snod @# / /
yangs shing rgya che ba rnams kyi nang du rang rang gi ming yig dang po thig les brgyan pa zhu ba las byung ba'i mchod rdzas dang mchod pa'i lha mo rnams rang bzhin stong pa nyid dang bde ba chen po /
rnam pa mchod rdzas dang mchod pa'i lha mo /
byed las d+ha pa dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
de bzhin du ar+g+haM gyi gnas su /
pA dyaM /
prok+Sha NaM /
Any+tsa ma NaM /
gan+d+haM /
puSh+paM /
dI paM /
ak+Sha taM /
nai wi dyeM /
lA syeM /
pA dyeM /
nr-i tyaM /
gI tyaM /
kA meM rnams bcug pas byin gyis brlabs /
'dir dam pa rnams kyi phyag len bzhin maN+Dal 'bul na /
oM badzra b+hU mi AH hUM /
rdo rje'i sa gzhi /
oM badzra rat+She AH hUM /
lcags ri'i mu khyud /
dbus su ri'i rgyal po ri rab /
shar lus 'phags po /
lho 'dzam bu gling /
byang sgra mi snyan /
nub ba glang spyod /
shar du sgra gcan /
lhor nyi ma /
byang du zla ba /
nub tu dus me /
bdag gzhan lus ngag nas rlob tu gsol / /
gu ru i daM maN+Dal la khaM ni r+yA ta yA mi /
zhes rgyas pa'am bdag gzhan lus ngag ma tsam gyi bsdus pas kyang rung ngo / /
rdor sems sgom bzlas bya ba ni /
sangs rgyas slob dpon dbang mchog thob / /
des bstan thabs shes dbyer med chos / /
der gnas dge 'dun rnam gnyis la / /
rab tu dang bas skyabs su mchi / /
dus 'di nas bzung byang chub bar /
byang chub sems ni bskyed bgyi zhing / /
bsam pa rnam par dag pa bskyed / /
zhes skyabs sems byas rjes /
rang gi spyi bo oM las padma dkar po 'dab ma brgyad pa'i lte bar raM las nyi ma'i dkyil 'khor gyi steng du k+ShaH dang rdo rje las skyes pa'i rdo rje sems dpa' sngon po sngo dkar dmar ba'i zhal gsum phyag drug gi g.yas pa gsum na rdo rje /
gri gug /
dgra sta /
g.yon pa gsum na rdo rje dril bu /
thod pa /
tshangs mgo 'dzin pa la yum rdo rje dbyings kyi dbang phyug ma ljang khu ljang dmar dkar ba'i zhal gsum phyag drug gi g.yas pa gsum na rdo rje /
gri gug /
dgra sta /
g.yon pa gsum na rdo rje dril bu /
thod pa /
tshangs mgo 'dzin pas 'khyud pa'i dpral bar oM /
mgrin par AH thugs kar hUM /
lte bar hoH thugs ka'i hUM gi 'od zer gyis /
rang bzhin gyi gnas nas bsgom pa dang 'dra ba'i ye shes pa spyan drangs /
dzaH hUM baM hoH hi ro mnyam du gyur /
slar yang thugs ka'i hUM gi 'od zer gyis spyan drangs pa'i yum rnams kyis /
oM A I r-I U l-I pany+tsa d+hA tu bi sho d+ha ni swA hA /
zhes bdud rtsi'i chus spyi bo nas dbang bskur /
yab la mi bskyod pa dang yum la rdo rje sems dpas rgyas btab par gyur /
gan+d+haM /
zhes pa nas /
pU dzAM ku ru ku ru swA hA /
zhes pa'i bar gyis mchod /
bcom ldan 'das rdo rje sems dpa' bdag dang sems can thams cad kyi sdig sgrib dang dam tshig nyams chags thams cad dag par mdzad du gsol /
zhes gsol ba btab pas thugs ka'i hUM las 'od zer 'phros /
sems can thams cad kyi sdig sgrib sbyangs /
sangs rgyas sras bcas la mnyes pa'i mchod pa phul /
de rnams kyi yon tan thams cad 'od kyi rnam par bsdus nas thugs ka'i hUM la thim pas gzi brjid dang mthu stobs phun sum tshogs par gyur par bsam zhing /
thugs ka'i hUM gi mtha' mar yi ge brgya pa'i sngags kha dog dkar po mgo gyen du bstan nas g.yas skor du gnas pa'i yi ge rnams las ye shes kyi bdud rtsi'i rgyun dkar po byung /
yab yum sbyor mtshams nas babs /
rang gi tshangs bug nas zhugs lus ye shes kyi bdud rtsis gang /
sko gsum gyi dri ma thams cad chu sna la rtswa spur red /
@# / /
pa bzhin du ba sbu'i bu ga dang dbang po'i sgo thams cad nas dud khu'i rnam par nag phung gis 'thon /
sdig sgrib sangs kyis dag rtogs pa dang yon tan thams cad bdag gzhan thams cad la skyes par bsams nas /
oM badzra satwa sa ma ya /
zhes sogs yig brgya ci mang bzlas pa'i mthar /
nyes ltung sngon byas pa rnams la 'gyod sems kyis bshags shing /
phyin chad sdom sems drag po dang /
bshags pa'i 'khor gsum mi dmigs par rtogs pa'i shes rab kyis rgyas btab nas /
bdag ni mi shes rmongs pa yis / /
zhes pa nas /
'gro ba'i gtso la bdag skyabs mchi / /
de ltar gsol ba btab pas /
rdo rje sems dpa'i zhal nas /
rigs kyi bu khyod kyi sdig sgrib dang dam tshig nyams chags thams cad byang zhing dag go /
zhes gsungs nas rang la thim pas rang gi sgo gsum dang rdo rje sems dpa'i sku gsung thugs dbyer mi phyed par gyur par bsam mo / /
gnyis pa ni /
bsrung 'khor rgyas 'thing bsdus gsum las /
'dir 'jug pa bde ba'i phyir bsdus pa tsam bya ste /
oM A huM ho haM k+ShaH pradz+nya pA ya At+ma ka /
kA ya wA ka tsit+ta dz+nyA na a d+hi pa te /
ma ma kA ya lwA ka tsit+ta dz+nyA na badzrAM badzrA mr-i ta swa b+hA waM ku ru ku ru skan d+ha d+hA twa ya ta naM niH swa b+hA waM swAhA /
rang gi gtsug tor du waM yongs su gyur pa las rdo rje zla ba'i dkyil 'khor cha bcu drug pa yongs su rdzogs pa /
des gtsug tor nas rkang sen gyi bar rang gi lus sprul shun pa brjes pa bzhin du lan gsum dor te /
rang gi lus zla ba'i dkyil 'khor ltar dkar par gyur /
'di ni lus dag par byed pa'o / /
oM swa b+hA wa shud+d+haH sarba d+harmAH swa b+hA wa shud+d+honyahaM /
zhes stong nyid bsgom pa ni sems sbyang bar byed pa dang /
gong du bdud ci ril bu myang ba ni ngag dag byed du gsungs so / /
rdo rje thams cad kyis bdud gzhom pa ni /
rang gi dpral bar zla ba'i dkyil 'khor dkar po la oM dkar po las rdo rje dkar po rtse mo bcu bdun pa| mgrin par nyi ma'i dkyil 'khor dmar po la AH dmar po las rdo rje dmar po rtse mo sum cu rtsa gsum pa /
snying khar sgra gcan gyi dkyil 'khor nag po la hUM nag po las rdo rje nag po rtse mo dgu pa /
lte bar dus me'i dkyil 'khor ser po la hoH ser po las rdo rje ser po rtse mo drug cu rtsa lnga pa /
gtsug tor du nam mkha'i dkyil 'khor ljang khu la haM ljang khu las rdo rje ljang khu rtse mo lnga pa /
gsang bar ye shes kyi dkyil 'khor sngon po la k+ShaH sngon po las rdo rje sngon po rtse mo sum cu rtsa gsum pa /
rdo rje de rnams las rdo rje 'bar ba'i 'od zer phyogs bcur 'phros /
bdag nyid rdo rje'i skur gyur cing sems can rnams la rnam par 'tshe bar byed pa'i bdud rang bgegs kyi tshogs rnams nges par bsregs par gyur /
oM AH hUM hrAH phaT /
ces dmigs pa brtan pos 'bar ba'i 'phreng ba 'khrug pa'i 'od zer rang gi lus las 'phros pas bdud dang bgegs thams cad bsregs par bsgoms /
gnyis pa sgrub thabs dngos gzhi la gsum /
las mngon par 'du byas nas 'chi ba 'od gsal nyams su myong ba dang chos mthun pa sngon 'gro tshogs gnyis bsag pa dang /
shi nas bar do nyid mtshams sbyar te skye ba'i rim pa dang chos mthun par dngos gzhi yan lag bzhi'i rnal 'byor bsgom pa dang /
thun gyi mtha' dang mtshams su ji ltar bya ba'o / /
dang po la gnyis /
bsod nams kyi tshogs bsag pa dang /
ye shes kyi tshogs bsag pa'o / /
dang po ni /
rang nyid bcom ldan 'das dus kyi 'khor lo zhal gcig phyag gnyis par gsal ba'i thugs kar paM las padma dmar po 'dab ma brgyad pa'i lte bar aM las zla ba'i dkyil 'khor gyi steng du hUM las rdo rje rtse lnga pa las 'od zer 'phros /
rgyal ba sras bcas thams cad bcom ldan 'das dus kyi 'khor lo'i dkyil 'khor gyi rnam par mdun gyi nam mkha'i @# / /
mthil du spyan drangs /
'od zer rang gi snying gar zla ba rdo rje la thim par gyur /
stong nyid snying rje'i bdag nyid can / /
srid gsum skye dang 'jig pa med / /
shes dang shes bya gcig pa'i sku / /
dpal ldan dus 'khor la phyag 'tshal / /
rang gi snying kha nas spros pa'i mchod pa'i lha mo rnams kyis mchod par gyur /
gan+d+haM nas kA meM pU dzAM ku ru ku ru swA hA /
zhes pa'i bar phyag rgya dang bcas pa dang /
thog med dus nas da lta'i bar / /
chags dang zhe sdang gti mug gis / /
bgyis dang bgyid stsal yi rang ba'i / /
sdig pa thams cad so sor bshags / /
rdzogs sangs rgyas dang byang chub sems / /
'phags pa rnams kyi dge tshogs dang / /
gzhan yang dge ba thams cad la / /
mngon par dga' bas yi rang ngo / /
nyon mongs nang kyis gdungs pa yi / /
skye bo bde bar gso bya'i phyir / /
rdo rje theg pa'i bdud rtsi yi / /
chos kyi 'khor lo bskor du gsol / /
ma rtogs 'khor ba'i sdug bsngal las / /
mya ngan 'da' bzhed spangs nas ni / /
rmongs med 'khor ba dag tshul gyis / /
mtha' yas bskal par bzhugs su gsol / /
sangs rgyas slob dpon dbang mchog thob / /
des bstan thabs shes dbyer med chos / /
der gnas dge 'dun rnam gnyis la / /
rab tu dang bas skyabs su mchi / /
bla ma rgyal ba sras bcas la / /
bdag nyid rnam pa kun tu 'bul / /
yon gnas dam pa khyed rnams kyis / /
bran dang 'bangs su bzung du gsol / /
bdag gi dus gsum dge ba rnams / /
rang don dri mas ma gos par / /
srid gsum sems can ma lus pa / /
sangs rgyas thob pa'i rgyur gyur cig /
dus 'di nas bzung byang chub par / /
byang chub sems ni bskyed bgyi zhing / /
bsam pa rnam par dag pa bskyed / /
bdag dang bdag gir 'dzin pa spangs /
zhes pa rnam don dran bzhin pa brjod /
tshogs zhing rnams rang la thim pas byin gyis brlabs par gyur par bsam /
gnyis pa ni /
tha mal pa rnams kyi 'byung ba'i thim rim dang mthun par lus kyi 'byung ba rnams thim nas nye bar bsdud pa dang chos mthun par ye shes kyi sa'i stong nyid bsgom pa ste 'di ltar /
dngos po med pas sgom pa med / /
bsgom pa sgom pa nyid ma yin / /
de ltar dngos po dngos mi 'gyur / /
sgom pa dmigs su med pa'o / /
chos rnams kyi rgyu 'bras ngo bo bya ba dang bcas pa rang gi mtshan nyid kyis grub pas stong pa nyid do / /
rang gi lus kyi chu'i khams kyis me nyams par byas /
me dang bral ba'i sa chu la thim /
chu rlung gis skams /
rlung rnam shes la thim /
rnam shes nam mkha' la thim /
de ltar rdul phra rab bsags pa'i snod bcud kyi gnyis su snang ba'i spros pa ma lus pa nye bar zhi nas /
yul stong pa nyid dang yul can ye shes dbyer mi phyed pa rnam par thar pa'i sgo bzhi'i ngo bor gyur /
oM shU n+ya tA dz+nyA na badzra swa b+hA wa At+ma konyahaM /
zhes chos sku'i nga rgyal bzung ngo / /
gnyis pa dngos gzhi la bzhi /
dkyil 'khor rgyal mchog /
las rgyal mchog /
thig me'i rnal 'byor /
phra mo'i rnal 'byor ro /
dang po ni /
chos kyi dbyings las rten dang brten pa'i dkyil 'khor tu langs te lha'i rnal 'byor rnams bsgom la ste /
de la gnyis /
rten bskyed pa dang /
brten pa lha bskyed pa'o / /
dang po ni /
nam mkha'i khams mtha' yas pa'i chos 'byung gi nang tu /
yaM las rlung gi dkyil 'khor nag po dbus su gzhu'i rnam pa thad kar dpag tshad 'bum phrag bzhi pa rgyal mtshan gyis mtshan pa /
ngo'i steng du raM las me'i dkyil 'khor dmar po gru gsum dpag tshad 'bum phrag gsum pa bkra shis kyis mtshan pa /
de'i steng du waM las tshu'i dkyil 'khor dkar po zlum po rgyar dpag tshad 'bum phrag gnyis pa padmas @# / /
mtshan pa /
de'i steng du laM las sa'i dkyil 'khor ser po gru bzhi rgyar dpag tshad 'bum phrag gcig pa rdo rjes mtshan pa /
dkyil 'khor bzhi po re re'ang steng 'og tu hUM las skyes pa'i sna tshogs rdo rje gnyis dang bcas pa /
de'i steng du maM las lhun po chen po rdo rje'i rang bzhin 'og gi rgyar dpag tshad stong phrag bcu drug dang steng la dpag tshad stong phrag lnga bcu pa /
de'i dbus su k+ShaM las sna tshogs padma ri rab kyi steng gi rgya'i phyed dang mnyam pa'i sum cha lte ba la yod pa /
de'i steng du haM las zla pa /
tsheg drag las nyi ma /
thig le nA da dang bcas pa las sgra gcan dang dus me'i dkyil 'khor sngon po dang ser po rnams padma'i lte ba dang mnyam pa /
de thams cad gcig tu 'dres pa las h+k+Sh+m+l+war+yoM gi yi ger gyur /
slar yang yi ge de dag so so las skyes pa'i nam mkha' rlung me chu sa /
ri rab padma zla nyi sgra gcan dus me dang bcas pa yongs su rdzogs pa'i steng du hUM las skyes pa'i rdo rje'i gur gyi nang du b+h+ruM yongs su gyur pa las /
gzhal yas khang gru bzhi sgom bzhi gser gyi rang bzhin gyi ltab bas bzhi dang bcas pa /
nor bu'i 'od zer rnam par 'phro ba /
phyi nas rim pa bzhin ser dkar dmar nag ljang ba'i rtsig pa rim pa lnga dang ldan pa'i steng du /
rin po che'i pha gu la gnas pa'i gser gyi ska rags bzhi dang bcas pa'i phyi ngos su dra ba dang dra phyed 'phyang ba /
shar bus mdzes pa'i bya 'dab mda' yab la sogs pa mtshan nyid thams cad dang ldan pa'i gzhal yas khang gi nang gi steng dang 'og rnams shar nag /
lho dmar /
byang dkar /
nub ser /
dbus sngo ba /
rtsig pa'i nang du rtsig pa la ma reg pa'i lha snam dkar po steng gi thog dang bcas pa /
dkyil 'khor gyi phyed kyi tshad kyi ye shes kyi 'khor lo gru bzhi pa rdor phreng ljang khus bskor zhing /
shar du ral gri nag po /
lhor rin po che dmar po /
byang du padma dkar po /
nub tu 'khor lo ser pos mtshan pa'i ka ba bzhi bzhi ste ka ba nag po bcu drug dang ldan pa /
de'i nang du de'i phyed kyi tshad kyi gru bzhi pa rdo rje'i phreng ba nag pos bskor ba'i dbus su oM las padma ljang khu 'dab ma brgyad pa /
de'i lte bar aM las zla ba /
aH las nyi ma /
a las sgra gcan dang dus me'i dkyil 'khor /
gshegs pa bzhi /
sems dpa' drug /
sgra rdo rje ma dang /
chos dbyings rdo rje ma rnams kyi gnas dang /
lho sgo dang nub sgo dang steng dang 'og tu oM las padma dkar po rnams kyi lte bar raM las nyi ma'i dkyil 'khor re re /
gshegs ma bzhi dang sems ma bzhi'i gnas dang /
shar sgo dang byang sgor oM las padma dmar po rnams kyi lte bar a las zla ba'i dkyil 'khor re re /
dkyil 'khor gyi phyi rol sa'i khor yug la thug gi bar la padma bum sogs mchod rdzas du mas gang ba /
de'i phyi rol nas sa dang chu dang me dang rlung gi khor yug chen po bzhis bskor ba'i sa'i khor yug gi steng gi dbang ldan nas aM las skyes pa'i zla ba nya gang ba 'char ba dang /
bden bral du aH las nyi ma'i dkyil 'khor nub bzhin pa /
me dang rlung gi khor yug gnyis kyi dbus su dur khrod chen po brgyad dang /
'di ma bsgoms kyang chad skyon med snyam gsungs /
rlung gi phyi rol nam mkha'i khor yug la rdo rje'i r+wa ba dang /
de'i phyi rol tu 'od zer 'bar bas bskor bar gyur /
gnyis pa la /
gtso bo yab yum mngon byang lnga las bskyed pa dang /
de'i mngal nas dkyil 'khor gyi lha spro ba dang /
spros pa'i dkyil 'khor du sems can la snying rje'i dbang bskur sbyin pa dang /
shin tu rnam par dag @# / /
pa'i nga rgyal bzung ba dang bzhi'o / /
dang po ni /
dbus su zla nyi sgra gcan dus me'i steng du zla ba la gnas pa'i mtshan so gnyis kyi ngo bo dbyangs so gnyis kyis mtshan pa'i zla ba'i dkyil 'khor me long lta bu'i ye shes /
de'i 'og tu nyi ma la gnas pa'i dpe byad brgyad cu'i ngo bo gsal byed brgyad cus mtshan pa'i nyi ma'i dkyil 'khor mnyam pa nyid kyi ye shes /
zla ba'i dbus su dri za'i rnam shes hUM yig ri bong gi mtshan ma lta bu so sor rtog pa'i ye shes /
de dang lhan cig ldan pa'i rnam shes kyi bzhon pa srog rlung hi yig nag po bya ba grub pa'i ye shes /
byang chub kyi sems dkar dmar gyi ngo bo zla nyi dbyangs gsal rlung sems kyi yi ge gnyis dang bcas pa gcig tu 'dres pa las byung ba'i haM yig bde ba chen po chos kyi dbyings kyi ye shes /
haM yig de nyid yongs su gyur pa las bde ba chen po'i bdag nyid rnam pa thams cad pa'i gzugs kyi dpal dus kyi 'khor lo dri ma med pa'i 'od zer lnga 'phro ba sku mdog sngon po /
dbus nag g.yas dmar g.yon dkar ba'i mgrin pa gsum dang ldan pa /
rtsa zhal nag po drag cing mche ba gtsigs pa /
g.yas zhal dmar po chags pa dang bcas pa /
rgyab zhal ser po ting nge 'dzin la gnas pa /
g.yon zhal dkar po rab tu zhi ba /
zhal re re la spyan gsum gsum dang ldan pa /
ral ba'i cod pan la sna tshogs rdo rje dang /
zla ba phyed pa dang /
rdo rje sems dpa'i dbu rgyan can /
rdo rje nor bu dang /
rdo rje rna rgyan dang /
rdo rje mgul rgyan dang /
rdo rje gdu bu dang /
rdo rje ska rags dang /
rdo rje rkang gdub dang /
rdo rje dar dbyangs dang /
rdo rje phreng ba dang /
stag gi pags pa'i sham thabs grol ba /
g.yas g.yon gyi phrag pa dang po sngon po /
gnyis pa dmar po /
gsum pa dkar po ste phrag pa drug /
g.yas g.yon gyi dpung pa dang po gnyis gnyis sngon po /
gnyis pa gnyis gnyis dmar po /
gsum pa gnyis gnyis dkar po ste dpung pa bcu gnyis /
phyag nyi shu rtsa bzhi'i dang po bzhi bzhi nag po /
gnyis pa bzhi bzhi dmar po /
gsum pa bzhi bzhi dkar po /
phyag thams cad kyi mthe bong ser po /
mdzub mo dkar po /
gung mo dmar po /
ming med nag po /
mthe'u chung ljang gu /
sor mo rnams kyi tshigs kyi phreng ba dang po nag po /
gnyis pa dmar po /
gsum pa dkar po ste /
sor gdub rnams kyis mdzes shing 'od 'phro ba /
g.yas kyi phyag nag po bzhi'i dang por rdo rje /
gnyis par ral gri /
gsum par rtse gsum /
bzhi par gri gug /
dmar po bzhi'i dang bor me mda' /
gnyis par rdo rje lcags kyu /
gsum par sgra dang bcas pa'i DA ma ru /
bzhi par tho ba /
dkar po bzhi'i dang por 'khor lo /
gnyis par mdung /
gsum par dbyug pa /
bzhi par dgra sta /
g.yon gyi phyag nag po bzhi'i dang por rdo rje dril bu /
gnyis par phub /
gsum par kha TwAM ga rnam par rgyas pa /
bzhi par khrag gis gang ba'i thod pa /
dmar po bzhi'i dang por gzhu /
gnyis par rdo rje'i zhags pa /
gsum par rin po che /
bzhi par padma dkar po /
dkar po bzhi'i dang por mdung /
gnyis par me long /
gsum par rdo rje lcags sgrog /
bzhi par tshangs pa'i mgo /
bo gdong bzhi pas phyag gi padma la spras pa /
zla nyi sgra gcan dus me'i steng du shin tu rol pa'i g.yas brkyang gis bzhugs pa'i zhabs g.yas pa dmar @# / /
po'i 'og tu 'dod lha dmar po gdong gcig pa /
lag pa bzhi pa /
lag na me tog gi mda' lnga dang /
gzhu dang /
zhags pa dang /
lcags kyu 'dzin pa /
g.yon pa dkar po'i 'og tu drag po dkar po gdong gcig pa /
mig gsum pa /
lag pa bzhi pa /
lag na rtse gsum dang /
DA ma ru dang /
thod pa dang /
kha TwaM ga 'dzin pa /
bdud dang drag po'i lha mo dga' ma dang u mas zhabs mthil la 'dzin cing gdong dman par byed bzhin pa /
phreM dang gri gug las skyes shing bcom ldan 'das la mdun nas 'khyud pa'i sna tshogs yum sku mdog gser mdog /
mdun nas g.yas bskor gyis ser dkar sngo dang dmar ba'i zhal bzhi re re la spyan gsum gsum dang ldan pa /
phyag brgyad kyi g.yas na gri gug /
lcags kyu /
sgra dang bcas pa'i DA ma ru dang /
bgrang phreng /
g.yon na thod pa /
zhags pa /
pad dkar 'dab brgya pa dang /
rin po che bsnams pa /
g.yon brkyang gi stabs kyis bcom ldan 'das dang snyoms par 'jug pas gnas pa'o / /
'dab ma brgyad la shar dang mer a ha dang spos snod dang rnga yab nag po las skyes pa'i nag mo 'bar ma dang du ba ma gnyis nag mo /
nag dmar ser dang dkar pa'i zhal bzhi /
phyag brgyad kyi g.yas na spos dang /
gur gum /
ga bur /
gla rtsi sbyar ba'i snod /
g.yon na dril bu /
padma /
lha shing gi me tog /
me tog sna tshogs kyi phreng ba 'dzin pa dang /
rnga yab nag po brgyad 'dzin pa'o / /
lho dang bden bral du aH haH dang mar me dang rnga yab dmar po las skyes pa'i dmar mo 'bar ma dang smig rgyu ma gnyis dmar mo /
dmar ser dkar dang sngo ba'i zhal can /
phyag brgyad kyi g.yas na mar me /
do shal /
cod pan /
gdu bu /
g.yon na gos /
ska rags /
rna rgyan /
rkang gdub 'dzin pa dang /
rnga yab dmar po brgyad 'dzin pa /
byang dang dbang ldan du aM haM dang lha bshos dang rnga yab dkar po las skyes pa'i dkar mo 'bar ma dang mkha' snang ma gnyis dkar mo /
dkar nag dmar dang ser ba'i zhal can /
phyag brgyad kyi g.yas na 'o ma /
chu /
mchog gi sman dang /
chang gi snod /
g.yon na bdud rtsi /
grub pa'i ro /
bdud rtsi'i shing gi 'bras bu /
zan gyi snod 'dzin pa dang /
rnga yab dkar po brgyad 'dzin pa /
nub dang rlung du A hA dang dung chos dang rnga yab ser po las skyes pa'i ser mo 'bar ma dang mar me ma gnyis ser mo /
ser dkar sngo dang dmar ba'i zhal can /
phyag brgyad kyi g.yas na dung dang /
gling bu /
nor bu /
DA ma ru /
g.yon na pi wang /
ja dang /
sgra ldan 'khar ba /
zangs dung 'dzin pa dang /
rnga yab ser po brgyad 'dzin pa /
thams cad kyang zhal re re la spyan gsum gsum pa /
phyag rgya lngas brgyan pa /
rdo rje sems dpa'i cod paN can /
mnyam pa'i stabs kyis bzhugs pa /
zur bzhi'i dbang ldan du oM las chos kyi dung dkar po /
bden bral du AH las chos kyi gaN+Di dmar po /
mer hUM las yod bzhin gyi nor bu nag po /
rlung du ho las dpag bsam gyi shing ser po /
gnyis pa ni /
'dod chags chen pos gdul bar bya ba'i sems can gyi 'jig rten dang po'i sangs rgyas bstan par bya ba'i snod du mngon par gzigs nas /
yab yum snyoms par zhugs pa'i shin tu dga' ba'i sgras de bzhin gshegs pa rnams rang gi lus la bcug ste /
slar yang lha'i tshogs de dag rang gi lus las spros nas sna tshogs yum gyi sku'i nang du ji lta ba bzhin du zhugs /
@# / /
de las kyang de bzhin du spros nas slar yang dkyil 'khor gyi 'khor lo'i rnam pas rang gi spyi bo nas zhugs /
chags pa chen po'i mes zhu ba'i byang chub kyi sems a wa d+hU ti'i nang nas brgyud de /
rdo rje'i lam nas yum gyi padmar babs pa'i thig le cha so so yongs su gyur pa las mi bskyod pa bdag por gyur pa'i lha so so'i sa bon dang /
de las lha so so'i phyag mtshan dang /
de nas lha so so'i skur gyur nas rim pa bzhin yum gyi padma nas spros te rang rang gi gdan la 'khod pa ni /
a dang rdo rje las skyes pa'i mi bskyod pa ljang khu /
ljang dmar dkar ba'i zhal gsum phyag drug gi g.yas pa gsum na rdo rje /
gri gug /
dgra lta /
g.yon pa gsum na rdo rje dril bu /
thod pa /
tshangs mgo 'dzin pa /
ther phyin mas 'khyud pa spros nas rang gi lus la dbyer med du zhugs /
A dang rdo rje las skyes pa'i rdo rje dbyings kyi dbang phyug ma ljang khu /
zhes pa nas /
tshangs mgo 'dzin pa /
zhes pa'i bar gong ltar la /
rdo rje sems dpas 'khyud pa spros nas sna tshogs yum la dbyer med du zhugs /
slar yang rdo rje sems dpa' la rdo rje dbyings kyi dbang phyug mas 'khyud pa spros te rang la zhugs shing| sher phyin ma la mi bskyod pas 'khyud pa spros te sna tshogs yum la dbyer med du zhugs par gyur /
i I dang ral gri las skyes pa'i don grub dang sgrol ma nag o /
nag dmar dkar ba'i zhal gsum phyag drug gi g.yas pa gsum na ral gri /
gri gug /
rtse gsum /
g.yon pa gsum na phub /
thod pa /
kha TwAM ga dkar po 'dzin pa /
rim pa bzhin spyan ma dang rnam snang gis 'khyud pa spros te /
bde gshegs 'phar ma'i shar dang shar lho'i gdan la 'khod /
r-i r-I dang rin po che las skyes pa'i rin 'byung dang gos dkar mo dmar mo /
dmar dkar nag pa'i zhal gsum phyag drug gi g.yas pa gsum na me mda' /
rdo rje lcags kyu /
sgra dang bcas pa'i DA ma ru /
g.yon pa gsum na gzhu /
rdo rje zhags pa /
rin po che chad? yul 'dzin pa /
rim pa bzhin mA ma kI dang 'od dpag med kyis 'khyud pa spros te /
lho dang lho nub kyi gdan la 'khong /
u U dang padma las skyes pa'i 'od dpag med dang mA ma kI dkar mo /
dkar nag dmar ba'i zhal gsum phyag drug gi g.yas pa gsum na tho ba /
mdung /
rtse gsum /
g.yon pa gsum na pad dkar 'dab brgya pa dang /
me long /
bgrang phreng 'dzin pa /
rim pa bzhin gos dkar mo dang rin 'byung gis 'khyud pa spros te /
byang dang byang shar gyi gdan la 'khod /
l-i l-I dang 'khor lo las skyes pa'i rnam snang dang spyan ma ser mo /
ser dkar nag pa'i zhal gsum phyag drug gi g.yas pa gsum na 'khor lo /
dbyug pa /
'jigs byed rdo rje /
g.yon la gsum na dung /
rdo rje lcags sgrog /
sgra dang bcas pa'i dril bu 'dzin pa /
rim pa bzhin sgrol ma dang don grub kyis 'khyud pa spros te /
nub dang nub byang gi gdan la 'khod /
gshegs pa thams cad kyang zhal re re la'ang spyan gsum gsum pa /
rdo rje skyil mo krung gis bzhugs pa la yum rnams padma'i gdan gyis 'khyung cing /
gshegs ma rnams padma'i gdan gyis bzhugs pa la yab rnams rdo rje'i gdan gyis 'khyud pa'o / /
bde gshegs bzhi'i g.yas g.yon gyi le tshe rnams la shar du hi hI las rkang dag pa'i bum pa gnyis /
lhor hr-i hr-I las khrag dag pa'i bum pa gnyis /
byang du hu hU las dri chu dag @# / /
pa'i bum pa gnyis /
nub tu h+l-i h+l-i las dri chen dag pa'i bum pa gnyis /
steng 'og tu haM haH las khu ba dang rdul dag pa'i bum pa gnyis rnams padma'i gdan la gnas shing kha padmas brgyan pa'o / /
yaM dang ral gri las skyes pa'i bgegs mthar byed nag po /
nag dmar dkar ba'i zhal gsum phyag drug gi g.yas pa gsum na ral gri /
gri gug /
rtse gsum /
g.yon pa gsum na phub /
thod pa /
kha DwAM ga dkar po 'dzin pa /
lAH dang 'khor lo las skyes pa'i rengs byed ma ser mo /
ser dkar nag pa'i zhal gsum phyag drug gi g.yas pa gsum na 'khor lo /
dbyug pa /
'jigs byed rdo rje /
g.yon pa gsum na dung /
rdo rje lcags sgrog /
sgra dang bcas pa'i dril bu 'dzin pas 'khyud pa spros te /
shar sgo'i gdan la 'khod /
raM dang rin po che las skyes pa'i shes rab mthar byed dmar po /
dmar dkar nag pa'i zhal gsum phyag drug gi g.yas pa gsum na me mda' /
rdo rje lcags kyu /
sgra dang bcas pI DA ma ru /
g.yon pa gsum na gzhu /
rdo rje zhags pa /
rin po che cha dgu pa 'dzin pa /
wAH ? ? ? dang padma ? las skyes pa'i khengs byed ma dkar mo /
dkar nag dmar ba'i zhal gsum phyag drug gi g.yas pa gsum na tho ba /
mdung /
rtse gsum /
g.yon pa gsum na pad dkar 'dab brgya pa dang /
me long /
bgrang phreng 'dzin pas 'khyud pa spros te /
lho sgo'i gdan la 'khod /
waM dang padma las skyes pa'i padma mthar byed dkar po /
dkar nag dmar ba'i zhal gsum phyag drug gi g.yas pa gsum na tho ba /
mdung /
rtse gsum /
g.yon pa gsum na pad dkar 'dab brgya pa dang /
me long /
bgrang phreng 'dzin pa /
rAH dang rin po che las skyes pa'i rmugs byed ma dmar mo /
dmar dkar nag pa'i zhal gsum phyag drug gi g.yas pa gsum na me mda' /
rdo rje lcags kyu /
sgra dang bcas pa'i DA ma ru /
g.yon pa gsum na gzhu /
rdo rje zhags pa /
rin po che cha dgu pa 'dzin pas 'khyud pa spros te /
byang sgo'i gdan la 'khod /
laM dang 'khor lo las skyes pa'i gshin rje mthar byed ser po /
ser dkar nag pa'i zhal gsum phyag drug gi g.yas pa gsum na 'khor lo /
dbyug pa /
'jigs byed rdo rje /
g.yon pa gsum na dung /
rdo rje lcags sgrog /
sgra dang bcas pa'i dril bu 'dzin pa /
yAH dang ral gri las skyes pa'i rab brtson ma nag mo /
nag dmar dkar ba'i zhal gsum phyag drug gi g.yas pa gsum na ral gri /
gri gug /
rtse gsum /
g.yon pa gsum na phub /
thod pa /
kha DwAM ga dkar po 'dzin pas 'khyud pa spros te /
nub sgo'i gdan la 'khod /
haM dang rdo rje las skyes pa'i gtsug tor can ljang khu /
ljang dmar dkar ba'i zhal gsum phyag drug gi g.yas pa gsum na rdo rje /
gri gug /
dgra lta /
g.yon pa gsum na rdo rje dril bu /
thod pa /
tshangs mgo 'dzin pa /
haH dang gri gug las skyes pa'i shin tu sngon mo g.yas na gri gug dang rdo rje /
g.yon na thod pa dang dril bu 'dzin pas 'khyud pa spros te /
dkyil 'khor gyi steng gi gdan la 'khod /
ha dang rdo rje rtse gsum pa las skyes pa'i gnod mdzes sngon po /
sngo dmar dkar ba'i zhal gsum phyag drug gi g.yas pa gsum na rdo rje /
gri gug /
dgra sta /
g.yon pa gsum na rdo rje dril bu /
thod pa /
tshangs mgo 'dzin pa /
hA dang dgra sta las @# / /
skyes pa'i drag spyan ma ljang khu g.yas na dgra sta dang rtse gsum /
g.yon na sprul zhags dang kha DwAM ga 'dzin pas 'khyud pa spros te /
dkyil 'khor gyi 'og gi gdan la 'khod /
khro bo yab yum thams cad kyang dbu skra dmar ser gyen du brdzes pa /
sbrul dang phyag rgya drug gis brgyan pa /
zhal re re la spyan gsum gsum dang /
ldan pa /
khro bo rnams g.yas brkyang gis bzhugs pa la yum rnams g.yon brkyang gis 'khyud pa /
sems dpa' sems ma rnams kyi phyag mtshan ni phyogs so so'i gshegs khro sogs dang 'dra /
e ai dang ral gri las skyes pa'i nam snying dang reg bya rdo rje ma nag mo zhal gsum phyag drug pa rim pa bzhin du /
dri rdo rje ma dang sgrib sel gyis 'khyud pa spros te /
shar sgo'i g.yas dang me'i gdan la 'khod /
ar Ar dang rin po che las skyes pa'i sa snying dang ro rdo rje ma dmar mo zhal gsum phyag drug pa rim pa bzhin /
gzugs rdo rje ma dang 'jig rten 'byung? gis 'khyud pa spros te /
lho sgo'i g.yas dang bden bral gyi gdan la 'khod /
o au dang padma las skyes pa'i 'jig rten dbang phyug dang gzugs rdo rje ma dkar mo zhal gsum phyag drug pa rim pa bzhin /
ro rdo rje ma dang sa snying gis 'khyud pa spros te /
byang sgo'i g.yas dang dbang ldan gyi gdan la 'khod /
al Al dang 'khor lo las skyes pa'i sgrib sel dang dri rdo rje ma ser mo zhal gsum phyag drug pa rim pa bzhin /
reg bya rdo rje ma dang nam snying gis 'khyud pa spros te /
nub sgo'i g.yas dang rlung gi gdan la 'khod /
a A dang rdo rje las skyes pa'i phyag rdor dang chos dbyings rdo rje ma ljang khu zhal gsum phyag drug pa rim pa bzhin /
sgra rdo rje ma dang kun bzang gis 'khyud pa spros te /
lho sgo'i g.yon dang nub sgo'i g.yon gyi gdan la 'khod /
aM aH dang rdo rje las skyes pa'i kun bzang dang sgra rdo rje ma sngon mo zhal gsum phyag drug pa rim pa bzhin /
chos dbyings rdo rje ma dang phyag rdor gyis 'khyud pa spros te /
shar sgo'i g.yon dang byang sgo'i g.yon gyi gdan la 'khod /
sems dpa' thams cad kyang rdo rje'i gdan gyis bzhugs pa la yum rnams padma'i gdan gyis 'khyud cing /
rdo rje ma rnams padma'i gdan gyis bzhugs pa la yab rnams rdo rje'i gdan gyis 'khyud pa'o / /
tsa sde ring thung brtsegs pa sogs las skyes pa'i mchod pa'i lha mo rnams spros te /
dkyil 'khor gyi 'dod snam la 'khod par gyur /
gsum pa ni /
rang nyid ye shes lnga'i bdag nyid bcom ldan 'das dus kyi 'khor lor gsal ba'i thugs ka nas spros la'i 'od zer gyis sems can thams cad bkug ste /
dkyil 'khor gyi nang du bzhugs pa la rang yab yum snyoms par bzhugs pas de bzhin gshegs pa yab yum rnams chags pa chen po'i mes zhu ba'i byang chub kyi sems kyis dbang bskur bas /
sems can de dag phung khams skye mched yul dbang bya ba rnams gdan gsum tshang ba'i lha'i rang bzhin mtshan so gnyis kyi rnam par can gyi dkyil 'khor gyi 'khor lor gyur nas rang rang gi sangs rgyas kyi zhing du gshegs par gyur /
bzhi pa ni /
oM su bi shud d+ha d+har+m+ma d+hA tu swa b+hA lwa? At+ma konyahaM /
zhes brjod de /
chos kyi dbyings shin tu rnam par dag pa'i bdag nyid du gyur pa'i sku'i nga rgyal bya'o / /
de ltar rnam pa ldas mngon par rdzogs par byang chub pas sku rdzogs pa dkyil 'khor rgyal mchog /
ni bsnyen pa'i yan lag go /
gnyis pa las rgyal mchog la drug /
zhu ba glus bskul te bzhengs pa /
de'i mngal nas dkyil 'khor spro ba /
ye shes pa dang ro mnyam du bya ba /
dbang bskur zhing @# / /
rgyas gdab pa /
sku gsung thugs byin gyis brlab pa /
rten dang brten pa'i rnam dag bsgom pa'o / /
dang po ni /
rang gi dpral bar sku rdo rje oM /
mgrin par gsung rdo rje AH snying gar thugs rdo rje hUM /
gtsug tor dang lte ba'i a wa d+hU tI'i nang du hoH lte ba'i ho yig gtum mo'i me rab tu 'bar ba'i chags pa chen po'i ye shes kyi 'od zer gyis bcom ldan 'das rdo rje can padma'i lte ba dang 'dab ma la gnas pa'i rang gi shes rab ma rnams dang lhan cig tu ri bong 'dzin pa lta bu'i byang chub kyi sems su zhu ba'i thig le'i gzugs kyis bde ba chen po'i ngo bor gnas par gyur /
de nas tshad med pa bzhi'i ngo bor gyur pa'i lha mo bzhis snyan pa'i glu dbyangs kyis 'gro ba'i don la bskul ba ni /
spyan ma bdag ni 'gro ba'i yum / /
rnal 'byor pa yi rgyu mthun gnas / /
bdag gi dkyil 'khor rang bzhin gyi / /
dus 'khor bzhengs la bdag 'dod mdzod / /
mA ma kI bdag srid mo ste / /
rnal 'byor pa yi rnam smin gnas / /
bdag gi dkyil 'khor rang bzhin gyi / /
dus 'khor bzhengs la bdag 'dod mdzod / /
gos dkar mo bdag bu mo ste / /
rnal 'byor pa yi skyes bur gnas / /
bdag gi dkyil 'khor rang bzhin gyis / /
dus 'khor bzhengs la bdag 'dod mdzod / /
sgrol ma bdag ni cha mo ste / /
rnal 'byor pa yi dri bral gnas / /
bdag gi dkyil 'khor rang bzhin gyi / /
dus 'khor bzhengs la bdag 'dod mdzod / /
ces so so nas bskul zhing /
thams cad kyis thun mong du /
stong pa'i dkyil 'khor nyams myong nas / /
dus kyi 'khor lo'i dkyil 'khor ni / /
'gro ba gdon pa'i bsam pa yis / /
'gro ba'i mgon pos spro bar mdzod / /
ces bskul bas /
bcom ldan 'das rdo rje can de dag gi glu'i dbyangs kyis rab tu sad par byas te /
khams gsum po thams cad mig 'phrul lta bur gzigs nas /
zla ba zhun ma lta bu'i thig le las hUM yig sngon po dri ma med pa'i 'od zer 'phro ba /
de yongs su gyur pa'i rdo rje las skyes pa'i rang nyid dpal dus kyi 'khor lo dri ma med pa'i 'od zer lnga 'phro ba sku mdog sngon po /
zhes pa nas /
mnyam pa'i stabs kyis bzhugs pa /
zhas pa'i bar mngon rtogs bzhin dang| gtso 'khor thams cad la rdo rje sems dpa'i dbu rgyan mi byed do / /
gnyis yin /
gtso bo yab yum snyoms par zhugs pa'i dga' ba'i sgras /
sngar spros pa'i de bzhin gshegs pa yab yum la sogs pa'i rgyal ba sras bcas thams cad spyan drangs te /
steng gi nam mkhar bzhugs pa rnams dam tshig gi dkyil 'khor gyi don du rang gi spyi bo nas zhugs /
chags pa chen po'i mes zhu ba'i byang chub kyi sems a lwa d+hU tI'i nang nas brgyud de /
rdo rje'i lam nas yum gyi padmar babs pa'i thig le cha so so yongs su gyur pa las /
zhes pa nas /
dkyil 'khor gyi 'dod snam la 'khor par gyur /
ces pa'i bar gyi lha'i mngon rtogs yongs rdzogs sngar bzhin bya'o / /
gsum pa ni /
rang gi snying gar hUM dang rdo rje las skyes pa'i rdo rje shugs 'od zer sngon po 'jigs pa'i sku rkang pa brgyad pa'i shing rta la gnas pa /
dbugs phyir 'byung ba dang lham cig spros te /
des bsgoms pa dang 'dra ba'i ye shes pa rnams kyi gtso bo'i lte bar lcags kyus bsnun /
phyag nyi shu rtsa bzhi po rnams sprul gyi zhags pas bcings /
mtshon cha lhag ma rnams kyis 'jigs par byas te mdun gyi nam mkhar spyan drangs /
rdo rje shugs rang gi snying gar thim /
@# / /
gan+d+haM sogs kyis mchod /
badzra b+hai ra wA a kar+Sha ya dzaH pra dzAn? ta ka hUM /
ye mAn ta ka paM /
padmA ma ta ka hoH bi g+h+nAm ta ka hi /
zhes brjod cing rim bzhin /
lcags kyu dang /
rdo rje rtse lnga pa dang /
zhags pa dang /
dril bu dang /
dbyug pa'i phyag rgya byas te /
ye shes pa rnams dam tshig pa so so dang ro mnyam par gyur par bsam /
slar yang rang gi snying ga'i hUM gi 'od zer /
gyis dbang gi lha rnams spyan drangs /
sngar ltar mchod /
mngon par dbang bskur du gsol zhes gsol pa btab pas /
oM sarba ta thA ga ta sap+ta a b+hi She ka ta sa ma ya shri ye hUM /
zhes dbang bdun gyis dbang bskur /
yum la sogs pa rang rang gi rigs bdag gis rgyas btab par gyur /
rang gi gtsug tor du thig le la a las mi bskyod pa /
snying khar? sgra gcan gyi dkyil 'khor la i las don grub /
dpral bar zla ba'i dkyil 'khor la u las snang mtha' /
lte bar dus me'i dkyil 'khor la l-i las rnam snang /
mgrin par nyi ma'i dkyil 'khor la r-i las rin 'byung /
gsang bar ye shes kyi dkyil 'khor la oM las rdor sems /
zhes pa sku'i rgyas gdab /
lte bar sa'i dkyil 'khor la l-i /
snying khar /
chu'i dkyil 'khor la u /
mgrin par me'i dkyil 'khor la r-i /
dbral bar rlung gi dkyil 'khor la i /
gtsug tor du nam mkha'i dkyil 'khor la a /
zhes pa gsung gi rgyas gdab /
dpral bar zla ba'i dkyil 'khor la oM /
mgrin par nyi ma'i dkyil 'khor la AH snying khar sgra gcan gyi dkyil 'khor la hUM /
lte bar dus me'i dkyil 'khor la hoH zhes pa thugs kyi rkyangs gdab /
rdo rje nor bu'i rtse mor a /
zhes pa ye shes kyi rgyas gdab ste /
rgyas gdab bzhi bya'o / /
lnga pa ni /
rang gi dpral bar zla ba'i dkyil 'khor gyi steng du oM dang 'khor lo las skyes pa'i sku rdo rje dkar po /
mgrin par nyi ma'i dkyil 'khor gyi steng du AH dang padma las skyes pa'i gsung rdo rje dmar po /
snying khar sgra gcan gyi dkyil 'khor gyi steng du hUM dang rdo rje las skyes pa'i thugs rdo rje nag po /
rang rang gi shes rab ma dang bcas pa nam mkha' gang ba spros /
shes rab ma'i lte bar hoH gsang bar swA /
gtsug tor la hA /
yi ge de dag las kyang rdo rje gsum gyi lha tshogs nam mkhal gang ba spros /
rdo rje gsum gyis gdul bar bya ba'i sems can rnams la chos bstan nas slar log ste rang gi mdun du 'dug pa la /
sku gsung thugs kyi rdo rje 'dzin pa rnams kyis /
mngon par dbang bskur du gsol zhes gsol ba btab pas /
rdo rje gsum gyi rigs kyi lha mo rnams kyis bdud rtsi'i bum pas /
oM A I r-I U l-I pany+tsa d+hA tu bi sho d+ha ni swAhA /
zhes dbang bskur zhing bkrus nas rang dang shes rab ma'i gnas gsum du rdo rje gsum bcug /
dpal ldan rdo rje gsum 'dzin pa / /
rdo rje mi phyed gsum bsgoms pas / /
rdo rje gsum 'dzin can gyis ni / /
byin rlabs gnas su deng bdag mdzod / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
rdo rje gsum 'dzin can gyis ni / /
byin rlabs gnas su dang bdag mdzod / /
rang dang shes rab ma'i lus ngag yid gsum dang rdo rje gsum ro mnyam par gyur /
oM sarba ta thA ga tA kA ya wAka tsit+ta badzra swa b+hA wa At+ma konyahaM /
zhes pa rgyal bzung ste khu ba'i chos las? thabs rigs gsum dang /
rdul gyi chos las shes rab rigs drug gis byin gyis brlabs pa'o / /
drug pa ni /
dus kyi dag pas dpal ldan rdo rje can 'gyur mi bdag lo dang zla ba la sogs dbye bas so / /
thugs kyi rnam pa nyi @# / /
ma ma yin nyin zhag so so'i dbang gis sna tshogs yum ni rnam par dag /
rlung gi ngag pas du ba la sogs rang gi snying ga'i padmar rtsa yi 'khor lo la gnas rnams / /
nyon mongs rnams kyis drag po chung mar bcas la khyab bdag zhabs kyi 'og tu bdud kyis tshogs kyis 'dud / /
de nyid rnams kyis gtso bo'i mtshon cha rang bzhin yon tan dbang gis khams kyis phyi yi phyag rgya'o / /
rdo rjes nang gi phyag rgya rdo rje 'dzin pa'i thugs kar /
zla ba'i steng du yang dag gnas pa'o / /
dpal ldan rdo rje can dang sna tshogs yum ni rnam gsum srid gnas 'gyur med ye shes dbye ba las / /
'du byed don yod grub pa tshor ba dri med nor bu'i phyag dang 'du shes snang ba mtha' yas te / /
gzugs ni 'khor lo can no ri bong can dang stobs khrag bshad pa gtsa ba rnam par dag pa'o / /
zhes pa lha'i rnam dag gi don dran par bya zhing tshig tu brjod do / /
de ltar rnam pa nyi shus mngon par rdzogs par byang chub pa las rgyal mchog ni nye bar sgrub pa'i yan lag go /
gsum pa thig le'i rnal 'byor ni /
rang dang shes rab kyi spyi bor oM /
mgrin par AH thugs kar hUM /
lte bar hoH gsang bar haM /
spyi bor hA /
rang gi gsang gnas mi dmigs pa'i dang las hUM las byung ba'i rdo rje sngon po rtse lnga pa bu ga yi ge phags kyis bkag pa /
shes rab kyi gsang gnas mi dmigs pa'i dang las AH las byung ba'i padma dmar po 'dab ma brgyad pa bu ga yi ge phaT kyis bkag pa /
hUM bdag nyid rdo rje 'dzin pa'i nga rgyal gyis snyoms par zhugs las lte ba'i hoH yig dri ma med pa'i glog dang mtshungs pa'i gtum mo'i me thur sel gyi rlung gis bskul bas a wa d+hU tI'i lam nas steng du 'bar ba'i 'od zer gyis g.yon gyi rtsa la 'bab pa phung po lnga'i rang bzhin gyi rlung gi dkyil 'khor lnga dang /
g.yas kyi rtsa la 'bab pa khams lnga'i rang bzhin gyi rlung gi dkyil 'khor lnga bsregs shing rgyu ba med pa dang /
mig la sogs pa'i dbang po yul la 'jug pa med par byas te /
'od zer de nyid kyis reg pa tsam gyis spyi bo'i ham yig ri bor 'dzin pa lta bu zhu ba thig le'i gzugs kyis spyi bo nas mgrin par /
sleb pa na dga' ba /
mgrin pa nas snying gar sleb pa na mchog dga'| snying ga nas lte bar sleb pa na khyad dga' /
lte ba nas nor bu'i rtser sleb pa phaT yig gis bkag pas phyir ma 'phos par lhan cig skyes pa'i dga' ba nyams su myong bar gyur /
de ltar bsgoms pa las byung ba'i bde ba rang des stong pa nyid yul du byas pa'i bde stong dbyer med mos pa yid byed kyis rkyang legs par bskyangs nas dkyil 'khor gyi sgom bzlas dang mchod bstod sogs ye shes de'i rtsis zin pa dang /
gzhan yang phyi nang gi snod bcud sogs gang shar thams cad bde stong de'i rnam rol du 'char ba la bslab par bya ste bskyed rim gyi skabs su yang med du mi rung ba'i lam gyi gnad dam pa'o / /
de ltar thig le'i rnal 'byor yas babs kyi dga' ba bzhi 'am bcu drug gi mchan nyid can ni sgrub pa'i yan lag go /
bzhi pa phra mo'i rnal 'byor ni /
slar yang thig le de nyid sngar byon pa ji lta ba de bzhin du gshegs te /
gsang gnas nas lte bar rgyu mthun gyi 'bras bu'i tshul gyis gshegs pa na dga' ba /
lte ba nas snying khar rnam smin gyi 'bras bu'i tshul gyis gshegs pa na mchod? khyad dga' /
snying kha nas mgrin par skyes bu byed pa'i 'bras bu'i tshul gyis gshegs pa na khyad dga' /
mgrin pa nas dpral bar /
bral ba'i 'bras bu'i tshul gyis gshegs pa na lhan cig skyes pa'i dga' ba nyams su myong @# / /
bar gyur /
zhes bsgom ste /
de ltar mas brtan kyi dga' ba bzhi ni phra mo'i rnal 'byor sgrub pa chen po'i yan lag go /
'di'i skabs su bde stong sbyor ba sogs ni gong dang 'dra'o / /
de ltar phra zhig bsgoms nas /
oM sarba ta thA ga ta a nu rA ga Na badzra swa b+hA wa At+ma konyahaM /
zhes pa rgyal bzung zhing /
oM sarba ta thA ga ta a d+hi pa ti badzra satwa haM dur dAm+ta da ma ka huM hUM phaT swAhA /
zhes 'dod pa'i lha'i nga rgyal bya'o / /
gsum pa la /
bzlas pa /
mchod bstod bdud rtsi myang ba /
gshegs su gsol ba /
thun mtshams kyi bya ba dang bzhi'o / /
dang po ni /
zhe ba la she pa? sogs las mthun gyi bgrang phreng /
oM AH hUM ho ham k+ShaH sa bsangs /
shU n+ya tA sa stong par skyangs /
phreng ba stong pa nyid du gyur /
stong pa'i ngang las hUM las byung ba'i phreng rdog rnams su gyur pa la /
rang gi thugs ka'i sa bon gyi 'od zar gyis rgyal ba thams cad kyi ye shes dang mtshan dpe hUM yig gi rnam par spyan drangs /
phreng rdog rnams la thim pas mtshan dang dpe byad kyi bdag nyid du gyur /
! bsams la /
bzla? bya'i sngags ni /
gtso bo'i snying po /
oM AH huM ho h+k+Sh+m+l+th+r+yaM hUM phaT /
gtso bo'i nye snying /
oM hrAM hrIM hrr-IM hrUM h+r+l-IM hrAH swAhA /
sku rdo rje'i sngags /
oM shrI kA la tsakra huM hUM phaT /
yum gyi sngags /
oM phreM bi shwa mA ta huM hUM phaT /
nus ma bcu'i sngags /
oM dA na pA ra mi tA huM hUM phaT /
oM shI la pA ra mi tA huM hUM phaT /
oM k+ShAn ti pA ra mi tA huM hUM phaT /
oM bIr+ya pA ra mi tA huM hUM phaT /
oM d+h+yan pA ra mi tA huM hUM phaT /
oM pradz+nyA pA ra mi tA huM hUM phaT /
oM u pA ya pA ra mi tA huM hUM phaT /
oM pra Ni d+hA na pA ra mi tA huM hUM phaT /
oM ba la pA ra mi tA huM hUM phaT /
oM dz+nyA na pA ra mi tA huM hUM phaT /
gshegs pa drug /
gi sngags /
oM ak+Sho b+h+ya huM hUM phaT /
oM badzra satwa huM hUM phaT /
oM a mo g+ha sid d+hi huM hUM phaT /
oM rat+na saM b+ha wa huM hUM phaT /
oM a mi tA b+ha wa? huM hUM phaT /
oM bai ro tsa na huM hUM phaT /
gshegs ! chos byin gyis bla ma nas /
lha thams cad kyi thugs kar rang rang gi sa bon la bzla bya'i sngags kyis bskor ba las dkyil 'khor gyi lha'i tshogs spros? 'gro ba'i don bas? /
slar rlung nang du 'jug pa dang lhan cig tu thugs ka'i sa bon la sdud pa'i spro ba? dang bsdu ba'i mdzad pa can du gyur par ma ? lnga'i sngags /
oM lo tsa nA huM hUM phaT /
oM mA ma kI huM hUM phaT /
oM paN+Da rA huM hUM phaT /
oM tA ra huM hUM phaT /
oM badzra d+hA twI shwa ri huM hUM phaT /
sems dpa' drug gi sngags /
oM badzra pA Ni huM hUM phaT /
oM kha gadb+ha huM hUM phaT /
oM k+Shi ti gar+b+ha huM hUM phaT /
oM lo ke shwa ra huM hUM phaT /
oM sarba ni ba ra Na bi skaM b+hi mi hUM hUM phaT /
oM sa man ta b+ha dra huM hUM phaT /
sems ma drug gi sngags /
oM gan+d+he badzrA huM hUM phaT /
oM rU pa badzrA huM hUM phaT /
oM rA sa badzrA huM hUM phaT /
oM spar+Sha badzrA huM hUM phaT /
oM shap+ta badzrA huM hUM phaT /
oM d+harma d+hA hu badzrA huM hUM phaT /
khro bo drug gi sngags /
oM uSh+NI Sha huM hUM phaT /
oM big+h+nan ta ka huM hUM phaT /
oM pradz+nyAn ta ka huM hUM phaT /
oM pad mAn ta ka huM hUM phaT /
oM ya mAn ta ka huM hUM phaT /
oM suM b+ha rA dza huM hUM phaT /
khro mo drug gi sngags /
oM stam b+hi nI huM hUM phaT /
oM mA ni nI huM hUM phaT /
oM sto b+hi nI huM hUM phaT /
oM a ti bIr+yA huM hUM phaT /
oM a ti nI lA huM hUM phaT /
oM rau dra ag+ShI huM hUM phaT /
ces pa rnams te ji ltar rigs par bzlas pa'i mthar yig brgyas lhag chad kha bskad zhing byin rlabs brtan par bya /
gnyis pa ni /
sbyin gyis brlabs pa'i mchod pa chu bzhi lha mo bcu gnyis dang bcas pas /
oM shrI kA la tsakra sa pa'i wAr ar+g+haM pra tIts+tsha na maH de bzhin du ar+g+haM gyi gnas su /
pA dyaM /
prok+Sha NaM /
any+tsa mA naM /
gan d+haM nas /
kA meM gyi bar brjod de mchod /
nang mchod ni /
lag pa g.yon pa'i mtheg srin kha gyen du bstan nas smin mtshams kyi thad nas steng du 'thor ba dang bcas /
oM phyogs bcu dus gsum gyi de bzhin gshegs pa thams cad kyi sku gsung thugs ye shes rdo rje'i ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag rtsa ba'i dpal ldan bla ma dam pa dang po'i sangs rgyas dang dbyer med pa la @# / /
na maH oM dang po'i sangs rgyas dus kyi 'khor lo la na maH oM chos rgyal bdun dang rigs ldan rnams la na maH oM dpal dus kyi 'khor lo'i dbang bskur rgyud bshad man ngag gi brgyud pa'i bla ma dam pa rnams la na maH oM drin can rtsa ba'i bla ma rdo rje 'chang chen po la na maH nang mchod thad kar gtor zhing /
oM rat+na tra yA ya na maH oM shAkya mu na ye na maH oM shrI kA la tsakra ye na maH oM bi shwa mA ta ye na maH oM dkyil 'khor gyi lha tshogs thams cad la na maH lte ba'i thad nas gtor te /
oM chos skyong srung ma dam tshig can la na maH thung? mo'i thad nas gtor te /
oM gnas bdag gzhi bdag grong bdag rnams la na maH oM sems can thams cad lhar gyur pa rnams la na maH zhes rdul? pa'i rjes su rang gi lce phye? smin mtshams spyi gtsug gsum du chang gi thig le byas nas /
bdud rtsi myangs pas lus kyi lha rnams tshim par gyur bar bsam mo / /
'dir gsang mchod byas na /
rang dang shes rab kyi spyi bor oM /
zhes sogs rgyas par ram /
bsdu na /
rang yab yum snyoms par zhugs pa las zhes dang /
lhan cig skyes pa'i dga' ba nyams su myong bas dkyil 'khor gyi lha thams cad kyang bde ba chen po'i mchod pas mnyes par gyur par bsam /
de nas bstod pa ni /
mchog sbyin rdo rje mchog khyod 'dud / /
ces sogs 'dud nyi shu 'am /
stong nyid snying rje'i bdag nyid can / /
zhes sogs dang /
A li kA li snyoms 'jug dang / /
hUM phaT yi ge sogs spangs kyang / /
'gyur ba med las 'khrungs pa'i sku / /
dus kyi 'khor lo de la 'dud / /
phra rab rdul gyi chos nyid 'das / /
pra phab pa yi rang bzhim can / /
rnam pa kun gyi mchog ldan pa / /
phyag rgya chen mo de la 'dud / /
sangs rgyas kun gyi skyed mdzad ma / /
skye ba dang ni 'jig pa spangs / /
kun tu bzang po'i spyod pa can / /
sna tshogs yum de la phyag 'tshal / /
zhes pas bstod /
gsum pa ni /
rang gi gtsug tor du rdo rje rtse lnga pa'i lte bar bad ba chen po'i 'khor lo dang /
snying gar rdo rje rtse mo dgu pa'i lte bar nus ma rnams dang /
dpral bar rdo rje rtse mo bcu bdun pa'i lte bar gshegs pa gshegs ma rnams dang /
mgrin par rdo rje rtse mo sum cu rtsa gsum pa'i lte bar sems dpa' sems ma khro bo dang bcas pa rnams gshegs par gyur /
zhes nyer bsdu dang /
rang nyid skad cig gis dus kyi 'khor lo zhal gcig phyag gnyis par bzhengs par gyur /
ces skad cig gis langs te /
bsod nams 'di yis sems can thams cad 'gyur med mchog gi bde bar gyur cing de la 'dud gyur cig /
ces pa dang /
de ltar rtse gcig bsgoms dang bzlas brjod mthus / /
dam pa'i mgon gyis 'bral med rjes bzung ste / /
byang phyogs nor bu'i bang mdzod sham+b+ha lar / /
rnam dag lam bzang bgrod pa mthar phyin shog /
ces sogs bsngo ba smon lam ji ltar rigs pa gdab po / /
bzhi pa ni /
thun mtshams su yi dam sogs la gtor ma 'bul bar 'dod na /
dkyil 'khor ba dang /
srung ma drug cu /
rdo rje mkha' 'gro /
zhing skyong bcas kyi gtor ma rnams nang mchod ltar byin gyis brlabs nas /
rang gi thugs ka'i hUM gi 'od zer gyis /
rang bzhin gyi gnas nas bcom ldan 'das dus kyi 'khor lo'i lha tshogs khro rgyal rdo rje shugs dang /
srung ma sde drug /
rdo rje mkha' 'gro'i tshogs dang bcas pa spyan drangs /
mgron rnams kyi ljags rdo rje'i 'od zer gyi sbu gus drangs te gsol bar gyur par bsams la /
gtor sngags 'jug pa bde ba'i phyir bod skad du bsgyur ba /
oM AH hUM hoH dpal ldan dus kyi 'khor lo ni / /
dkyil 'khor lha tshogs rdo rje shugs / /
srung ma drug cu rnal 'byor ma'i / /
@# / /
'khor dang bcas la gtor ma dri / /
me tog bdug pa sgron ma dag /
ma nyams pa 'di bdag 'bul gyi / /
'khor bcas de rnam myur byon nas / /
gtor ma 'di ni bzung bar mdzod / /
gsol bar mdzod cig btung bar /
mdzod / /
dzaH hUM paM hoH yang dag tshim / /
sems can thams cad zhi ba dang / /
rgyas dang srung dang skyob pa dang / /
spa bar mdzod cig huM hUM phaT / /
rdo rje 'chang gi bka' bzhin mdzod / /
swAhA /
zhes lan gsum dril stabs dang bcas pas gtor ma phul te /
gan+d+haM sogs kyis mchod pa dang /
oM shrI kA la tsakra maN+Dal sa pa ri wA re b+h+yaH na maH zhes nang mchod phul /
de nas /
stong nyid snying rje'i bdag nyid can / /
ges sogs sngar ltar dang /
rdo rje 'dzags byed 'dzags par byed / /
dpal po gdul dka' 'dul ba po / /
dus kyi 'khor lo thod pa can / /
khams gsum rnam rgyal la phyag 'tshal / /
rje bo sna tshogs rdo rje 'dzin / /
khro bo'i rgyal bo rnams kyi gtso / /
rdo rje shugs la phyag 'tshal zhi pa / /
srung ma drug cu'i tshogs la 'dud / /
gang gi zhabs mi dram tsam gyis / /
'jigs pa bcu drug las skyob tsang / /
mi 'gyur bde pa mchog ster ba / /
rdo rje mkha' 'gro'i tshogs la 'dur? / /
ces pas bsnyod? /
de nas kyi'i phyag cha? bcas nas /
sa'i phyogs 'dir gnas pa'i yul bdag grong bdag gnas bdag thams cad A gats+tsha A gats+tsha zhes pas spyan drangs /
oM k+She tra? pa la sa phe? ri lA ra ar+g+haM /
pA dyaM /
prok+Sha NaM /
any+tsa lA mi? /
gan+d+haM /
nas kwa meM pra tIts+tsha ye swAhA 'i bar dang /
sngags de la na maH zhes sbyar bas phyi nang gi mchod pa phul zhing /
oM AH huM hoH yul bdag grod bdag gnas bdag rnams / /
byon cig byon cig myur ba du /
? shig zungs shig gtor ma 'di / /
gsol zhing 'thungs te tshim pa ru / /
byas nas sems can thams cad la / /
zhi ba'i sems su byas nas ni / /
rang gi gnas su byon par mdzod / /
zhes pa lan gsum gyis gtor ma phul zhing 'phrin las bcol /
de nas /
dkyil 'khor gyi 'khor lo bdag nyid la thim zhing /
mgron gzhan rnams rang rang gi gnas su gshegs par gyur bar bsam mo / /
dkyil 'khor ba tsam la gtor mar bul na'ang /
sngar gyi spyan 'dren dang /
gtor sngags /
bstod pa rnams las mgron gzhan rnams kyi skor bzhag rngo? 'dor pas chog la /
khrus dang /
kha zas dang /
nyal ba dang /
ldang ba'i rnal 'byor sogs ni gzhan las shes par bya'o / /
de yang paN chen thams cad mkhyen pa'i zhal gyi bdud rtsi sgrub thabs mdor bsdus 'di ni /
chog bsdus pa'i steng nas brgyad mngon rnyogs yongs rdzogs kyi gshar sgom byed thub pa'i gang zag khyad par can kyis brel dus nyams bzhes ma chag pa dang /
cho ga rgyas pas sgyid khugs pa'i skye bo zlo dang brtson pa zhan pa dag gis chos 'di la bag chags cung zhig 'jog pa'i thabs su dgos dbang gis bka' drin du stsal ba yin gshis /
spyid btang la las dang bo pa dag gis bsnyen pa bzang ba'i tshe \u0f38 rgyal dbang thams cad mkhyen pa'i gsung gsang sgrub thabs rgyas pa dngos grub bum bzang nyid la gtso cher bsnyen dgos te /
bla ma gong ma rnams kyang 'di'i steng nas bsnyen pa mdzad pa'i bka' srol can yin zhing /
gung thang 'jam pa'i dbyangs kyi bsangs bde lnga phyi? mdo? snga ? pa'i gsung rnams ni tshig 'bru re re la'ang rgyud dang grub chen gyi dgongs pa go tshul /
sbyang gzhi sbyong byed 'brangs bu dang bcas pa'i gnad khyad par ba re med pa mi srid pas bsdu bar mi phod pa lta bu yin /
zhes gsungs pa 'dir tshul mtshungs pa'i phyir ro / /
de ltar dpal dus kyi 'khor lo'i sgom bzlas rgyas bsdus ci rigs pa nyin re bzhin thun gcig yan chad ci nus kyis nyams su len cing /
nam zhig ring bor mi thogs par bskyed rim bsnyen sgrub yan lag bzhi dang rdzogs rim sbyor ba yan lag drug gi rnal 'byor gyis rdo rje'i sku stong gzugs phyag rgya chen po de nyid mngon du gyur pa'i rgyu tshogs sgrub pa la 'bad pa'i sgo nas /
sprin par gyi nyi ma lta bu'i dal 'byor gyi rten las snying bo cung zad lon las byas na yul dus @# / /
kyi babs 'di la stos te skal ba mchog tu 'gyur bar shes par bya'o / / / /
smras pa /
ma dag snod bcud lcags khams zab lam rim gnyis dngul tshul 'phrul gyis rgyal ba'i dkyil 'khor gser mchog tu / /
sgyur khyed dus 'khor sgrub thabs ngag 'dom blo dman 'jug bder bkod las bdag gis dge rtsa gang thob des / /
'brel thogs 'gro kun 'di snang 'gag tshe zhing mchog sham+b+ha lar skyes rigs ldan bla mas rjes bzung zhing / /
rgyud chen gsang mtha'i lam gyis tshe gcig nyid la dang bo'i sangs rgyas go 'phang thob par gyur cig gu / / /
ces dpal dus kyi 'khor lo'i thugs kyil? gyi sgrab thabs mdor bsdus paN chen zhal lung bdud rtsi'i bum bzang zhes bya ba 'di ni /
cho ga 'di 'dra zhig yod na rang dang skal mnyam gzhan la'ang po khe khyad che ba lta bur 'dug na'ang yig cha gzhan lag tu ma 'byor bar brten /
\u0f38 dpal dang bo'i sangs rgyas dngos kyi bla ma dam pa rnams kyi bka' drin las dus kyi 'khor lo'i dbang bshad man ngag rnams rdzogs par nos pa'i 'dzam gling byang mtha'i btsun gzugs 'jam dbyangs dgyes pa'i bshes gnyen zhes bya bas /
dpal ri dge rgyas kyi mdun shod chos grwa bkra shis chos 'byor gling du rab tshes chu khyi cho 'phrul smon lam gyi skabs /
yi dam 'de'i bsnyen pa ? zhul? nu bsdad pa'i thun gseng du rgyal ba yab sras gnyis kyi chog rgyas bsdus rnams phan tshun go bsdur gyin cho ga nag 'gros kyi tshul du bsgrigs par byas pa'o / /
'dis kyang gub bstan spyi dang khyad par du dpal dus kyi 'khor lo'i bshad sgrub dri ma med pa phyogs dus kun tu dar zhing rgyas pa'i cha rkyen byed nus par gyur cig /
@## / /
chus 'khor gyi brgyud 'debs bsdus pa ni /
rnam kun mchog ldan phyag rgya chen po'i sku / /
'pho med bde ba dam pa'i rang bzhin can / /
dpal ldan bla ma 'khor lo'i mgon po la / /
gsol ba 'debs so dngos grub rnam gnyis stsol / /
rgyud rgyal ston mdzad dus kyi 'khor lo dang / /
chos rgyal bdun dang rigs ldan rigs rnams dang / /
'jam dbyangs sprul pa dus 'khor zhabs sogs la / /
gsol ba x 'jam mgon blo bzang grags pa yab sras sogs / /
dbang bskur rgyud bshad man ngag stsol mdzad pa'i / /
byin rlabs can gyi bla ma brgyud pa la / /
gsol ba x dang bo'i sangs rgyas bdag cag sham+b+ha lar / /
'dren phyir dus mthar bshes gnyen tshul 'dzin pa'i / /
bka' drin gsum ldan rtsa ba'i bla ma la / /
gsol ba x dpal ldan rgyu skar can gyi dkyil 'khor lha / /
gdul dka' 'dul mdzad khro rgyal rdo rje shugs / /
srung ma drug cu rnal 'byor ma tshogs la / /
gsol ba x yid bzhin nor ltar rnyed dka'i rten bzang 'dir / /
dus 'khor dbang dang dam tshig bskyed rim dang / /
rnal 'byor drug gi nyams len mthar phyin nas / /
stong gzugs myur du 'grub par byin gyis rlobs / /
lam bzang sgrub pa'i bar gcod kun zhi zhing / /
phyi nang mthun rkyen yid bzhin 'grub pa dang / /
thub bstan spyi dang dus kyi 'khor lo yi /
bshad sgrub phyogs bcur rgyas par byin gyis rlobs / /
'di'i sho lo ka gnyis pa dang gsum pa drug pa ni drung yig chos rje'i gsung dang /
bzhi pa gsar du bcug la /
gzhan rnams rgyal dbang bdun pa'i gsung yin no / /
