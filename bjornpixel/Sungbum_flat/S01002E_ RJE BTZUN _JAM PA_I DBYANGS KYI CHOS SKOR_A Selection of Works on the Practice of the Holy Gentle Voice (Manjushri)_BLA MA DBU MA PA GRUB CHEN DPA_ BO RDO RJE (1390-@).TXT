@# / /
rje btsun 'jam pa'i dbyangs kyi chos skor bzhugs so / / / /
@## / /
gang gi thugs rje kho nas nyer bzung nas / /
'gro ba'i kun rtog ma lus gzhom pa'i phyir / /
rnam kun rten 'brel zab mo'i don ston pa| |ston mchog bla na med pa'i zhabs la 'dud / /
dus gsum rgyal ba'i @## / /
ye shes gcig bsdus pa / /
mkhyen brtse phul phyin 'gro ba'i gnyen gcig pu / /
mkha' mnyam dgos 'dod thams cad 'byung ba'i gnas| |'jam mgon bla ma'i zhabs la mgos phyag 'tshal / /
'dir bdag gzhan gyi don gnyis mthar phyin par bya ba'i phyir zab lam bla ma'i rnal 'byor bsgom par bya ste /
de yang rang yi dam du gsal ba'i snying sna tshogs padma 'dab ma stong dang ldan pa kha gyen du bstan pa'i steng du b+h+ruM las rin po che sna tshogs las grub pa'i gzhal yas khang gru bzhi sgo bzhi rtsig pa rim pa lnga dang ldan pa /
rgyan du mas spras pa'i gzhal yas khang chen po'i phyi rol tu dur khrod brgyad /
phyogs skyong brgyad /
shing brgyad /
zhing skyong brgyad la sogs pa thams cad kyis bskor ba'i dbus su seng ge brgyad kyis bteg pa'i rin po che'i khri dang padma dang @# / /
nyi ma'i gdan la d+hIH hrIH 'od du zhu ba las rje btsun dmar po rdo rje dang dril bu 'dzin pas dbyangs can ma dmar mo gri gug dang thod pa 'dzin pa dang mnyam par sbyor ba /
gnyis ka'ang rus pa dang rin po che'i rgyan du mas brgyan cing yab rdo rje skyil krung yum padma'i skyil krung gis bzhugs pa la bla ma yi dam rgyal ba sras bcas pa sogs pa thams cad dbyer med kyi tshul du bstim la de rnams dang gnyis su med pa'i bla ma yab yum gyi nyon mongs pa lnga ye shes lnga /
mi dge ba bcu stobs bcu /
khams bco brgyad sangs rgyas kyi chos ma 'dres pa bco brgyad /
phung po lnga sku lnga /
'byung ba bzhi yum bzhi /
phyag sor bcu khro bo bcu /
zhabs sor bcu khro mo bcu /
sgal tshigs pa rnams sems dpa' bcu drug dang sems ma bcu drug /
yan lag bzhi sgo ma bzhi /
tshigs chen bcu gnyis mchod pa'i lha mo bcu gnyis gnyis mchod rdza sa du ma thogs nas bla ma 'khor dang bcas pa la mchod pa /
spyi bor rnam par snang mdzad /
mgrin par 'od dpag med /
thugs kar mi bskyod pa| |mig tu byang chub sems dpa' sa'i snying po /
rna bar phyag na rdo rje /
snar nam mkha'i snying po /
@# / /
lcer 'jig rten dbang phyug /
lus sgrib pa rnam sel /
yid kun tu bzang po /
rdzas so gnyis mtshan so gnyis /
yang na A li lugs 'byung lugs bzlog so gnyis mtshan so gnyis /
kA li lugs 'byung lugs bzlog brgyad cu dpe byad bzang po brgyad cur mos la gsol ba drag tu gdab /
lus longs spyod thams cad phul nas thun bzhi sogs chag med gsol ba gdab ste /
rnam pa de lta bur sgom yang ngo bo rtsa ba'i bla ma rang de sgom pa'o / /
dbang ma bskur bar zab lam gyi gdams pa 'di nyid bstan par mi bya'o| |rje btsun gyi bka' bzhin dpa' bo rdo rjes sbyar pa'o / / / /
bla ma dam pa rnams la gus pas phyag 'tshal lo / /
skyabs 'gro sogs sngon du byas nas rang tha mal du gnas pa'i snying sgo nga lta bu rtse mo gyen du bstan pa'i nang du zla ba la gnas pa'i d+hIH dmar ser tsheg drag dang bcas pa las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las rang rje btsun 'jam dbyangs dmar ser zhal gcig phyag gnyis kyi g.yas ral gri /
g.yon pas ut+pa la'i yu ba thugs kar mtheb srin @# / /
gyis 'dzin pa snyan gyi thad kar kha bye ba'i steng na brgyad stong pa'i glegs bam 'dzin pa /
zhabs rdo rje skyil krung gis bzhugs pa /
dar dang rin po che'i rgyan rnams kyis spras pa /
ral pa'i zur phud g.yon du 'phyang ba /
zhi ba 'dzum pa'i nyams dang ldan pa /
snang la rang bzhin med pa me long nang gi gzugs brnyan lta bu shin tu gsal ba bsgom par bya'o / /
de'i thugs kar zla ba la gnas pa'i d+hIH dmar ser tsheg drag dang bcas pa la oM a ra pa tsa na zhes pa 'am /
d+hI drug gis bskor bar bsam /
rang gi lce'i steng du d+hIH dmar ser mgo phags su bstan pa nyal thabs su yod par dmigs la /
d+hIH kyang gi dmigs pa bya'o / /
thun 'jog dus su dbugs thengs gcig gis gtam mi byed par brgya rtsa brgyad bgrang ngo / /
de nas lce phyugs kyi d+hIH 'od dang bcas pa khog pa'i nang du song bar bsams nas /
'chil ma mid pa dang mnyam du 'od kyis lus thams cad gang /
sdig sgrib thams cad dag lus ngag yid gsum thams cad kyang 'od du gyur /
me long la ha btab pa'am /
nam mkha' la 'ja' yal ba bzhin du bsam /
yang na thams cad thugs ka'i d+hIH la bsdu /
@# / /
de tsheg drag la /
de dmigs med du bzhag go /
'jam dbyangs dpa' gcig gi mngon rtogs rje btsun gyi bka' bzhin dpa' bo rdo rjes yi ger bkod pa'o / / / /
na mo Ar+ya many+dzu shri ye /
'di'i rjes gnang byed par 'dod pas /
padma dkar po 'dab ma drug pa'i dbus su d+hIH dmar ser bri /
mtha' mchod pa gang 'byor pas bskor /
de nas skyabs 'gro sogs sngon du byas nas /
dkyil 'khor la sogs pa bsang sbyang legs par byas la /
yi dam gyi sgom bzlas bya ste /
slob ma maN+Dal dbul du gzhug la /
dkon mchog gsum la bdag skyabs mchi / /
sogs lan gsum dang /
dus gsum rgyal ba thams cad dang /
sku gsum ye shes dbyer med pa / /
'gro ba'i 'dren mchog 'jam pa'i dbyangs / /
sku gsung thugs kyi byin rlabs stsol / /
ces lan gsum rjes zlos byed du gzhug go /
de nas bla ma dang yi dam dbyer med pa'i gnas gsum gyi 'bru gsum las 'od zer dkar po dmar po sngon po gsum rim pa bzhin du byung nas slob ma'i gnas gsum du thim pas sku gsung thugs kyi rjes gnang gsum rim @# / /
gyis thob /
lus ngag yid gsum gyi sgrib pa gsum rim gyis dag /
rje btsun gyi sku gsung thugs kyi rang bzhin du slob ma'i lus ngag yid gsum rim bzhin gyur par bsam /
de nas bla ma yi dam dbyer med kyi zhal nas sngags kyi 'phreng ba slob ma'i zhal du zhugs par bsams la d+hIH brgya rtsa brgyad rjes zlos byed du gzhug /
de nas /
ji ltar mgon po khyed kyis ni / /
sku gsung thugs kyi yon tan rnams| |gzhan phyir sngon du mdzad pa bzhin / /
mgon pos bdag la stsal du gsol / /
ces lan gsum rjes zlos byed du gzhug la /
rje btsun gyi sku 'am me tog slob ma'i mgo la gzhag ste /
ji ltar mgon po 'jam dbyangs la / /
yon tan dpag med mnga' ji bzhin / /
'jam pa'i dbyangs kyi thugs rje yis / /
skal ldan 'di la 'jug par shog /
ces lan gsum brjod pas rje btsun gyi yon tan thams cad slob mas thob pas slob ma'i lus ngag yid gsum thams cad rje btsun gyi sku gsung thugs kyi rang bzhin du gyur par bsams la mchod pa dbul /
bkra shis smon lam brjod /
lha gshegs su gsol /
dkyil 'khor @# / /
bsdu| las kyi rjes mi mngon par bya'o / /
'jam dbyangs dpa' gcig gi rjes gnang rje btsun gyi bka' bzhin dpa' bo rdo rjes yi ger bkod pa'o / / / /
na mo many+dzu shri ye /
skyabs 'gro sems skyed tshad med pa rnams sngon du byas nas /
stong pa'i ngang las padma dang zla ba'i gdan la d+hIH 'od du zhu ba las ral gri yu ba la d+hIH sa mtshan pa las 'od 'phros /
'phags pa mchod /
sems can gyi don byas /
khyad par du 'ang 'gro ba'i mun pa thams cad bsal /
tshur 'dus yongs su gyur pa las rang 'jam dbyangs dmar ser zhal gcig phyag gnyis pa'i g.yas pas shes rab kyi ral gri 'phyar ba'i tshul du 'dzin pa /
g.yon pas ut+pa la'i yu ba thugs kar mtheb srin gyis 'dzin pa snyan gyi thad kar kha bye ba'i steng na brgyad stong pa'i glegs bam 'dzin pa /
ral pa'i zur phud lnga dang ldan pa /
dar dang rin po che'i rgyan rnams kyis brgyan pa /
zhabs skyil krung gis bzhugs pa /
de'i gnas gsum du zla ba'i gdan la thugs kar thugs kyi 'jam dbyangs sngon po /
mgrin par gsung gi 'jam dbyangs @# / /
dmar po /
spyi bor sku'i 'jam dbyangs dkar po /
de gsum gyi thugs kar sna tshogs padma 'dab ma bzhi pa'i thugs kyi 'jam dbyangs kyi thugs ka'i pad 'dab bzhi'i dbus su 'jam dbyangs sngon po /
shar du dkar po /
lhor ser po /
nub tu dmar po /
byang du ljang gu /
gsung gi 'jam dbyangs kyi thugs ka'i pad 'dab bzhi'i dbus su sna tshogs mkha' 'gro ma dmar mo /
shar du rdo rje mkha' 'gro ma sngon mo /
lhor rin chen mkha' 'gro ma ser mo /
nub tu padma mkha' 'gro ma dmar mo /
byang du las kyi mkha' 'gro ma ljang gu /
sku'i 'jam dbyangs kyi thugs ka'i pad 'dab bzhi'i dbus su rnam par snang mdzad dkar po /
shar du mi bskyod pa sngon po /
lhor rin 'byung ser po /
nub tu 'od dpag med dmar po /
byang du don grub ljang gu /
gtso bo'i lce la padma 'dab ma bzhi pa'i dbus su ral gri /
yu ba d+hIH sa mtshan pa nang du bstan pa /
rtse mo as mtshan pa phyir bstan pa /
de'i shar du 'jam dbyangs dkar po mchog sbyin gyi phyag rgya dang /
ut+pal la dkar po 'dzin pa /
lhor ser po ral gri glegs bam 'dzin pa /
@# / /
nub tu dmar po nor bu dang rgyal mtshan 'dzin pa /
byang du ljang gu gri gug dang thod khrag 'dzin pa'o / /
gzhan lha bco brgyad po rnams phyag mtshan bzhugs tshul rgyan rnams gtso bo lta bu'o / /
de thams cad kyi spyi bor oM /
mgrin par AH thugs kar hUM /
de las 'od 'phros /
'jam dbyangs la rgyal ba sras bcas kyis bskor ba spyan drangs la ar+g+haM la sogs pas mchod /
ji ltar mgon po khyod kyis ni / /
sngon tshe 'gro la dbang bskur ltar / /
de bzhin thugs rjes bdag la yang / /
dbang bskur dam pa stsal du gsol / /
ces lan gsum gsol ba btab pas bum pa'i chus rang gi spyi bo nas dbang bskur bar bsams la /
ji ltar sngon tshe 'gro rnams la / /
dbang bskur dam pa mdzad ji bzhin / /
de ring ye shes bdud rtsi'i chus / /
bu khyod la ni dbang bskur ro / /
oM Ar+ya many+dzu shri ye sarbA ta tha' ga ta a b+hi She ka ta sa ma ya shri ye hUM /
zhes brjod pas chu rgyun des lus thams cad gang /
dri ma thams cad dag /
dbang thob /
chu lhag ma yar lud pa las gtso bo la rin chen 'byung ldan /
spyi bo'i rnams la rdo rje sems dpa' /
mgrin pa'i rnams la 'od dpag med /
@# / /
thugs ka'i rnams la mi bskyod pa /
lce steng gi 'jam dbyangs dkar po la rnam snang| ser po la rin 'byung /
dmar po la 'od dpag med /
ljang gu la don yod grub pas dbu brgyan| dbang gi lha rnams ye shes pa'i tshul du rang la bstim mo / /
de nas lha rnams kyi thugs kar pad zla'i steng gi d+hIH dmar sar la oM a ra pa tsa na d+hIH zhes pa'i sngags kyis bskor ba la dmigs nas bsnyen pa bya /
thun 'jog dus su thams cad d+hIH la bsdu /
de tsheg drag /
de dmigs med la bskyal lo / /
man ngag gi gnad rnams bla ma'i zhal las shes par bya'o / /
'jam dbyangs lus dkyil gyi mngon rtogs rje btsun gyi gsung bzhin dpa' bo rdo rjes yi ger bkod pa'o / / / /
na mo A r+ya many+dzu shri ye /
'di'i rjes gnang byed par 'dod pas dben par padma dkar po 'dab ma drug pa'i dbus su d+hIH dmar ser /
'dab ma drug la shar nas rim pa bzhin oM a ra pa tsa na zhes pa rnams bri /
mtha' mchod pa ci 'byor pas bskor /
de nas skyabs 'gro sems skyed tshad med pa rnams byas la /
bdag skyed dang dkyil 'khor bsang sbyang byas nas @# / /
mdun bskyed la lus dkyil gyi lha rnams mngon rtogs bzhin bskyed la bzlas pa gang grub bya /
de nas bla ma dang yi dam dbyer med la maN+Dal 'bul du gzhug la /
dkon mchog gsum la bdag skyabs 'chi / /
zhes sogs lan gsum dang /
de nas sku la gsol ba gdab ste /
sku gsum mnga' bdag mtshan dpes brgyan / /
sku gcig la sogs grangs med skus / /
rnam kun 'gro rnams sgrol mdzad pa / /
rje btsun sku yi byin rlabs stsol / /
ces lan gsum gsol ba btab nas rje btsun gyi sku'i me tog slob ma'i mgo la bzhag la /
ji ltar dus gsum sangs rgyas kyis / /
gzhan phyir byang chub sku thob pa / /
de bzhin 'jam dbyangs byin rlabs kyis / /
bu khyod kyis ni thob par shog /
ces brjod pas 'jam dbyangs shig rang gi lus la thim pas rang gi lus 'jam dbyangs kyi skur gyur pas sku'i rjes gnang thob par bsam /
gsung gi rjes gnang gi don du gsol ba gdab pa ni /
gsung dbyangs rdzogs nas 'gro ba rnams / /
ji srid sangs rgyas ma thob bar / /
chos kyi 'khor lo skor mdzad pa / /
rje btsun gsung gi byin rlabs stsol / /
@# / /
ces lan gsum bya /
bla ma'i zhal nas slob ma'i zhal du sngags kyi 'phreng ba dmar po byung bar bsams nas /
oM a ra pa na d+hIH zhes pa'i rjes zlos brgya rtsa brgyad byed du gzhug /
des gsung gi rjes gnang thob /
thugs kyi rjes gnang gi don du gsol ba gdab pa ni /
bdud bzhi gtan 'joms yang dag mtha' / /
rnam kun mngon gyur thugs rje yis / /
'gro ba ma lus sgrol mdzad pa /
rje btsun thugs kyi byin rlabs stsol / /
ces brjod pas thugs kyi 'jam dbyangs kyi thugs kar d+hIH dmar ser gyi gur khang gi dbus d+hIH dmar ser la d+hIH'i rnam pa lta bu'i 'od zer dmar ser rgyun ma chad par byung ba rang gi snying ga'i dbus su sems d+hIH'i rnam pa can la thim pas rang gi sems d+hIH de yang gsal la dwangs pa gcig tu gyur /
de yang rim bzhin tsheg drag /
de yang rim bzhin nam mkha' la 'ja' yal ba bzhin du bsams la /
de'i ngang la mnyam par gzhag go / /
de nas spyi bo'i lha rnams kyi gnas gsum nas 'od zer dkar po byung /
rang gi spyi bor thim /
rigs lnga'i rjes gnang thob / /
mgrin pa'i lha rnams kyi gnas gsum nas 'od zer dmar po byung /
rang gi @# / /
mgrin par thim /
yum lnga'i rjes gnang thob / /
thugs ka'i lha rnams kyi gnas gsum nas 'od zer sngon po byung /
rang gi thugs kar thim /
thugs kyi 'jam dbyangs kyi lha rnams kyi rjes gnang thob| yang lce steng gi 'jam dbyangs dkar po las 'od zer dkar po byung /
rang gi spyi bor thim /
zhi ba'i 'phrin las la dbang /
'jam dbyangs ser po las 'od zer ser po byung /
rang gi lte bar thim /
rgyas pa'i 'phrin las la dbang /
'jam dbyangs dmar po las 'od zer dmar po byung /
rang gi mgrin par thim /
dbang gi 'phrin las la dbang /
'jam dbyangs ljang gu las 'od zer ljang gu byung /
rang gi thugs kar thim /
drag po'i 'phrin las la dbang /
de nas lag pa g.yas par shes rab kyi ral gri gtad la /
ji ltar dus gsum sangs rgyas kyis / /
kun rtog thams cad bcom pa bzhin / /
shes rab ral gri 'di byin pas srid pa'i 'ching ba kun gcod shog /
de nas lag pa g.yon par glegs bam byin la /
ji ltar dus gsum sangs rgyas kyis / /
gnas lugs mngon du mdzad pa bzhin / /
bu la glegs bam 'di byin pas / /
gnas @# / /
lugs mngon du 'gyur bar shog /
de nas yang rjes zlos lan gsum byed du gzhug ste| ji ltar mgon po khyod kyis ni / /
sku gsung thugs kyi yon tan rnams / /
gzhan phyir mngon du mdzad pa bzhin / /
mgon pos bdag la stsal du gsol / /
de nas rje btsun gyi sku 'am me tog slob ma'i mgo la bzhag la| ji ltar mgon po 'jam dbyangs la / /
yon tan dpag med mnga' ji bzhin / /
'jam pa'i dbyangs kyi thugs rje yis / /
skal ldan 'di la 'jug par shog /
ces lan gsum brjod pas yi dam gyi sku gsung thugs dang slob ma'i lus ngag yid gsum dbyer med par gyur par bsam mo / /
de nas mchod pa 'bul /
bkra shis smon lam brjod /
lha gshegs su gsol /
dkyil 'khor bsdu /
las kyi rjes mi mngon par bya'o / /
'jam dbyangs lus dkyil kyi rjes gnang rje btsun gyi gsung bzhin dpa' bo rdo rjes yi ger bkod pa'o / / / /
! na mo Ar+ya many+dzu shri ye /
skyabs 'gro sems skyed tshad med pa rnams sngon du byas te /
stong pa'i ngang las padma dang nyi ma'i gdan la d+hIHhrIH dmar po las 'od zer phyogs bcur 'phros /
'phags pa mchod /
sems @# / /
can gyi don byas /
tshur 'dus yongs su gyur pa las rang 'jam dbyangs rdo rje dang dril bu 'dzin pas dbyangs can ma gri gug dang thod khrag 'dzin pa dang mnyam par sbyor ba /
gnyis ka'ang dmar ser /
yab rdo rje skyil krung /
yum padma'i skyil krung gis bzhugs pa /
rus pa dang rin po che'i rgyan gyis spras pa /
de'i dpral bar oM /
mgrin par AH thugs kar hUM /
hUM las 'od 'phros /
'jam dbyangs yab yum la rgyal ba sras bcas kyi bskor ba spyan drangs la ar+g+haM la sogs pas mchod /
bdag la dbang skur du gsol /
zhes lan gsum gyis gsol pa gdab /
de nas bum pa'i chus dbang bskur bas chu rgyun des lus thams cad gang /
dri ma thams cad dag /
dbang bzhi thob /
chu lhag ma yar lud pa las rdo rje rtse lnga pa re res dbu brgyan /
dbang gi lha rnams ye shes pa'i tshul du rang la bstim mo / /
de nas yab yum gyi thugs kar nyi ma'i gdan la d+hIHhrIH gnyis so sor dmigs pa la oM a ra pa tsa na zhes pa'i sngags kyis bskor ba /
bsnyen pa byed dus su yab kyi zhal nas su yum gyi zhal du zhugs /
gsang gnas nas gsang gnas su zhugs par @# / /
bsams la d+hIHhrIH 'od zer 'phro ba dang bcas pa'i sngags 'phreng bskor bas sdig sgrib thams cad dag par bsam /
thun 'jog dus su d+hIHhrIH gnyis so so'i sa bon la thim par bsam mo / /
bsnyen pa nam byed dus 'khor lo bskor ba 'di man ngag zab bo / /
nang mchod dang gtor ma 'bul na AH las ka pA li'i nang du oM AHhUM zhu ba las byung ba'i ye shes kyi bdud rtsir dmigs te mngon rtogs bzhin lha mdun du bskyed pa la rgyal ba sras bcas thams cad kyis bskor bar bsams la oM ar+ya many+dzu shri sarba bud+d+ha bo d+hi sa twa oM AHhUM dang| gtor ma la i daM ba liM kha kha khA ti khA hi zhes btags te phul la ar+g+haM la sogs pas mchod /
'dod pa'i don la gsol ba gdab /
mthar lha rnams rang la bstim mo / /
'jam dbyangs gsang sgrub kyi mngon rtogs rje btsun gyi gsung bzhin dpa' bo rdo rjes yi ger bkod pa'o / / / /
na mo A r+ya many+dzu shri yi /
'di'i rjes gnang byed par 'dod pas padma dkar po 'dab ma drug pa'i dbus su d+hIHhrIH zhal sbyor bri /
mtha' phyi nang gi mchod gtor rnams kyis bskor /
de nas skyabs 'gro sogs sngon du song bas bdag skyed bsang sbyang legs @# / /
par byas la /
mdun skyed bzlas sgom thams cad tshar ba dang maN+Dal sogs ci 'byor pa phul la /
dkon mchog gsum la bdag skyabs 'chi / /
zhes sogs lan gsum dang /
rigs lnga'i sngom bzung lan gsum blang /
de nas bla ma yab yum rang gi spyi gtsug tu byon /
snyoms par zhugs pa'i sbyor mtshams nas khams dkar dmar byang sems kyi rgyun byung bas smin mtshams dang mgrin pa dang snying ga dang rkang mthil yan rim bzhin gang /
dbang bzhi rim bzhin thob /
lus ngag yid gsum gyi sgrib pa dang /
de gsum gyi sgrib pa shin tu phra ba rnams kyang rim bzhin dag /
'bras bu sku bzhi mngon du byed pa'i rten 'brel yang rim bzhin 'grig par bsam mo / /
de nas mchod gtor byin gyis brlabs la tshogs la longs spyad /
lhag ma a kA ro'i sngags kyis bsngos la rdo rje'i glu dang bkra shis kyi tshigs su bcad pa rnams bya /
las kyi rjes mi mngon par bya'o / /
bza' ba'i rnal 'byor la'ang bza' ba bdud rtsir byin gyis brlabs la bdag nyid yi dam gyi dmigs pa gsal bar byas nas tshogs 'khor gyi tshul du bza' bar bya'o / /
'jam dbyangs gsang sgrub kyi dbang rje btsun gyi gsung bzhin @# / /
dpa' bo rdo rjes yi ger bkod pa'o / / / /
na mo A r+ya many+dzu shri ye /
skyabs 'gro sems skyed tshad med pa rnams sngon du byas nas stong pa'i ngang las pad nyi'i gdan la d+hIHhrIH zhal sbyor las 'od 'phros /
'phags pa mchod /
sems can gyi don byas /
slar 'dus pa las rang 'jam dbyangs ral gri dang glegs bam 'dzin pas dbyangs can ma ral gri dang glegs bam 'dzin pa dang mnyam par sbyor ba /
gnyis ka'ang dmar ser rdo rje dang padma'i skyil krung gis bzhugs pa /
rin po che dang rus pa'i rgyan gyis brgyan pa| gtso bo'i snying gar sna tshogs padma 'dab ma bzhi pa'i dbus su mi bskyod pa sngon po ma ma kI dang sbyor ba /
rnam snang dkar po sangs rgyas spyan ma dang /
rin 'byung ser po rin chen sgrol ma dang /
'od dpag med dmar po gos dkar mo dang /
don yod grub pa ljang gu dam tshig sgrol ma dang rim bzhin mnyam par sbyor ba phyogs bzhir bsam mo / /
thams cad kyang bzhugs tshul phyag mtshan rgyan rnams gtso bo bzhin no / /
de rnams kyi dpral bar oM /
mgrin par AH /
thugs kar hUM /
hUM las 'od 'phros /
rje btsun yab yum la rgyal ba @# / /
sras bcas kyis bskor ba spyan drangs te ar+g+haM la sogs pas mchod la /
ji ltar mgon po khyed kyis ni / /
sngon tshe 'gro la dbang bskur ltar / /
de bzhin thugs rjes bdag la yang / /
dbang bskur dam pa rtsal du gsol / /
ces lan gsum gsol ba btab pas de rnams kyis bum pa'i chus rang gi spyi bo nas dbang bskur bar bsams la /
ji ltar sngon tshe 'gro rnams la /
dbang bskur dam pa mdzad ji bzhin / /
de ring ye shes bdud rtsi'i chus / /
bu khyod la ni dbang bskur ro / /
oM A r+ya many+dzu shrI sar+b+ba ta thA ga ta a b+hi She ka ta sa ma ya shrI ye hUM /
zhes brjod pas chu rgyun des lus thams cad gang| dri ma thams cad dag /
dbang bzhi thob /
chu lhag ma yar lud pa las thams cad la rdo rje rtse lnga pa re res dbu brgyan /
dbang lha rnams ye shes pa'i tshul du rang la bstim mo / /
de nas rigs lnga'i thugs kar zla ba'i gdan la d+hIH /
yum lnga'i thugs kar nyi ma'i gdan la hrIH la oM a ra pa tsa na zhes pa'i sngags kyis bskor bar dmigs la 'bru brgyad la bsnyen pa bya'o / /
nang @# / /
gi mchod gtor rnams ni AH las thod pa yangs shing rgya che ba'i nang du oM AH hUM gsum gyis ye shes kyi bdud rtsir dmigs la /
oM Ar+ya many+dzu shrI sar+b+ba bud+d+ha bo d+hi sa twa oM AH hUM dang| gtor ma la i dam ba liM ta kha kha khA hi khA hi zhes btags la dbul /
ar+g+haM la sogs pas mchod /
'dod pa'i don la gsol ba gdab /
bza' ba yang de bzhin du dmigs la rang lhar bsgams te bza'o / /
nyal ba'i rnal 'byor ni bla ma dang dbyer med kyi yi dam la dmigs pa gtad la nyal lo / /
'gro 'dug thams cad kyang lha'i nga rgyal dang ma bral bar bya'o / /
'jam dbyangs nang sgrub kyi mngon rtogs rje btsun gyi gsung bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'di'i dbang byed par 'dod pas padma dkar po 'dab ma drug pa'i dbus su d+hIH hrIH zhal sbyor bris la mtha' mchod gtor rnams kyis bskor /
de nas skyabs 'gro sogs sngon du byas nas /
bsang sbyang dang bcas pas sgom bzlas tshar ba dang /
maN+Dal la sogs pa ci @# / /
'byor ba phul la /
dkon mchog gsum la bdag skyabs mchi / /
zhes sogs lan gsum dang /
rigs lnga'i sdom gzung lan gsum bya /
de nas bla ma yab yum spyi bor byon| snyams par zhugs pa'i sbyor mtshams nas byang sems bdud rtsi'i rgyun byung bas lus thams cad gang /
lus kyi dri ma thams cad dag /
bum pa'i dbang thob /
yang yab yum snyoms par zhugs pa'i bdud rtsi'i rgyun rang gi lce'i steng du gnang byung bar bsams la nang mchod byin pas chu rgyun de mgrin pa'i gnas rnams la thim /
ngag gi dri ma dag /
gsang ba'i dbang thob /
de nas rang 'jam dbyangs dpa' bo gcig par bsam /
bla mas dbyangs can ma lon bcu drug lon pa rang la byin par bsams la| yum gyi mkha' AH las padma dmar po 'dab ma lnga pa ze'u 'bru la AH sa mtshan pa dang /
yab kyi gsang gnas hUM las rdo rje sngon po rtse lnga pa lte ba la hUM gis mtshan pa bsams la yab yum snyoms par zhugs pas lus thams cad thig les gang /
thig le thams cad bde ba'i rang bzhin du gyur pas bde @# / /
ba dang stong pa gnyis su med pa'i ting 'dzin mngon du byas par bsam /
des shes rab ye shes kyi dbang thob /
yid kyi dri ma dag pa'o / /
de nas mdun gyi nam mkha' la bla ma yab yum zhig bsams nas /
de'i yab de yum la thim /
yum de yang de'i thugs ka'i d+hIH la thim /
d+hIH de yang tsheg brag la thim /
tshig brag de nam mkha' la 'ja' yal ba bzhin du bsams la /
de'i ngang la mnyam par bzhag /
de'i don yang chos thams cad spros pa dang bral ba yin pas smra bsam brjod med kyi gnas lugs 'di dbang bzhi pa'i ngo bo yin zhes ngo sprad /
des lus ngag yid gsum gyi dri ma'i sa bon thams cad kyang dag /
dbang bzhi pa thob /
de nas rjes zlos lan gsum byed du gzhug ste /
ji ltar mgon po khyed kyis ni / /
sku gsung thugs kyi yon tan rnams / /
gzhan phyir mngon du mdzad pa bzhin / /
mgon pos bdag la stsal du gsol / /
de nas rje btsun gyi sku'i me tog slob ma'i mgo la bzhag la /
ji ltar mgon po 'jam dbyangs la / /
yon tan dpag med mnga' ji @# / /
bzhin / /
'jam pa'i dbyangs kyi thugs rje yis / /
skal ldan 'di la 'jug par shog /
ces lan gsum brjod pas bla ma'i sku gsung thugs dang slob ma'i lus ngag yin gsum dbyer med par bsam mo / /
'di ni dpa' gcig gi rjes gnang dang gsang sgrub kyi dbang la'ang bya'o / /
de bzhin du dpa' gcig la ye shes pa spyan 'dren pa dang dbang bskur rigs bdag gi rgyas btab nas rdo rje rtse lnga pas dbu brgyan pa yin zhing /
dpa' gcig dang gsang sgrub gnyis ka la dbang lha spyan 'dren la sogs pa rnams lus dkyil dang nang sgrub gnyis dang 'dra'o / /
dpa' gcig la rigs bdag gi rgyas 'debs med kyang 'gal ba med do / /
de nas mchod gtor dbul /
tshogs la longs spyad tshar nas lhag ma bsngo /
bkra shis smon lam brjod /
las kyi rjes mi mngon par bya'o / /
nang sgrub kyi dbang rje btsun gyi gsung bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'khor lo rno gsal myur ba ste / /
'khor lo g.yas la yig 'bru g.yon / /
'od zer dang bcas bsgom par bya / /
rtsi bas @# / /
drug steng du 'bru drug dgod / /
snying nyid 'khor lor bsgom pa dang / /
snying gi padma 'dab drug ste / /
'khor lo bskor dang snying ga zlum / /
nang du 'khor lo bskor ba dang / /
snying yang A li kI li dang / /
'od zer sna lngas bsdams pa dang / /
snying ni rdo rjer bsgom pa dang / /
mkhas pas khyed par shes par bya / /
'khor lo snying la reg mi bya / /
rgyas pa 'khor lo bcu dgu ste / /
sku gsung thugs kyi lha gtso lnga / /
'phrin las bzhi yi thugs kar gnas / /
'bring ni sku gsung thugs bco lnga / /
bsdus pa thugs lha'i lha lnga'o / /
yang bsdus thugs kyi gtso bo 'am / /
sku gsung 'khor lo gang rung bya / /
spyi bo'i 'khor lo blo gsal te / /
ngag gi myur mgyogs mgrin pa che / /
thugs ka'i 'khor lo nyams rtogs 'phel / /
gsang gnas 'khor los rgod pa bsel / /
dpa' gcig kyang pa'i 'khor lo la / /
'bru drug tshab du d+hI drug dgod / /
sa bon d+hIH la tsheg drag yod / /
rtsibs drug d+hI la tsheg drag med / /
gtso bo'i sa bon 'khor ba med / /
sngags dang 'khor lo reg pa med / /
dpa' gcig kyang pa'i 'khor lo la / /
gal te @# / /
'bru drug bkod lags na / /
dmigs pa dbus kyi d+hIH la gtad / /
d+hI drug bkod na de la gtad / /
d+hIH kyang kho na bgrang bas na / /
dpa' gcig d+hI drug 'god pa zab / /
'khor lo yig 'bru dus mnyam du / /
'khor ba'i dmigs pa ma byung na / /
res mos bskor bas chog ces gsung / /
gal te 'khor lo mi skor na / /
klog tshul sngags la dmigs pa gtad / /
myur mgyog 'khor lo bskor na cha / /
'khor lo ma bskor bgegs rnams nyung / /
gsang sgrub 'khor lo mngal na 'khor / /
d+hIH hrIH min pa'i sngags med do / /
nang sgrub ral gra'i 'khor lo med / /
sngags 'khor lha lnga'i thugs kar dgod / /
dbus su yab yum d+hIH hrIH la / /
'bru drug kho nas bskor ba'o / /
gal te nang sgrub dag la yang / /
blo ldan 'khor lo skor 'dod na / /
'od zer sngo zlum gsal ba g.yas / /
de steng yig 'bru dmar po g.yon / /
'od zer sngo dmar phyogs bcur 'phro / /
zhi rgyas dbang la sogs pa yi / /
'dod pa'i don rnams bsdu bya ste| |zab mo'i gdams pa 'di lta bu / /
bla ma'i zhal las shes bya ste / /
de las gzhan du gang @# / /
gis kyang / /
shes par bya ba ma yin no / /
'khor lo'i man ngag gi sdom tshig rje btsun gyi gsung bzhin dpa' bo rdo rjes yi ger bkod pa'o / / / / /
na mo Ar+ya many+dzu shrI ye| 'khor lo la brten pa'i srung 'khor ni /
stong par gyur /
stong pa'i dang las ram las me /
hUM las sna tshogs rdo rje'i lte ba'i nang du a las ral gra'i 'khor lo nyes brtsegs kha dog sngon po go skabs med pa /
rtsibs drug dang brgyad dang bcu la sogs pa byas la bar mtshams rnams ral gri chung dus bar mtshams med par bya'o / /
de'i bar gyi dbus su gzhal yas khang ngam gdan bsgoms la /
rang rang gi gzhung nas bshad pa bzhin gyi lha bsgoms nas /
bsrung bya rang gi thugs kar sba ste /
rang rang gi gzhung nas bshad pa bzhin nam /
yang na 'di'i lugs bya ste /
gzhan du shes par bya'o / /
de nas gzhal yas khang la sogs pa gang yang 'khor lo la ma reg par byas la /
g.yas skor du myur bar 'khor ba ste /
rno ba gsal ba ngar dang ldan pa las 'od zer dgra lta zhags pa mda' mdung gri gug @# / /
sogs gdug pa can tshar gcod pa'i phyag mtshan rnams kyi rang bzhin dpag med 'phros pas gdon bgegs rnams zhags pas bsdams /
lcags kyus bzung /
lcags sgrog gis bcings| dgra sta sogs kyis dum bur bcad /
me'i dkyil 'khor gyis bsregs te rdul phran tsam yang med par bsam mo / /
srung ba'i 'khor lo sum rim gyi nang du gnod byed kyi rigs gang yang 'ong ba'i go skabs med pa'i dmigs pa brtan po bya'o / /
ral gri'i 'khor lo'i srung 'khor thun mong ma yin pa rje btsun ral gri'i 'khor lo 'khor ba dang /
'khor lo'i rtse mo dang sna tshogs rdo rje'i bar du gnod byed thams cad dum bur bcad par bsam mo / /
ltas ngan pa gang byung na'ang srung 'khor gyi man ngag gis mi 'byung ba'i thabs shes par bya'o / /
gyi gsung bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'khor lo la brten pa'i zhi rgyas dbang gsum la /
dang po nad gdon zhi bar 'dod na /
'khor lo sngags dang bcas pa dkar po las 'od zer dkar po dpag med 'phros te 'jig rten dang 'jig rten las 'das pa'i yon tan thams cad bdud rtsi dang 'od zer dkar po'i rnam par byung ba mtshol kha ba babs pa bzhin rang gi lus ngag yid gsum la thim byung bas nad gdon sdig sgrib thams cad chu lam bshang lam rkang pa'i mthe bong zhabs rnams nas phyir thon @# / /
te lus kyi phyi nang thams cad shel g.ya' med pa bzhin du bsam /
nad dngos su byung na nad de'i dkyil du 'khor lo bskor nas sngar bzhin yang yang bya'o / /
rgyas pa la 'khor lo sngags 'od zer ser pos yon tan rnams ral gri rin po che rgyal mtshan la sogs pa'i rnam par bkug nas rang la thim pas spangs rtogs kyi yon tan la sogs pa rnams 'phel zhing rgyas par bsam mo /
dbang du byed 'dod na thams cad dmar po la 'od dmar po 'phros pas yid bzhin gyi nor bu dang bum pa bzang po dang dpag bsam gyi shing dang bkra shis rdzas brgyad dang rgyal srid sna bdun dang bum pa ka pA la sogs bdud rtsis gang ba'i phyag mtshan rnams kyi rnam par bkug nas rang la bstim mo / /
zhi rgyas dbang gsum gyi man ngag rje btsun gyi gsung bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'khor lo la brten pa'i ngag 'grol ni /
lce 'khor lo rtsibs drug pa nyis brtsegs kyi dbus su zla ba'i gdan la rang gi ngag gi ngo bo AH dmar po'i steng du bla ma yi dam dbyer med kyi yi dam gyis bum pa bdud rtsis gang ba bzung nas sku khrus gsol @# / /
bas nad gdon sdig sgrib thams cad dag par bsam zhing /
AH la yi dam gyis bon dang 'bru gsum dang A li ka li rnams kyis bskor ba g.yon du 'khor ba dang /
ral gri'i 'khor lo g.yas su 'khor ba las 'od zer dmar po dang sngon po dpag med 'phros pas lus thams cad gang /
sdig sgrab thams cad dag |phyir 'phros pas rgyal ba sras bcas thams cad kyi yon tan thams cad bkug /
AH la thim pas AH dang yig 'bru dang 'khor lo rnams ye shes kyi mer gyur pas thog mar mgrin pa'i gnas thams cad bsregs pas me'i rang bzhin du gyur /
de nas lus thams cad kyang bsregs pas me'i rang bzhin du gyur pas nad gdon sdig sgrib thams cad bsregs par bsams la /
sngags dang 'khor lo me'i rang bzhin can 'khor bas gnod byed thams cad dum bur bcad cing mes bsregs pas cung zad kyang ma lus par bsam mo / /
thog mar sngags kyi 'khor lo yi dam gyi thugs ka dang bum pa'i nang du'ang dgod do / /
'khor lo la brten pa'i ngag 'grol rje btsun gyi gsung bzhin dpa' bo rdo rjes bkod pa'o / / / /
na mo Ar+ya many+dzu shrI ye /
ral @# / /
gri la brten nas grib dang gdon la sogs pa bsrung pa ni /
nyi ma'i gdan la rang gi lus de lcags bsregs kyi ral gri gyen du rtse mo bstan nas langs pa las me'i tsha tsha phyogs bcur 'phros pas rgyal ba sras bcas thams cad kyi yon tan rnams gri gug dang zhags pa dang dgra sta la sogs pa drag po'i phyag mtshan gyi rang bzhin du bkug nas rang la thim pas slar yang me cher song nas gnod byed thams cad bsregs par bsam pa dang dus mnyam du sngar bzhin me'i tsha tsha dpag med 'phros pas rgyal ba sras bcas kyi yon tan rnams phyag mtshan gyi rnam par rang la thim par bsam mo / /
mthar 'jog pa'i dus su me je chung la song bar bsams nas dmigs med la bzhag go /
rje btsun gyi bka' bzhin dpa' bo rdo rjes sbyar ba'o / / / /
na mo Ar+ya many+dzu shrI ye /
srung 'khor rab ni chos thams cad spros bral du shes pa yin la /
'bring ni ye shes kyi me mda'i drwa gur dang bcas pa'i gzhal yas khang dur khrod brgyad la sogs pa'i dbus su rang 'jam dbyangs kyi phyag g.yas sdigs 'dzub nam mkha' la gtad pa'i steng du gshed dmar dpa' gcig /
g.yon @# / /
ut+pal la'i yu ba thugs kar mtheb srin gyis bzung ba snyan gyi thad kar kha bye ba'i steng du 'jigs byed bsgoms la de rnams las khro bos tshogs spros pa dang /
me dang mda'i dra bas gnod byed thams cad tshar bcad par bsam mo / /
yang na rang gshed dmar du dmigs pa'i gdan nyi zla kha sbyar gyi bar gyi dbus su rang gi thugs ka nas 'od zer dang khro bo dpag tu med pa spros nas bkug ste gnan pa'o / /
'di ni srung 'khor chung ba ste /
che chung 'bring gsum gyi srung 'khor rje btsun gyi bka' bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
rdzas sbyor ril bu'i man ngag 'di la sbyor ba /
dngos gzhi /
rjes gsum las /
dang po ni /
shu dag /
rtswa a wa /
mtshal dkar po /
a ka ru /
spang rgyan dkar po /
spang spos /
rgya skyegs /
kha che gur kum /
a ru ra gser mdog /
dbang po lag po rnams dang /
'khor lo dang padma bri pa'i dar ras la sogs pa dang /
lhung bzed dam /
'gu che la sogs pa ril bu blugs pa dang /
rdzas yo byad kyi rta gon sngon du byad te /
@# / /
de yang yo byad rnams kyang yar tshes kyi skar ma bzang po rgyal stod la sogs nas brtsams te bsag go /
de la'ang bla ma dang /
mkhan slob dang /
grogs chos mdzad khyad par can dang /
dge ba'i bshes gnyen khyad par can gyi lag nas byung ba ni rab /
sbyin bdag dad pa can dang /
tshong pa dad pa can gyi lag nas byung ba ni 'bring yin no / /
dam nyams dang /
jag rkun dang /
jag hor 'dra sdig pa can gyi lag nas byung ba dang /
rku ba dang /
'phrog pa dang /
chos dang mi mthun pa'i sgo nas yo byad gang bsags kyang dngos grub mi 'byung bas tha ma 'di dor bar bya ba yin par shes par bya'o / /
de nas yar tshes kyi skar ma bzang po la 'khor lo dkar po rtsibs brgyad pa bris pa'i dbus su d+hIH tshig drag can /
rtsibs brgyad la mdun nas brtsams te rgya yig bzhin brtsegs pa'i tshul du mdun dbus su bstan pa'i kA li snag tsha sngon po sde tshan brgyad re re bri'o / /
mo 'khor la padma dmar po 'dab ma brgyad pa'i dbus su hrIH tsheg drag can /
'dab ma brgyad la A li dmar po sde tshan brgyad re re bri lugs gong dang 'dra'o / /
yang d+hIH hrIH gnyis @# / /
ka'i nang skor la 'bru drug bri'o / /
me ri dang 'dab ma'i bar gyi mu khyud la ye d+har bri'o / /
thams cad kyi phyi rol tu me ri bri'o / /
de nas sman rnams cha snyoms nas zhib tu brdungs pa dang /
kar dang sbrang rtsi dang /
ba dmar mo dang dkar mo'i 'o ma skol ba'i thud dang bag phye rnams oM a ra pa tsa na bsres pa la ril lu sran ma che rigs tsam gyi steng 'og tu d+hIH hrIH bris pa shong ba'i leb mo bya'o / /
grangs ni lnga bcu'am lnga brgya'am stong phrag lnga dang khri phrag lnga dang 'bum phrag lnga'i bar gang yang rung ba bya'o / /
de nas grib ma la legs por bskams pa dang rgya skyegs sam kha che gur kum mam mtshal gyis steng 'og tu d+hIH hrIH bris la lhung bzed la sogs pa ril bu'i snod rin po che chag gas med pa'i nang la tsan dan dkar dmar a ka ru spang spos dkar sogs dri bzang rnams dang /
ba dmar mo 'am dkar mo'i 'o ma dang bag phye zhib mo bsres nas gar sla zho tsam gyi zhal zhal byas te /
de grib ma la bskams tshar ba dang maN+Dal zlum po'i steng du padma 'dab ma drug pa bris pa'i steng du man ji la sogs pa stegs bzhag pa'i steng du dar ras @# / /
gang rung gi gdan bshams pa la rten nges par byas nas rin po che'i snod bzhag pa'i nang du thog mar mo 'khor bzhag ste 'khor lo ril bu thams cad kyi mdun rang la bstan par bya'o / /
de'i steng du ril bu rnams zla kham du brtsigs pa'i zla kham rang la bstan par bya'o / /
de'i steng du pho 'khor gyi dgab bo / /
de'i steng du ras sam dar dmar ser gyi gdugs dbub par bya'o / /
gnyis pa dngos gzhi la yar tshes kyi skar ma rgyal stod la mtshams la 'jug par byas la /
de nas gnas de'i phyag bdar dang /
rten mchod cing /
sbyor ba thams cad bshams la ril bu'i mdun du rang yi dam gyi nga rgyal gyis gnas la ril bu la sogs pa rnams gu gul gyis bdug /
yungs kar gyis brab /
drag po'i sngags dang bcas pas bgegs bskrad par bya'o / /
de nas stong pa'i ngang las snod de nyid gzhal yas khang /
'khor lo ril bu dang bcas pa yi dam yab yum du bskyed pa'i thugs kar rigs lnga yab yum bsgoms te rigs bdag gi rgyas 'debs pa'i bar mngon rtogs bzhin bya'o / /
de nas bdag skyed kyi thugs ka nas 'od 'phros /
@# / /
mdun gyi yi dam yab yum la phog pas de rnams kyi thugs dam gyi rgyud bskul bas de rnams kyi thugs ka nas 'od zer phyogs bcur 'phros /
rgyal ba sras bcas thams cad spyan drangs /
yi dam yab yum la thim /
yang 'od zer phyogs bcur 'phros /
'khor 'das kyi yon tan thams cad 'od zer sna lnga dang yi dam gyi snying po dang 'bru gsum dang A li dang kI li dang phyag mtshan sna tshogs pa'i rnam par bkug /
de yang de la sngar bzhin thim /
de'i thugs ka nas yang 'od zer 'phros /
rang la phog /
sdig sgrib thams cad sangs dag dag par bsam /
nyin re zhing gsal 'debs re re byas la /
'od zer spro sdu 'di lan bcu re la sogs pa gang nus bya'o / /
de nas snga dro dang phyi dro dang thun 'tshams rnams su phyag 'tshal skor ba bya /
mchod gtor gang 'byor ba dbul /
'dod pa'i don la gsol 'debs dang bstod pa bya /
dbang byin rlabs blang /
smon lam khyad par can 'debs pa rnams bya'o / /
gal te bar chad kyi rtags byung na gri gug dang dgra sta la sogs pa'i drag po'i phyag mtshan gyi rnam pa dang /
'jigs byed dang gshed dmar la sogs pa drag po'i lha'i rnam @# / /
par rgyal ba sras bcas thams cad spyan drangs nas sngar bzhin thim par bsams la /
bdag skyed bsgrub bya'i lha rnams kyang drag po'i lha gshin rje gshed dmar po sogs su bskyed par bya'o / /
nyin re zhing bsnyen pa'i grangs la sogs pa thams cad thun 'tshams su bcad nas bya'o / /
khyad par du yang bsnyen pa byed pa'i dus su thog mar sngar bzhin 'od zer spro sdu byas la /
sngags bgrangs pa nas bzung ste thun 'tshams 'jog ma ran gyi bar du rgyal ba sras bcas thams cad bdag skyed dang bsgrub bya gnyis ka la 'od zer dang yig 'bru dang phyag mtshan rnams kyi rnam par thim byung ba'i dmigs pa bya'o / /
zas gos grib can dang /
mi grib can dang /
sha chang dang /
sgog gtsang dang /
go snyod spangs nas mtshams dam nges par bya'o / /
'dir bla med skabs yin yang sha chang la sogs pa rnams bdud rtsi ril bu la brten pa'i dam rdzas lta bu ma yin pa bskyed rim gyis lus lha ru sgyur ba dang bza' ba bdud rtsir sgyur mi nus pa'am /
rdzogs rim gyis chos nyid ma rtogs pa la rje btsun gyis bkag go /
ril bu 'khor lo rnams yi dam dngos su skyed pa ni bla med kyi khyad chos so / /
bar chad @# / /
kyi rtags ni thog mar ser ba babs pa dang /
gcan gzan gyi 'jigs pa dang /
mi gtsang bas gos pa dang /
chus khyer ba la sogs pa rmi ste phyi'i rtags so / /
nang gi rtags ni sgrub snying mi 'dod pa dang /
bla ma dang lha la mi dad cing spang blang byed par 'dod pa dang /
mdor na nyon mongs pa rnams 'phel ba'o / /
de ltar byung dus gong gi man ngag dang /
bla ma dang yi dam la gsol ba drag tu gdab /
mtshams dam du bya'o / /
dge sbyor sngar bas kyang brtson 'grub cher bskyed nas bsgrub par bya'o / /
de ltar dngos gzhi'i sgrub pa la bzang rtags rnams byung ba dang /
rjes la mtshams dbye bar bya ste /
de'ang grub pa'i rtags ni nyams snang dang dngos sam rmi lam du 'byung ste /
ril bu las 'od 'byung ba dang /
me 'bar ba dang /
dri bzang po 'byung ba dang /
'ja' tshon dang /
nyi zla dang /
bkra shis rdzas brgyad dang /
rgyal srid sna bdun dang /
yi dam gyi sku dang /
yig 'bru dang /
phyag mtshan gyi rnam pa gang rung mthong ba dang /
rang gi yang lus bkrus pa dang /
gos gsar pa dri ma med pa gyon pa dang /
'phur ba la sogs pa ngo @# / /
mtshar ba'i rtags du ma 'byung ste phyi rtags so / /
nang gi rtags ni dad pa dang /
nges 'byung dang /
snying rje la sogs pa yon tan du ma 'byung bar shes par bya'o / /
de ltar 'grub nges pa dang yar tshes kyi skar ma bzang po la mtshams dbye bar bya ste /
de yang mchod pa ci 'byor pa rnams bshams nas ril bu la phyag 'tshal skor ba bya /
smon lam gdab /
bkra shis brjod /
de nas rgyal ba sras bcas rnams sngar bzhin ril bu la bstim pas sngar yi dam du bskyed pa de 'od du zhu nas 'khor lo dang ril bu rnams su gyur par bsam la /
de nas rang gi lag pa g.yon pas spos bzung nas /
pus mo btsugs te dngos grub blang ba'i tshul gyis lag pa g.yas pas gdugs dang pho 'khor bteg nas ril bu gcig blangs te sos mi 'cha' bar mid par bya'o / /
de nas nangs re bzhin zas ma zos pa'i gong du ril bu re re bza' bar bya ba'am /
yang na gnangs chags kyi bza' ba'am /
zhag lnga re nas lan re bza' yang rung ste ril bu mang nyung la dpyad nas bya'o / /
de yang sngar bzhin thams cad ma 'byor kyang /
pus mo btsugs nas gus pa'i tshul gyis blang bar bya'o / /
gal te thag ring du 'gro dgos pa byung @# / /
na nang du mo 'khor phyi ru pho 'khor sbyar ba brtsegs pa'i nang du ril bu rnams blug ste dar ras gtsang mas dril nas 'gom yugs mi 'chor bar bcang bar bya'o / /
chos rnam dag sgrub pa'i slob ma dam tshig can dang mched grogs dam pa ma yin pa la sbyin par mi bya'o / /
dus phyis sgrub pa la ril bu bsre rgyu yod na legs /
med kyang rung /
phyi sgrub la 'khor lo dang ril bu'i steng du yi dam bskyed nas yon tan rnams 'khor lo dang ril bu dang yig 'bru dang phyag mtshan dang 'od kyi rnam par 'khor lo dang ril bu la thim par bsams nas gsol ba gdab pa dang /
'khor lo la hrI'i tshab d+hIH bri /
bya spyod kyi lha rnams spyan drangs nas bstim /
nang gi mchod gtor mi 'bul /
phyi'i rjes gnang kho na blang /
gzhan rnams gong dang 'dra'o / /
gal te 'khor lo gnyis 'dab ma drug pa byed na A li dang ka li sde tshan gnyis gnyis lhag pa shar nub kyi rtsibs nang la bri bar bya'o / /
sgrub pa'i dus ni bsnyen pa 'bum phrag drug sngon du song nas so / /
ril bu rtsig pa'i dus su d+hIH steng du 'ong ba'i tshul gyis brtsig go /
ril bu'i sgrub thabs rje btsun gyi bka' bzhin dpa' bo rdo rjes yi ger bkod pa'o / / / /
na mo Ar+ya many+dzu shrI@# / /
ye| tshad brtag pa'i phyir sran ma'i las sbyor bya ste /
'di la gong du bsnyen pa 'bum phrag drug dang /
gzhan yang 'grub pa'i rtags 'ga' yar byung ba dang bya ste /
de yang gnas dben par mchod pa ci 'byor pa bshams /
rang yang khrus dang gtsang sbra legs po byas la /
rgya sran legs po gcig da' dkar pos dril nas ba dmar dang ra dkar gang rung gi 'o ma 'am dri bzang gi chu la spangs nas zla ba gzas bzung ba byung ba dang yi dam la rgyal ba sras bcas kyis bskor ba phyag mtshan dang yig 'bru'i rnam pa'am /
'od dang bkra shis rdzas brgyad la sogs pa'i rnam par sran ma la yang yang bstim nas slar yang yi dam la rgyal ba sras bcas kyis bskor ba bdun du spyan drangs te mchod la /
dkon mchog gsum gyi bden pa dang /
'phags pa 'jam dpal gyi lha tshogs thams cad kyi bden stobs kyis bdag ming 'di zhes bgyi ba la yon tan la sogs pa gang 'os pa'i ltas do nub sran ma 'di la 'byung ar gyur cig ces lan gsum brjod pa'am /
brgya rtsa brgyad kyi bar gang 'thad byas la /
de nas sran ma lce 'og tu bcug nas zla ba gzas ma bzung ba'i phyogs su kha bltas te mdun gyi @# / /
yi dam la mchod bstod ci nus bya /
dngos sam yid kyis bla ma yi dam las dbang rjes gnang blangs /
bsngo ba dang smon lam khyad par can mdun pa drag pos mang du btab la /
zla ba ma phan gyi bar ram /
mtshan mo'i sum cha'i bar bya'o / /
de nas dam tshig mi gtsang ba dang /
grib can med par byas nas blta bar bya ste /
myu gu sbom na bar chad 'byung dka' la yon tan brtan pa'o / /
sngo zhing zlum la mnyen na byams snying rje byang chub kyi sems la bogs che /
gzhan yang yon tan du ma 'byung /
sngo zhing ring la rtse mo rno na shes rab chen po'ang /
nor bu la sogs pa'i bkra shis pa'i rnam pa 'dra ba 'dug na thun mong gi dngos grub 'byung /
ral gri dang dril bu la sogs pa phyag mtshan gyi rnam pa 'dra ba 'dug na ting nge 'dzin bzang po skye /
a la sogs pa'i yig 'bru 'dra ba 'dug na rtsom pa dang sde snod la mkhas pa'ong /
rtse mo skyal rtsa ba sngo na sngar cher ma bsgrubs kyang /
da bsgrubs na 'grub pa'i rtags yin pas brtson pas bsgrub par bya ba gal che /
rtse mo sngo la rtsa ba skya na dam tshig dang tshul khrims la skyon byung ba'am /
yon tan @# / /
la sogs pa 'byung dka' bas bsod nams kyi tshogs bsag /
bla ma la gsol ba gdab /
sgrub pa la brtson pa cher skyed pa gal che /
rtsa ba chad la khad na tshe 'am tshul khrims sam sgrub pa la bar chad 'byung ba'i rtags /
skad pa chad la khad na bla ma slob dpon pha khu rga rim la ngan /
sngo ba gcig kyang mi 'dug na yon tan la skyed 'ong dka' /
la la skya la la sngon brtson 'grus cher byas na skyed 'byung| gtan nas ma skyes na sran ma thul ba'am /
sngar ma grub pa'am /
phyis mi 'grub pa'o / /
rkyen blo bur bas chad pa sogs la cha tsam rten 'brel ngan yod /
'on kyang nyes skyon chung /
skya sngo 'byed pa dang /
phyag mtshan dang yig 'bru'i rnam pa la dpyad pa rnam pa 'dra ba tsam ma gtogs pa rang mtshan pa 'ong ba dka' /
de ltar dpyad pa zhib tu byas nas gang la gang dgos kyi rim gro la sogs pa bya'o / /
de ltar brtags tshar nas ba dmar ra ma ra dkar gyi 'o ma'am /
dri bzang gi chus phul nas dngos grub kyi tshul du mid par bya'o / /
de nas ltas gang byung yang gzhan la gsangs te mchod gtor dang bkra shis smon lam rnams byas la lha gshegs @# / /
su gsol /
mchod rdzas bsdu /
las kyi rjes mi mngon par bya'o / /
sran ma'i las sbyor rje btsun gyi bka' bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'chad rtsod rtsom gsum gyi gdams pa la /
'chad na rang yi dam gyi snying sna tshogs rdo rje rtse lnga pa'i ste ba'i nang du zla ba'i gdan la rang gi sems nyid d+hIH dmar ser las 'od zer phyogs bcur 'phros /
sangs rgyas byang chub sems dpa' rnams kyi yon tan thams cad 'od zer sna lnga'i rnam par bkug nas d+hIH la thim /
yang d+hIH las 'od zer 'phros /
lus thams cad gang /
dri ma thams cad dag par bsams nas 'chad pa'o / /
rtsod na rang yi dam du gnas pa'i lce ral gri'i 'khor lo rtsibs drug par bsgoms pa las 'od zer 'phros /
rgyal ba sras bcas thams cad kyi yon tan rnams ral gri'i rnam par bkug nas yang yang bstim pa dang /
ral gri'i 'khor lo myur du 'khor bas phyi brgol gyi log rtog rnams gcod par bsams mo / /
yang na ral gri rkyang par bsgom ste /
'khor ba med /
gzhan rnams 'dra'o / /
rtsom na rang yi dam du bsams nas 'chad pa'i dus bzhin du bsam /
@# / /
slob ma'i tshab du sems can thams cad kyi lus ngag yid gsum gyi dri ma thams cad dag par bsam mo / /
'chad rtsod rtsom gsum gyi gdams ngag rje btsun gyi gsung bzhin dpa' bo rdo rjes yi ger bkod pa'o / / / /
na mo Ar+ya many+dzu shrI ye /
'phrin las lha bzhi bskyed pa'i gnas / /
gsung gi 'jam dbyangs lce steng nyid / /
kho nar bskyed pa'i nges med de / /
skabs dang bstun nas shes par bya / /
sku yi yon tan sgrub 'dod na / /
gtso bo'i yan lag bzhi la bskyed / /
ngag gi 'phrin las myur 'dod na / /
lha rnams kun gyi lce steng bskyed / /
thugs kyi thabs shes spel 'dod na / /
thugs lha'i phyogs bzhi dag la bskyed / /
ngag gi bde gnyen don gnyer na / /
gtso bo'i lce la bskyed pa'o / /
'phrin las lha bzhi ma yin pas / /
sku mdog phyag mtshan nges med de / /
zhi ba dkar po pad dkar 'dzin / /
mchog sbyin skyabs sbyin phyag rgya can / /
bum chu me long la sogs te / /
rgyas ser ral gri glegs bam dang / /
rin chen bum pa gdugs dang ni / /
rgyal mtshan dung la sogs pa'o / /
dbang dmar tshe bum dmar po dang / /
nor bu thod pa bdud rtsi dang / /
rgyal mtshan lcaT @# / /
kyu la sogs te / /
drag po gri gug thod pa dang / /
rdo rje dril bu dbyug pa dang / /
sprul zhags dgra sta la sogs pa / /
las dang sbyar nas shes par bya / /
'di yi man ngag rgyas par ni / /
bdag gis gzhan du dgod par bya / /
lus dkyil gyi lha'i 'phrin las sgrub pa'i sdom tshig rje btsun gyi gsung bzhin dpa' bo rdo rjes sbyar ba'o / / / /
na mo Ar+ya many+dzu shrI ye /
lus dkyil gyi lha'i 'phrin las sgrub pa'i rgyas bshad ni| zhi ba la lha rnams dkar po phyag g.yas pas bum pa bdud rtsis gang ba bzung nas rang gi spyi gtsug tu bum chu'i rgyun dkar nar ra ra blug byung bas lus thams cad gang /
nad gdon dang grib dang /
bar chad thams cad dag par bsam /
khyad par du'ang skrangs pa la sogs pa'i nad yod na de ka rang ba bum chus sngar bzhin du khrus byas pas nad de gtan med du song bar bsam mo /
rgyas pa la lha rnams ser po la rin po che dang rgyal mtshan 'dzin pas 'dod pa'i don thams cad gong nas gong du 'phel bar bsam mo / /
de yang shes rab 'phel bar 'dod na ral gri dang glegs bam /
nor 'phel bar 'dod na nor bu dang rgyal mtshan /
nang gi @# / /
ting nge 'dzin 'phel bar 'dod na rdo rje dang dril bu 'dzin pa ste /
skabs dang mthun pa'i phyag mtshan zhi ba dang dbang gi skabs su sbyar bar shes par bya'o / /
dbang la tshe sgrub ni /
rang yi dam dmar po phyag gnyis kyi mnyam gzhag gi phyag rgya'i steng na bum pa dmar po bdud rtsis gang ba kha yid bzhin gyi nor bus brgyan pa 'dzin cing /
thugs kar padma dmar po 'dab ma brgyad pa'i steng du yang bum pa dmar po 'chi med kyi bdud rtsis gang ba'i kha nor bus brgyan pa'i nang gi dbus su padma 'dab ma brgyad pa'i steng du ral gri yu ba d+hIH sa mtshan pa'i nang stong pa'i dbus su padma 'dab ma brgyad pa gnyis kha sbyor gyi dbus su rang dang bsgrub bya'i sems AH dkar po'am d+hIH dmar ser gyi steng dang /
phyogs bzhi mtshams bzhi dang dgu nas bum pa bdud rtsis gang ba 'dzin pa'i 'jam dbyangs dgus bum chus khrus gsol bas nad gdon bar gcod zhi nas 'chi ba med pa tshe'i dngos grub thob par bsam /
yi dam rnams kyi thugs ka dang bum pa'i dbus su zla ba'i gdan la d+hIH re re bskyed pa dang /
rang gi sems dang gsum po la oM a ra pa tsa na d+hIH A yu shrI hUM zhes pa dang 'bru gsum dang A li dang kI lis @# / /
bskor bar dmigs nas bsnyen pa bya'o / /
gal te gzhan gyi byed nas gzhi ba byung lnga dang dri bzang gi chus chag chag btab pa'i dkyil 'khor zlum po padma 'dab brgyad bris pa'i dbus su bum pa kha rgyan mgul chings dang bcas pa'i kha la gzungs thag rdo rje dang bcas pa bzhag /
mdun rang la bstan /
nang du dri bzang dang bzang sman dang rin po che dang dkar gsum mngar gsum dang bcas pa'i chu blug nas gu gul gyis bdug |yungs kar gyis brab bo / /
de nas rang yi dam du gsal por bsgoms nas /
stong pa'i ngang las bum pa rin po che sna tshogs las grub pa phyi bum pa /
nang gzhal yas khang /
dpag bsam gyi shing gis kha brgyan cing lha'i na bza'i mgul chings can /
gzungs rdor ngo bo mi bskyod pa /
rnam pa rdo rjer dmigs shing /
gzungs thag ngo bo rigs lnga /
rnam pa gzungs thag tu bsam /
bum pa'i nang du pad zla'i gdan la tshe dpag med kyi rnam pa can gyi 'jam dbyangs shig bsgoms nas de'i shar du rdo rje mkha' 'gro /
lhor rin chen mkha' 'gro /
nub tu padma mkha' 'gro /
byang du las kyi mkha' 'gro rnams kyang dmar po bum pa bdud rtsis gang ba bsnams @# / /
par bskyed nas gnas gsum du 'bru gsum bskyed pa'i hUM las 'od 'phros /
yi dam 'khor bcas spyan drangs /
dbang bskur /
chu lhag ma yar lud pa las gtso bo la 'od dpag med /
mkha' 'gro bzhi la mi bskyod pa /
rin chen 'byung ldan /
'od dpag med /
don yod grub pas dbu brgyan pa'o / /
dbang gi lha ye shes pa'i tshul du gnyis su med par bstim mo / /
de nas gtso bo'i thugs kar gong bzhin du bsgrub bya'i srung 'khor bsgom pa dang /
bum pa'i lha la ar+g+haM sogs kyis mchod /
de nas gzungs thag rang gi lag du bzung ba dang /
rang gi thugs ka nas 'od 'phros gzungs thag la 'khril te phar song nas lha rnams la phog /
lha rnams kyi thugs dam gyi rgyud bskul nas phyogs bcu'i sangs rgyas byang chub sems dpa' thams cad la phog /
rgyal ba sras bcas thams cad kyi yon tan thams cad 'od kyi rang bzhin du bkug nas yi dam dang khyad par du'ang bsgrub bya la thim pas de'i nad gdon bar gcod thams cad zhi /
'chi ba med pa'i tshe'i dngos grub thob par bsam /
yang 'od 'phros /
snod bcud kyi yon tan dang bcud rnams thams cad bkra shis @# / /
rdzas brgyad dang rin chen sna bdun gyi rnam par bkug /
bum chu dang bsgrub bya la thim /
de ltar mchod pa dbul zhing dmigs pa'i rim pa tha na nyin thun bzhir bya'o / /
mtshams ma thon gyi bar du bum pa la tho dang 'gom yugs ma shor bar bya'o / /
de nas nyi zla shar ba rmis pa la sogs pa bkra shis pa'i ltas khyad par can byung na mtshams phye ste mdun bskyed kyi lha la mchod gtor gang 'byor ba phul nas bsgrub bya'i sa bon rang gi thugs kar bsdus la gong bzhin bsgom mo / /
lha rnams 'od du zhu nas bum pa'i chur gyur par bsam /
rang gis btung /
bsgrub bya la sbyin /
dkyil 'khor bsdu ba la sogs pa rnams bya'o / / / /
na mo Ar+ya many+dzu shrI ye /
dbang gis thun bzhi longs spyod bsdu 'dod na rang yi dam dmar po phyag g.yas rgyal mtshan gyi rtse na yid bzhin gyi nor bu dang g.yon bum pa bdud rtsis gang ba 'dzin pa /
zhabs rdo rje skyil krung gis bzhugs pa /
de'i thugs kar padma dmar po 'dab ma brgyad pa'i steng du yid bzhin gyi nor bu /
de'i steng du zla ba'i gdan la d+hIH dmar ser la OM a ra pa tsa na d+hIH lo ka shrI hUM zhes pas bskor bar bsam /
de nas gnas gsum gyi 'bru gsum dang hUM las 'od @# / /
'phros /
'khor 'das kyi yon tan thams cad yid bzhin gyi nor bu dang dpag bsam gyi shing dang bum pa bzang po dang rgyal srid sna bdun dang bkra shis rdzas brgyad kyi rnam par bkug nas rang la mtsho la kha ba babs pa bzhin du thim par bsams nas bsnyen pa bya'o / /
gtor ma zas sna tshogs tshad dang /
dar sna tshogs dang /
rin po che lnga dang /
dkar gsum mngar gsum dang /
nang ltar byed na sha chang la sogs pas brgyan pa nyin re thun bzhi la sngags kyi mthar Ar+ya many+dzu shrI sarba bud+d+ha bo d+hi satwa i dam ba liM ta kha kha khA hi khA hi zhes btags la dbul /
ar+g+haM sogs kyis mchod /
'dod pa'i don la gsol ba gdab /
gal te gang zag gcig kho nas byed na de'i sems nyid yi ge Ni'am Am hUM dmar po la sngar bzhin gyi bkra shis rdzas brgyad sogs kyis bskor ba /
rang gi thugs kar 'od zer dmar po lcags kyu dang lcags sgrog dang zhags pa'i rnam par bkug nas rang gi sems nyid de'i mdun du gnas pa'am de la thim par bsam pa dmigs pa bstan pos yang yang bya'o / /
ma grub bar du gcig kho na la dmigs nas bsgrub par bya'o / /
yang bsgrub bya'i ling @# / /
ga bris pa'i dpral bar adku sha dzaH dzaH zhes pa dang /
snying gar Ni bri /
phyag mtshan yi dam bzhin byas pa'i Ni dang ling ga'i mgo kha nang du bstan la sin d+hu ra dang /
mtshal dang /
rin po che sna lnga dang /
gur gum rnams kyi snag tshas sngags kyi gsham du che ge mo mi nor 'khor dang bcas pa dbang du sdus shig ces bris tshar nas mchod pa ci 'byor pa bshams la sngar bzhin dmigs pa dang lcags kyu'i phyag rgyas che ge mo'i rus dang bcas pa smos te /
mi nor 'khor dang bcas pa dang ku sha dzaH dzaH zhes brgya rtsa sogs kyis rab gnas byas te rang la bstan par byas nas gtor ma'i dbus su btags nas gzhug go / /
zhi rgyas dbang gsum gyi man ngag rje btsun gyi gsung bzhin dpa' bo rdo rjes sbyar ba'o / /
! / /
na mo Ar+ya many+dzu shrI ye /
stong dang skad cig pad nyi'i steng / /
rang nyid 'jam dbyangs mthing nag ste / /
phyag g.yas rdo rje nam mkhar 'phyar / /
g.yon pa sdigs mdzub bar snang gtad / /
skra ser spyan gsum mche bzhi gtsigs / /
thod skam lnga dang rlon lnga bcu / /
rus pa'i rgyan drug dag gis brgyan| /
g.yas bskums g.yon brkyangs me dpung dbus / /
gnas gsum 'bru gsum hUM 'od kyis / /
ye shes @# / /
dbang lha'i tshul spyan drangs / /
dbang bskur mi bskyod pas dbu brgyan / /
dbang lha ye shes tshul du bstim / /
'bru gsum 'od kyis snod bcud kun / /
dkar dmar sngo gsum lhar bsgoms te / /
rang gi phyogs bzhi mtshams bzhi dang / /
steng 'og gnyis nas rang lus la / /
mtshol la kha ba'i tshul bzhin du / /
byon dmigs sngags dang dus mnyam bya / /
oM AH hUM sa ma dzaH hUM /
gal te dmigs yul shes lags na / /
de nyid kho na gtso bor bya / /
gal te mi ma yin la sogs / /
gnod byed shes nas de dmigs na / /
de yi sa bon sngags par gzud| | rgyal po rA dza klu nA ga /
de bzhin gzhan la'ang shes par bya / /
sarba gong du 'jug dgos so / /
gal te rang dang mi mthun phyogs / /
mi nyid dbang du bya ba dang / /
drag po'i las kyi man ngag dang / /
gzhan yang gnad kyi man ngag rnams / /
bla ma'i zhal las shes par bya / /
rje btsun bka' bzhin gdams pa 'di / /
dpa' bo rdo rjes yi ge bkod / /
! / /
na mo Ar+ya many+dzu shrI ye /
skyabs 'gro sogs sngon du byas nas /
nyi ma'i gdan la rang gi lus 'di lcags bsregs kyi rdo rje rtse dgu pa rtse mo ya gcig tshangs pa'i 'jig rten la sleb pa /
@# / /
rtse mo ya gcig dbang chen gser gyi sa gzhi la yod pa /
tsha tsha 'phro ba dang bcas pa'i ye shes kyi mes stong gsum gyi 'jig rten gyi khams khyab pa /
de'i lte ba'i nang du nyi ma'i gdan la dpal gshin rje gshed dmar po zhabs g.yas bskums g.yon brkyang ba /
phyag g.yas pas dbyug pa dang g.yon pas thod pa khrag gis gang ba 'dzin pa /
dbu skra ser po gyen du brdzes pa /
thod skam lngas dbu brgyan cing /
rlon pa lnga bcu'i phreng bas brgyan pa /
stag gi pags pa'i sham thabs can /
de'i dpral bar oM /
mgrin par AH thugs kar hUM 'od 'phros /
yi dam gyi lha tshogs la rgyal pa sras bcas kys bskor pa spyan drangs /
ar+g+haM sogs kyis mchod nad bang bskor /
chu lhag ma yar lud pa las rdo rje rtsi lnga pas dbu brgyan / /
dbang gi lha rnams rang la bstim /
de'i thugs kar nyi ma'i gdan la rang sems dang dgyer med kyi hUM dkar po la oM hrIH Sh+T+riH wI kri tA na na hUM phaT /
ces pas bskor bas bsams nas bsnyen+par bya ste /
klu gdon yin na sar+b+ba nA ga mA ra ya rbad zlog ces sngags la sham bu gdags so / /
gzhan la 'ang sbyar te shes par bya'o / /
dmigs @# / /
yul gang yin pa de rang gi thugs ka nas khro bo dpag tu med pa spros te dbang med du bkug nas rdo rje la thim ste de dang gnyis su med par bsam mo / /
rje btsun gyi bka' bzhin dpa' bo rdo rjes sbyar ba'o / /
! na mo Ar+ya many+dzu shrI ye /
'di'i sgo nas 'byung po'i gnod pa zhi bar byed 'dod na skyabs 'gro sogs sngon du byas nas nyi ma'i gdan la rang skad cig gis ral gri sngon po rtse mo rnon po gyen du bstan pa /
ye shes kyi me 'bar ba dang bcas par bsams nas de'i rtse mor oM dkar po /
rked par AH dmar po /
'chang gzungs la hUM sngon po zhig bsams pa'i mtha' la oM a ra pa tsa na d+hIH zhes pas bskor ba /
'od zer dkar dmar sngo gsum 'phros pas gzugs thams cad 'jam dbyangs su gyur /
sgra thams cad sngags su gyur /
'khor 'das kyi bcud dang yon tan thams cad phyag mtshan du gyur te de gsum mtsho la kha ba babs pa bzhin du ral gri dang 'bru gsum dang sngags 'khor la thim par bsam pa dang dus mnyam du oM AH hUM oM a ra pa tsa na d+hIH zhes pa'i bsnyen pa dang dmigs pa brtan por bya'o / /
'di ni spang bya thams cad zhi zhing yon tan thams cad skyed pa'i gdams pa thun @# / /
mong ma yin pa ste /
zhib ca bla ma'i zhal las shes par bya'o / /
rje btsun gyi bka' bzhin dpa' bo rdo rjes sbyar ba'o / / / /
na mo gu ru Ar+ya many+dzu shrI ye /
don dpyod che bar 'dod na rang yi dam du gsal ba'i gnas lnga dang /
ba spu'i bu ga tshigs mtshams rtsam dud rtsa kha thams cad kyi steng du pad zla'i gdan la yi dam gyi phyag mtshan la sa bon gyis mtshan pa la snying po 'bru gsum dang A li dang kA lis bskor ba'i phyag mtshan las 'od 'phros /
phyogs bcu dus gsum gyi 'khor 'das kyis bsdus pa'i yon tan thams cad phyag mtshan dpag tu med pa'i rnam par phyogs bzhi mtshams bzhi steng 'og gnyis dang bcu nas rang la thim pas lus kyi nang thams cad gang /
sdig sgrib thams cad dag pas rang gi lus ngag yid gsum dang yi dam gyi sku gsung thugs gnyis su med par gyur nas gang la'ang spobs pa thogs pa med par bsam mo / /
tshig 'dzin bzang bar 'dod nas sa bon rkyang pa 'bru gsum la sogs pas bskor nas 'khor 'das kyi yon tan thams cad yig 'bru'i rnam par bkug nas lus thams cad gang bar bsam ste gzhan 'dra'o / /
dmigs pa gsal @# / /
la brtan pa rgyun du bya'o / /
shes rab spel ba'i man ngag rje btsun gyi gsung bzhin dpa' bo rdo rjes sbyar ba'o / / / /
na mo gu ru badzra yo gi nI ye /
nas 'bru'i tshad tsam gyi /
skyabs 'gro sems skyed tshad med pa rnams sngon du byas nas stong ba'i ngang las e las chos 'byung gru gsum pa phyi dkar la nang dmar ba /
gdengs ka gyen du bstan pa'i nang du padma dang nyi ma'i gdan la 'jigs byed nag po dang dus mtshan ma dmar mo gan rgyal du bsgyel ba'i steng du baM nag po las 'od 'phros /
'phags pa mchod /
sems can gyi don byas /
tshur 'dus /
yongs su gyur pa las gri gug nag po yu ba la baM gyis mtshan pa /
de las 'od 'phros| snod thams cad gzhal yas khang dang /
bcug thams cad rje btsun ma'i lha tshogs la bkod /
tshur 'dus yongs su gyur pa las rang nyid rje btsun ma nag mo zhal gcig ma /
phyag g.yas gri gug nam mkha' la 'phyar ba /
g.yon pas bdud bzhi'i khrag gis bkang ba'i thod pa thugs kar bsnams pa /
zhabs g.yas brkyang pas 'jigs byed nag po dang /
g.yon bskums pas dus mtshan ma dmar mo mnan pa /
g.yon @# / /
gyi gru mo'i nang na kha twaM ga bzung ba /
dbu skra ser po gyen du langs pa /
spyan gsum dang ldan pa /
mchi bzhi gtsigs pa /
thod skam lngas dbu brgyan cing thon rlon lnga bcus do shal byas pa /
gcer bu rus pa'i rgyang yis brgyan pa /
ye shes kyi me 'bar ba'i dbus na bzhugs pa'o / /
de'i snying ga chos kyi 'khor lo rtsa 'dab brgyad pa'i lte bar baM sngon po las rje btsun ma sngon mo rang 'dra'i rje btsun ma brgyad kyis bskor ba| lte ba sprul pa'i 'khor lo rtsa 'dab drug cu rtsa bzhi'i dbus su baM ser po las rje btsun ma ser mo rang 'dra ba drug cu rtsa bzhis bskor ba /
spyi bo bde chen gyi 'khor lo rtsa 'dab sum cu so gnyis pa'i dbus su ba dkar ba las rje btsun ma dkar mo rang 'dra ba gsum cu so gnyis kyis bskor pa /
mgrin pa longs spyod kyi 'khor lo rtsa 'dab bcu drug pa'i dbus su baM dmar po las rje btsun ma dmar mo rang 'dra ba bcu drug gis bskor ba /
gsang gnas bde skyong gi 'khor lo rtsa 'dab sum cu so gnyis pa'i dbus su baM ljang gu las rje btsun ma ljang gu rang 'dra ba sum cu so gnyis kyis bskor ba /
thams cad kyang nyi ma'i gdan rkyang pa la bzhengs pa ste /
@# / /
gzhan rgyan cha lugs thams cad gtso mo lta bu'o / /
de thams cad kyi mig tu laM las sangs rgyas spyan ma dkar mo me long 'dzin pa /
rna bar maM las ma mA kI sngon mo cang te'u 'dzin pa /
sna la aM las rin chen sgrol ma ser mo dri chab 'dzin pa /
lce la paM las gos dkar mo dmar mo zhal zas 'dzin pa| lus la taM las dam tshig sgrol ma ljang gu na bzA 'dzin pa /
thugs kar hUM las kun tu bzang mo sngon mo gri gug dang thod pa bdud rtsis gang ba 'dzin pa ste /
de thams cad kyi dpral bar oM dkar po /
mgrin par AH dmar po /
thugs kar hUM sngon po /
hUM las 'od zer 'phros /
u rgyan nas rje btsun ma'i lha tshogs la sangs rgyas dang byang chub sems dpa' thams cad kyis bskor ba spyan drangs /
ar+g+haM sogs kyis mchod nas /
dzaH hUM baM hoH sa gnyis su med par bstim mo / /
yang thugs ka'i hUM las 'od 'phros /
rigs lnga 'khor bcas spyan drangs pa la yang ar+g+haM la sogs pas mchod nas /
bcom ldan de bzhin nyid gshegs nas / /
thugs rje 'gro ba'i don gyi phyir / /
sna tshogs sprul pa'i skur ston pas / /
dbang bzhi'i las la 'gro ba rnams / /
@# / /
'god mdzad ston mchog bla na med / /
brtse bas bdag la dbang bskur stsol / /
ces lan gsum gsol ba btab pas rigs lngas bum pa'i chus spyi bo nas dbang bskur bar bsam ste /
dus gsum sangs rgyas thams cad kyi / /
sku bzhi'i bdag nyid chen po 'dis / /
bu khyod la ni dbang bskur bas / /
sku bzhi mngon du 'gyur bar shog /
oM sar+b+ba ta thA ga ta badzri b+ha ba a b+hi She ka ta sa ma ya shri ye hUM zhes dbang bskur bas chu'i rgyun des lus thams cad gang /
dri ma thams cad dag /
dbang bzhi pa thob /
chu lhag ma yar lud pa las gtso bo dang gsang gnas kyi lha rnams la don yod grub pa /
lte ba'i rnams la rin chen 'byung ldan /
snying ga'i rnams la mi bskyod pa /
mgrin pa'i rnams la 'od dpag med /
sangs rgyas spyan ma la rnam par snang mdzad /
ma ma kI la mi bskyod pa /
rin chen sgrol ma la rin chen 'byung ldan /
gos dkar mo la 'od dpag med /
dam tshig sgrol ma la don yod grub pa /
kun tu bzang mo la rdo rje sems dpas dbu brgyan pa'o / /
de nas snying gi dkyil du nyi zla kha sbyor gyi bar la rang gi sems nyid de thig le sngon po gsal la dwangs pa@# / /
rang bzhin med pa cig tu bsams nas de la sems rtse gcig tu mnyam par bzhag pas de yang nam mkha' la 'ja' yal ba bzhin du bsams la mnyam par gzhag go /
de nas lha rnams kyi thugs kar nyi ma'i gdan la rang rang gi sku mdog dang mtshungs pa'i baM rnams la oM hrIH hUM TA ki badzra sar+b+ba bid swA hA oM rat+na rat+na ma hA rat+na ye swA hA zhes pa'i sngags 'phreng dmar po g.yan du bskor ba la dmigs nas bsnyen par bya'o / /
de nas nang mchod byin gyis brlab pa ni /
stong pa'i ngang las yaM las rlung gi dkyil 'khor /
raM las me'i dkyil 'khor /
kaM las mi mgo'i sgyed pu gsum gyi steng du a las ka pA la yangs shing rgya che ba dum bu gsum pa phyi dkar la nang dmar ba dpral ba rang la bstan pa'i nang du zla ba'i dkyil 'khor la shar du gau las ba lang gi sha /
lhor ku las khyi'i sha| nub tu da las rta'i sha /
byang du ha las glang po'i sha /
dbus su na las mi'i sha /
de'i steng du shar du b+h+rUM las dri chen /
lhor aM las rak+ta /
nub tu dzriM las byang sems /
byang du khaM las glad pa /
dbus su hUM las dri chu /
de'i steng du shar du b+h+rUM /
lhor aM /
nub tu dzriM /
byang du khaM /
dbus su hUM /
de @# / /
rnams kyi steng du oM AH hUM gi hUM las 'od zer 'og tu 'phros pas rlung g.yos me sbar /
thod pa dros /
sha lnga bdud rtsi lnga yi ge lnga 'bru gsum dang bcas pa 'od du zhu ba'i bdud rtsi chen por bsams nas oM AH hUM hA ho hrIH zhes phyag rgya dang bcas pa byas pas thams cad 'dres nas ye shes kyi rgya mtsho chen por dkar mer te zhu bar bsams nas oM AH hUM zhes brjod de lag pa g.yon pa'i srin lag gis dkrug nas lce la reg ste myangs pas lus kyi lha rnams mchod par bsam /
de nas bdag skyed bzhin du mdun gyi nam mkha' la yi dam bskyed pa la bla ma dang yi dam /
sangs rgyas dang byang chub sems dpa' /
mkha' 'gro chos skyong srung ma'i tshogs dang bcas pa thams cad dmigs te sngags kyi mtha' la 'bru gsum btags nas nang mchod dbul te /
gzhan la dbul ba ni rang rang gi gzhung nas bshad pa bzhin bya'o / /
de nas mchod bstod bya ste /
phyi nang gsang ba de kho na'i| /
mkha' mnyam mchod sprin dpag med kyis / /
rje btsun 'khor dang bcas rnams mchod / /
bzhes nas bdag la dgyes par mdzod / /
de nyid mngon gyur de bzhin gshegs / /
spros bral zab zhi rgyal ba'i yum / /
@# / /
sna tshogs skur ston 'gro ba'i mgon / /
rje btsun khyod la bdag bstod do / /
de nas nang gtor yang gong bzhin phul nas ar+g+haM la sogs pas mchod pa sngar bzhin bya'o / /
de nas tshogs kyi 'khor lo'i gral du 'khod pa thams cad lha dang lha mor bsams la bza' btung thams cad bdud rtsir byin gyis brlabs nas dam tshig dran pas tshogs la longs spyad de /
nang gi lha thams cad gsal por dmigs nas de rnams mchod pa'i tshul du bza'o / /
de nas lhag ma'i gtor ma 'bar ba'i phyag rgya byas nas chang gi kha phru btab ste a kA ro'i sngags dang rol mo dang bcas nas 'thor ba dang /
rdo rje'i glu'i sngags dang bsngo ba smon lam bkra shis kyi tshigs su bcad pa rnams bya'o / /
de nas nyal ba'i rnal 'byor ni rdzogs rim gyi thig le la dmigs nas nyal lo / /
de nas sngags kyi sgras bskul bar mos nas lha'i rnal 'byor la gnas par bya'o / /
rje btsun ma'i mngon rtogs rje btsun gyi bka' bzhin dpa' bo rdo rjes sbyar ba'o / / / /
na mo badzra dzo gI nI ye /
'di'i sbyin sreg bya bar 'dod pas skyabs 'gro sogs sngon du song bas sa gzhi gtsang nges pa la dkyil 'khor zla gam zla gam @# / /
rang la bstan pa'i nang du de bzhin gyi me thab brtsegs nas me sbar ba dang /
mngon rtogs bzhin rje btsun ma bskyed par bya ste /
me yang ye shes kyi mer bskyed pa'i khrod du gzhan yang bla ma dang yi dam /
sangs rgyas dang byang chub sems dpa' thams cad bskyed /
de nas dkar gsum dang /
mngar gsum dang /
'bras la sogs pa'i 'bru sna tshogs tshad dang /
zas sna tshogs tshad dang /
rin po che dang /
bdud rtsi gtsang ma dang /
dar mtshon sna lnga dang phye gtsang ma bsrel la bdud rtsir byin gyis brlabs te bla ma yi dam mchod pa'i tshul du me la gtor bar bya'o / /
de'ang lag pa gnyis dgang gzar blugs gzar du dmigs la dus re la lnga bcu 'am lnga brgya yang rung ste gang 'thad bya'o / /
de nas nang mchod dang ar+g+haM la sogs pas mchod /
'dod pa'i don la gsol ba gdab /
de nas lha thams cad rang la dzaH hUM baM hoH sa gnyis su med par bstim pas mchog dang thun mong gi dngos grub thams cad thob par bsam mo / /
gal te ca ka thams cad ma grub na'ang lha bskyed tshar nas rang la bsdus tshar gyi bar du tho dang 'gom yugs ma shor bar byas nas /
bza' btung gi me thab rang du @# / /
sngar bzhin skyed chog byas te ca ka gang 'byor gyis byas kyang rung ngo / /
byed ran pa'i dus ni bsnyen pa 'bum phrag sum cu so drug song nas so / /
sbyin sreg nyung bsdus 'di rje btsun gyi bka' bzhin dpa' ba rdo rje sbyar ba'o / / / /
na mo badzra dzo gI nI ye /
rje btsun ma'i dbang bya bar 'dod pas gnas dben par gtsang sbra legs por byas /
ba byung lnga las dri bzang gi sa chag chag btab pa la dkyil 'khor dkar po zlum po me ri dang bcas pa'i dbus su sin d+hu ra 'am /
sin d+hu ra dang mtshon dmar po bsres nas chos 'byung bsnol ma bris pa'i dbus su gri gug nag po rtse mo rang la bstan pa lte ba la baM gyis mtshan pa bris pa'i mdun nas brtsams te snying po kha nang du bstan pa bri /
dkyil 'khor dkar po zlum po'i zla kham rnams la 'bru gsum dang /
A li kha nang du bstan pa dang /
kA li kha phyir bstan pa bri'o / /
de'i mtha' la phyi nang gi mchod gtor ci 'byor pa rnams bsham /
de nas bdag skyed bsnyen pa dang bcas pa grub pa dang dkyil 'khor bsangs sbyangs nas chos 'byung nyis brtsegs kyi nang du mngon rtogs bzhin du bskyed la bsnyen pa dang mchod bstod ci @# / /
rigs pa bya'o / /
de nas maN+Dal sogs phul nas bdag 'jug len pa bzhin slob ma la dbang bskur bar bya ste /
de la'ang sngon 'gro dngos gzhi rjes gsum las /
dang po bdun rnam dag dang /
riT lnga'i sdom gzung lan gsum bya'o / /
de nas a khaM bI ra hUM zhes pas gdong g.yogs bcing ngo / /
de nas dam gzhag rnams bya ste /
de yang rdo rje thugs kar bzung nas /
deng khyod de bzhin gshegs pa thams cad dang dpa' bo dang rnal 'byor ma rnams kyi rigs su zhugs kyi /
de bzhin gshegs pa rnams kyi gsang chen dam pa 'di de bzhin gshegs pa rnams kyi dkyil 'khor du ma zhugs pa rnams kyi mdun du smra bar mi bya'o / /
ma dad pa rnams la'ang ma yin no zhes gsang bar gdam mo / /
phan yon gyi sgo nas dam la gzhag pa ni /
rdo rje thugs kar bzung ste /
deng phyin chad bu khyod kyis de bzhin gshegs pa rnams kyi dngos grub thob par 'gyur na /
dngos grub gzhan lta ci smos| de lta bu'i rdo rje ye shes bskyed par bya yi /
khyod kyis dkyil 'khor chen po ma mthong ba rnams kyi mdun du sma bar mi bya ste /
bu khyod dam tshig nyams par gyur ta re /
nyes dmigs kyi sgo nas @# / /
dam la gzhag pa ni /
rdo rje thugs kar bzung la /
rnal 'byor ma nyid deng khyod kyi / /
snying la yang dag gzhugs par gyur / /
gal te tshul 'di smras na ni / /
de ma thag tu dral te gshegs / /
yang rdo rje spyi bor bzung la /
'di ni khyod kyi dam tshig gi rdo rje ste /
gal te tshul 'di su'ang rung ba la smras na khyod kyi mgo 'gas par 'gyur ro / /
gnyis ka'i sgo nas dam la gzhag pa ni /
nang mchod sbyin la /
'di ni khyod kyi dmyal ba'i chu / /
dam tshig 'das na sreg par byed / /
dam tshig bsrungs na dngos grub ni / /
rdo rje bdud rtsi'i chu yis 'grub / /
oM pany+tsa a mr-i ta u da ka THA THA THA /
rdo rje slob dpon gyi bka' gnyan pa'i sgo nas dam la gzhag pa ni /
deng phyin chad bu khyod kyi dpal rje btsun rnal 'byor ma nga yin gyis /
ngas 'di gyis shig ces pa de khyod kyis bya dgos so / /
nga la bsnyas par ma byed cig /
byas na ya nga ba ma spangs par 'chi ba'i dus byas nas sems can dmyal ba chen por ltung bar gyur ta re /
da byang chub kyi sems sgom pa ni /
khyod rang gi thugs kar kun rdzob byang chub kyi sems kyi ngo bo zla ba'i dkyil 'khor zhig sgoms /
@# / /
de'i steng du don dam byang chub kyi sems kyi ngo bo rdo rje dkar po rtse lnga pa lte ba la hUM gis mtshan pa cig bsgoms nas rdo rje thugs kar bzung ste /
oM sar+b+ba yo ga tsit+ta u pa ta yA mi /
sid+d+hi sar+b+ba ya tha su khaM pur ta sa ma ya staM /
de nas rdo rjes spyan dar phye la /
rnal 'byor ma ni deng khyed kyi / /
mig 'byed par ni brtson par mdzad / /
phye bas thams cad mthong 'gyur ba / /
rdo rje'i mig ni bla na med / /
oM badzra pa shya ho zhes pa rnams kyis sngon 'gro song nas /
gnyis pa dngos gzhi la bum dbang gi yon du maN+Dal phul la gsol ba gdab pa ni /
ye shes lnga bdag rtse chen po / /
khyod kyis 'gro la mchog stsol ltar / /
bdag kyang bskyab pa'i don gyi phyir / /
rje btsun thar pa bla med stsol / /
ces len gsum gsol ba gdab /
de nas bla ma'i lus kyi lha rnams dang slob ma'i rtsa khams rnams gsal btab te /
bla ma'i snying ga lte ba mgrin pa gsang gnas spyi bo lnga las lha rnams sku mdog phyag mtshan mngon rtogs nas 'byung ba bzhin dang 'od dang bdud rtsi rnams rim bzhin slob ma'i lus kyi rtsa 'khor rnams su byon te /
de'ang lha rnams rtsa rnams kyi dbus su @# / /
so sor bzhugs /
'od dang bdud rtsis rtsa rnams thams cad khengs par bsam ste| snying ka chos kyi 'khor lo rtsa 'dab brgyad pa la lha dgu /
lte ba sprul pa'i 'khor lo rtsa 'dab drug cu re bzhi pa la lha re lnga /
mgrin pa longs spyod kyi 'khor lo rtsa 'dab bcu drug pa la lha bcu bdun /
gsang gnas bde chen gyi 'khor lo rtsa 'dab sum cu so gnyis pa la lha so gsum /
spyi bo bde chen gyi 'khor lo rtsa 'dab sum cu so gnyis pa la lha sum cu so gsum byon par bsam ste /
rtsa 'dab rnams las lhag pa'i lha re re byon pa ni dbus kyi gtso mo yin par shes par bya'o / /
de nas snying ga chos kyi 'khor lor lha rnams byon pa nas rim bzhin du zhe sdang dag /
rnam shes kyi phung po gnas gyur /
me long lta bu'i ye shes mngon du byed pa'i rten 'brel 'grig pa dang /
de bzhin du nga rgyal dang ser sna dag /
tshor ba'i phung po gnas gyur /
mnyam nyid ye shes mngon du byed pa'i rten 'brel 'grig /
'dod chags dag /
'du shes kyi phung po gnas gyur /
so sor rtog pa'i ye shes mngon du byed pa'i rten 'brel 'grig /
phrag dog dag /
'du byed kyi phung po gnas gyur /
bya ba sgrub @# / /
pa'i ye shes mngon du byed pa'i rten 'brel 'grig /
gti mug dag /
gzugs kyi phung po gnas gyur /
chos kyi dbyings kyi ye shes mngon du byed pa'i rten 'brel 'grig /
ces so so'i dag bya dag byed dang| spyi'i dag bya dag byed ni rtsa khams rnams su lha rnams byon pas gti mug dang /
bdud rtsis 'dod chags dang| 'od kyis zhe sdang rnams dag pa ste 'bras bu sku gsum mngon du byed par shes par bya'o / /
de ltar bla ma'i lus kyi dkyil 'khor du bum pa'i dbang thob /
lus kyi sgrib pa dag /
lam bskyed pa'i rim pa sgom pa la dbang /
'bras bu sprul pa'i sku mngon du byed pa'i rten 'brel 'grig pa'o / /
yang gsang ba'i dbang gi yon du maN+Dal phul nas gdong g.yogs bcings te gsol ba gdab pa ni /
zung 'jug bde ba chen po'i sku / /
rje btsun bzhan phyir mngon gyur pa / /
brtse bas 'gro la phan don du / /
rje btsun bdag la stsal du gsol / /
ces lan gsum gsol ba gdab /
bla ma bde mchog dpa' bo gcig par gyur pa dang yum rje btsun ma snyoms par zhugs pa'i sbyor mtshams nas byang sems kyi rgyun slob ma'i lce steng du byon par bsams la nang mchod sbyin pa@# / /
dang| yang bla ma'i thugs ka nas sngags 'phreng sngon po dang /
lte ba nas ser po| spyi bo nas dkar po /
mgrin pa nas dmar po /
gsang gnas nas sngags 'phreng ljang gu rnams rim bzhin bla ma'i zhal nas thon /
slob ma'i mgrin pa'i gnas su thim par bsams te sngags kyi rjes gnang lan lnga bya'o / /
de ltar na bla ma'i yum gyi b+ha ga'i dkyil 'khor du gsang ba'i dbang thob /
ngag gi sgrib pa dag /
lam rang byin brlab sgom pa la dbang /
'bras bu longs spyod rdzogs pa'i sku mngon du byed pa'i rten 'brel 'grig go /
shes rab ye shes kyi dbang gi don du maN+Dal phul nas gdong g.yogs bcings te gsol ba gdab pa ni| sku gsum lhun grub bde chen po / /
thugs rjes 'gro rnams bskyab pa'i phyir / /
bde chen sku nyid mngon mdzad pa / /
mnga' bdag bdag la de ltar stsol / /
ces lan gsum gsol ba gdab /
de nas rang nyid bde mchog dpa' gcig tu gyur pa la rje btsun ma gtad byung bar bsams te /
thar pa mchog gter lha mo ni / /
bde chen rgyal ba rnams kyi yum / /
bde ba thams cad 'byung gnas 'di / /
bu yis mchod sten mngon du @# / /
gyis / /
de nas lag pa g.yas su gri gug /
g.yon du thod pa bdud rtsis gang ba /
gru mor kha twaM ga gtad pa dang dbyer med pa'i tshul du rje btsun ma des rang gi pang du byon par bsams nas mkha' gsang byin gyis brlabs te yum gyi mkha' AH las padma dmar po 'dab ma lnga pa ze 'bru la AH sa mtshan pa /
yab kyi gsang gnas hUM las rdo rje sngon po rtse lnga pa lte ba la hUM gis mtshan par bsams la snyoms par zhugs pas lus thams cad thig les gang /
thig le thams cad bde ba'i rang bzhin du gyur pas dga' ba dang mchog dga' dang dga' bral gyi dga' ba dang lhan cig skyes pa'i dga' ba rgyud la skyes par bsam mo / /
de nas ngo sprad pa ni| dga' bzhi'i bde stong zung 'jug gi ting 'dzin rgyud la skyes pas zung 'jug gi yon tan thams cad skyes pa yin| yum khyed la gtad pas dga' bzhi'i bde stong zung 'jug gi yon tan thams cad thob pa dang /
gri gug dang thod pa bdud rtsis gang ba byin pas /
zung 'jug gi yon tan thams cad thob par shes par gyis la sems can gyi don gyis shig /
ces ngo sprad nas gnang ba sbyin no / /
de ltar bla ma'i kun rdzob byang chub sems kyi @# / /
dkyil 'khor du shes rab ye shes kyi dbang thob /
yid kyi dri ma dag /
lam dkyil 'khor 'khor lo sgom pa la dbang /
'bras bu chos kyi sku mngon du byed pa'i rten 'brel 'grig go /
dbang bzhi pa'i don du maN+Dal phul nas /
gdong g.yogs bcings te gsol ba gdab pa ni /
gnyis med ye shes mchog chen po| |phyag rgya chen po bde chen po / /
yang dag ji bzhin thugs su chud / /
bcom ldan bdag la thar mchog stsol| /
ces lan gsum gsol ba gdab /
de nas bla ma'i lus kyi lha rnams mar me gcig las gcig chad pa ltar bum dbang gi skabs bzhin du slob ma'i rtsa 'khor rnams la rim bzhin du byon nas bzhugs par bsam /
de nas lha rnams kyang thugs ka'i lha rnams la thim /
de rnams kyang gtso mo la thim /
gtso mo yang thugs ka'i baM la thim| de yang rim gyis nA da la thim /
de yang nam mkha' la 'ja' yal ba bzhin du bsams la mnyam par gzhag go /
de nas dngos gzhi ngo sprad pa ni /
mchog chen zab zhi'i ye shes 'di / /
chos kun rang bzhin rgyal ba'i thugs / /
rnam kun tha snyad yul las 'das / /
mkha' ltar mtha' dang bral ba'o / /
zhes ngo sprad pas lhan cig @# / /
skyes pa'i ye shes rgyud la skyes par bsam mo / /
de ltar bla ma'i don dam pa byang chub sems kyi dkyil 'khor du dbang bzhi pa thob /
lus ngag yid gsum gyi dri ma bag chags dang bcas pa thams cad dag /
lam rdo rje rba rlabs sgom pa la dbang /
'bras bu ngo bo nyid kyi sku mngon du byed pa'i rten 'brel 'grig go /
de nas dkyil 'khor dang A li kA li rnams la srin lag gis reg nas dpral bar thig le byas pas sku'i yon tan thams cad mngon du gyur pa dang /
chos 'byung dang snying po la reg nas mgrin par thig le byas pas gsung gi yon tan thams cad dang /
gri gug dang baM la reg nas snying gar thig le byas pas thugs kyi yon tan thams cad mngon du byas par bsam mo / /
de nas maN+Dal la sogs pa phul nas mchod gtor gtang /
tshogs la longs spyad nas lhag ma'i gtor ma gtang /
rdo rje'i glu dang bkra shis kyi tshogs bcad dang bsngo ba smon lam bya'o / /
lha gshegs su gsol nas dkyil 'khor bsdu /
las kyi rjes mi mngon par bya'o / /
rje btsun ma'i dbang rje btsun gyi bka' bzhin dpa' bo rdo rjes sbyar ba'o / / / /
na mo gu ru b+h+ye /
gnas dben par skyabs 'gro sogs sngon du byas /
stong pa'i ngang las pad nyi'i steng du hUM dkar po dang hrIH @# / /
dmar po las 'od 'phros /
'phags pa mchod /
sems can gyi don byas /
tshur 'dus yongs su gyur pa las rang nyid dpal 'khor lo bde mchog sku mdog dkar po zhal gcig phyag gnyis kyis bum pa dmar po bdud rtsis gang ba re re 'dzin pa /
de'i pang du rdo rje rnal 'byor ma zhal gcig phyag gnyis kyis thod pa bdud rtsis gang ba 'dzin pas yab la mkhyud pa /
yab rdo rje skyil krung dang yum padma'i skyil krung gis bzhugs pa /
gnyis ka'ang rus pa dang rin po che'i rgyan gyis brgyan pa /
de gnyis kyi dpral bar oM /
mgrin par oMH thugs kar hUM /
hUM las 'od 'phros /
ye shes pa spyan drangs /
dam tshig pa dang gnyis su med par gyur /
yang hUM las 'od 'phros /
rigs lnga 'khor bcas spyan drangs la ar+g+haM la sogs pas mchod nas /
bdag la dbang skur du gsol /
ces lan gsum gsol ba btab pas rigs lngas bum pa'i chus spyi bo nas dbang bskur bas chu rgyun des lus thams cad gang /
dri ma thams cad dag /
chu lhag ma yar lud pa las /
'od dpag med kyis dbu brgyan /
de nas rang gi thugs kar nyi ma'i dkyil 'khor @# / /
gyi steng du bum pa bdud rtsis gang ba /
de'i nang gi dbus su rdo rje rtse lnga pa'i lte ba'i nang du rang ngam bsgrub bya'i sems nyid hUM dkar po'i steng du bla ma dang dbyer med kyi yi dam gyis bum pa bdud rtsis gang ba bzung nas sku khrus gsol bas nad gdon bar chad thams cad zhi bar bsams la hUM gi mtha' la oM hrIH ha ha hUM hUM phaT tshe la srungs shig ces pas bskor ba la dmigs nas bsnyen pa bya /
nang mchod dang nang gtor chag med dbul| gzhan gyi don byed na bum pa 'gul chings dang kha rgyan legs po byas te nas la padma 'dab brgyad bris pa'i steng du gzhag /
gzungs rdor gzungs thag dang bcas pa bum pa'i mdun rang la bstan pa'i steng du gzhag /
de nas bum pa bsang sbyang byas te phyi bum pa /
nang gzhal yas khang du bskyed pa'i dbus su sngar bdag skyed kyi skabs bzhin du bya /
bum pa'i mtha' la mchod pa rnams kyis bskor /
de nas rang nyid yi dam du gsal ba'i ngang nas bum bskyed kyi lha la mchod /
de nas gzungs rdor dang gzungs thag rigs lnga'i rang bzhin du mos la gzungs thag lag tu gzung /
rang gi thugs ka nas 'od 'phros /
gzungs thag la 'khril nas lha rnams la phog @# / /
pas de rnams kyi rgyud bskul te de rnams kyi thugs ka nas 'od zer dpag tu med pa 'phros pas 'khor 'das kyi yon tan dang bcud thams cad bsdus /
bum chu dang lha rnams la thim /
de lta bu'i dmigs pa thun bzhi la sogs pa chag med du byas nas gtso bor bum bskyed kyi bsnyen pa dang mchod pa bya'o / /
de nas bzang rtags byung ba dang bum pa'i lha la sngar bzhin mchod pa sogs byas nas lha rnams 'od du zhu ba las byung ba'i bum chur dmigs te rang gis btung /
bsgrub bya la sbyin /
dkyil 'khor bsdu /
las kyi rjes mi mngon par bya'o / /
dpal 'khor lo bde mchog dkar po la brten pa'i 'chi slu'i man ngag rje btsun gyi bka' bzhin dpa' bo rdo rjes sbyar ba'o / / / /
! dpal 'khor lo bde mchog gi lha tshogs rnams la phyag 'tshal lo / /
'di'i dbang byed par 'dod pas gnas dben par skyabs 'gro sogs sngon du byas nas padma 'dab brgyad kyi steng du man dzi bzhag pa'i steng du 'brang rgyas nor bu'i gzugs zan las byas pa la sbrang ngam bu ram dang mar khu la zan gyi ril bu bsnol nas gzugs /
gzhan yang dkar gsum mngar gsum gyis @# / /
brgyan pa bsham /
g.yas su bum pa mgul chings sogs dang ldan pa gzhag /
g.yon du ka pA la bdud rtsis bkang ba gzhag /
de gsum gyi mtha' mchod pa'i tshogs ci 'byor bas bskor /
de nas bdag skyed bsnyen pa dang bcas pa rnams tshar ba dang mdun gyi 'brang rgyas la sogs pa rnams bsangs sbyangs nas 'brang rgyas yi dam yab yum du bskyed /
bum pa dang ka pA la gzhal yas khang du bsgoms nas bum pa'i nang du bde mchog /
ka pA la'i nang du rje btsun ma bskyed /
de nas rigs bdag gi rgyas 'debs pa'i bar mngon rtogs bzhin bya'o / /
de nas lha de rnams kyi dpral bar oM dkar po /
mgrin par A dmar po /
thugs kar hUM sngon po bsams la| oM las 'od zer dpag tu med pa phyogs bcur 'phros pas 'khor 'das kyi yon tan thams cad dang bcud thams cad mtshan bzang po so gnyis dang dpe byed bzang po brgyad cu dang 'od zer kha dog sna lnga dang bdud rtsi kha dog sna lnga dang rin po che sna lnga'i rnam par bkug nas 'brang rgyas la sogs pa gsum la thim par bsam /
mgrin pa'i AH las 'od zer sngar bzhin 'phros pas 'khor 'das kyi bcud dang yon tan thams cad 'bru gsum dang A @# / /
li kA li dang bdud rtsi'i rnam par bkug nas sngar bzhin bstim /
thugs ka'i hUM las 'od zer sngar bzhin 'phros pas yang 'khor 'das kyi bcud dang yon tan thams cad bum chu dang /
thod pa bdud rtsis gang ba dang /
rdo rje dang dril bu sogs phyag 'tshan dang /
'od zer dang /
yang bkra shis rdzas brgyad dang rgyal srid sna bdun gyi rnam par bkug nas bstim mo / /
yang hUM las 'od zer 'phros pas de bzhin gshegs pa rnams kyi thugs rgyud bskul bas de rnams las 'chi ba med pa tshe'i dngos grub bum pa dmar po bdud rtsis gang ba phyogs bzhi mtshams bzhi steng 'og gnyis dang bcu nas dpag tu med pa byung ste sngar bzhin du thim par bsam mo / /
de nas maN+Dal sogs phul nas rgyun bshags dang rigs lnga'i sngom pa gzung ba lan gsum bton pa'i rjes zlos byed du gzhug go /
de nas bla ma dang yi dam dbyer med pa spyi bor byon /
snyoms par zhugs pa'i sbyor mtshams nas byang sems kyi rgyun byung bas smin mtshams yan gang /
lus kyi dri ma dag /
bum dbang thob| yang snyoms par zhugs pa'i byang sems lce'i steng du byon par bsam /
nang mchod sbyin /
@# / /
mgrin pa'i gnas thams cad gang /
ngag gi dri ma dag /
gsang dbang thob /
yang snyoms par zhugs pa'i sbyor mtshams nas byang sems kyi rgyun byung /
spyi gtsug nas rkang mthil gyi bar thams cad gang /
yid kyi dri ma dag /
shes rab ye shes kyi dbang thob /
de nas smin mtshams kyi thad kar hUM dkar po cig bsams pa de zhabs kyu nas rim gyis na da'i bar du thim nA da'ang je chung du song ba 'ja' yal ba bzhin bsams nas mnyam par gzhag go /
des dbang bzhi pa thob /
lus ngag yid gsum gyi dri ma bag chags dang bcas pa dag /
de nas 'brang rgyas mgo la bzhag ril bu khar byin pas yi dam gyis tshe'i dngos grub byin par bsam /
de nas bum chu dang ka pA la'i lha gnyis 'od du zhu nas 'chi ba med pa tshe'i dngos grub du bsams la lag pa g.yas su bum chu g.yon du ka pA la bdud rtsis gang ba byin pas yab yum so so nas 'chi ba med pa tshe'i dngos grub gnang bas thob par bsams te bum chu dang ka pA la'i bdud rtsi sbyin no| |de nas /
bcom ldan bdag la stsal lags kyis / /
bcom ldan bdag la byin gyis rlobs / /
@# / /
zhes lan gsum gsol ba gdab /
de nas me tog gam 'brang rgyas spyi bor bzhag ste| bcom ldan 'di la stsal lags kyis / /
bcom ldan 'di la byin gyis rlobs / /
len gsum brjod pas bla ma'i sku gsung thugs dang slom ma'i lus ngag yid gsum dbyer med du bsam mo / /
de nas 'brang rgyas yi dam du bskyed pa de 'od du zhu nas bdud rtsi'i rang bzhin du gyur par bsams la dngos grub kyi tshul du bza' bar bya'o /
de nas maN+Dal dang mchod gtor rnams dbul /
tshogs la longs spyad /
lhag gtor btang /
rdo rje'i glu dang bkra shis kyi tshigs su bcad pa dang /
sngo ba smon lam rnams byas la las kyi rjes mi mngon par bya'o / /
bde mchog dkar po'i tshe sgrub rje btsun gyi bka' bzhin dpa' bo rdo rjes sbyar ba'o / / / /
na mo gu ru ar+ya tA re ye /
skyabs 'gro sogs sngon du byas nas stong pa'i ngang las pad zla'i gdan la taM las 'od zer 'phros /
'phags pa mchod /
sems can gyis don byas /
tshur 'dus pa las rang nyid sgrol ma dkar mo zhal gcig phyag gnyis kyis yid bzhin gyi nor bu dang rgyal @# / /
mtshan 'dzin pa /
de'i thugs kar nyi ma'i gdan la sgrol ma dkar mo zhal gcig phyag gnyis kyis zhags pa dmar po thag pa lta bu rtse mo yid bzhin gyi nor bus mtshan pa 'dzin pa /
gnyis ka'ang zhabs rdo rje skyil krung gis bzhugs pa /
dar dang rin po che'i rgyan gyis spras pa'i dpral bar oM /
mgrin par AH thugs kar hUM /
hUM las 'od zer 'phros /
po ta la nas ye shes pa spyan drangs /
gnyis su med par bstim /
yang 'od 'phros /
rigs lnga spyan drangs /
bdag la dbang bskur du gsol ces lan gsum gsol ba btab pas bum pa'i chus spyi bo nas mar dbang bskur /
lus thams cad gang /
dri ma thams cad dag /
dbang thams cad thob /
chu lhag ma yar lud pa las 'od dpag med kyis dbu brgyan no / /
de'i thugs kar zla ba'i gdan la taM dmar po la oM tA re tut+tA re tu re swA hA /
oM sar+b+ba lo ka adku sha dzaH dzaH zhes pa'i sngags kyis bskor ba las 'od zer zhags pa dang lcags kyu la sogs pa'i rnam pa can dpag med 'phros pas 'khor 'das kyi bcud dang yon tan dgos 'dod thams cad yid bzhin gyi nor bu dang bum @# / /
pa bzang po la sogs pa'i rnam par bkug nas rang la thim par bsams bsnyen pa bya'o / /
snod gtsang ma'i nang du gtor ma dkar gsum mngar gsum dar mtshon sna lngas brgyan pa bshams la rin po che'i snod dang oM AH hUM gis bdud rtsir byin gyis brlabs nas sngags kyi mthar i daM ba liM ta kha kha khA hi khA hi zhes pa btags la dbul /
ar+g+haM la sogs pas mchod /
thugs ka'i hUM las 'od zer 'phros pas rang 'dra'i yi dam yang bkug nas rang la bstim /
gtor ma thun bzhi la sogs pa mang du dbul ba gal che /
sha chang sgog btsong zas gos grib can sogs thams cad spang /
mtshams la 'jug pa dang mtshams dbye ba yang yar tshes kyi gza' skar bzang po la bya'o / /
rtags ni zla ba shar ba dang 'dod yon sna tshogs 'bul du byung ba la sogs pa rmi lam du 'byung ngo / /
gzhan la gsang ba gces so / /
sgrol ma'i sgrub thabs rje btsun gyi gsung bzhin dpa' bo rdo rjes sbyar ba'o / / / /
na mo gu ru Ar+ya tA rA ye /
'di'i dbang byed par 'dod pas dben par padma 'dab brgyad bris pa'i steng du zan la nor bu 'bar ba bcos la sbrang ngam bu ram mam mar khu la ril bu @# / /
bsnol bas brgyan pa yi dam du bskyed /
mtha' mchod pa gang 'byor ba rnams kyis bskor| skyabs 'gro sogs dang bsnyen pa gang 'grub byas nas maN+Dal phul la bdun rnam dag lan gsum bya /
de nas bla ma yi dam dbyer med kyi gnas gsum gyi 'bru gsum las 'od zer dkar dmar sngo gsum rim bzhin byung nas rang gi gnas gsum du rim bzhin thim pas sku gsung thugs kyi rjes gnang rim bzhin thob par bsam mo / /
de nas nor bu mgo la bzhag pas sku'i byin rlabs thams cad thob /
bla ma'i zhal nas sngags 'phreng byung ba rang gi zhal du zhugs par bsgoms nas sngags brgya rtsa sogs kyi rjes zlos byas pas gsung gi byin rlabs thob /
ril bu khar byin pas thugs kyi byin rlabs thams cad thob par bsams te bla ma'i sku gsung thugs dang rang gis lus ngag yid gsum dbyer med du bsam /
de nas nor bu yi dam du bskyed pa 'od du zhu nas bdud rtsir gyur bar bsam te dngos grub kyi tshul du bsam nas bza'o / /
de nas las kyi rjes mi mngon par bya'o / /
sgrol ma'i rjes gnang rje btsun gyi bka' bzhin dpa' bo rdo rjes sbyar ba'o / / / /
na mo gu ru Ar+ya many+dzu shrI ye /
gegs @# / /
bsel 'di la gsum ste /
sku dang gsung dang thugs kyi sgo nas so / /
dang po ni snying rlung blo mi bde ba dang /
gzhan yang gegs gang byung yang bstun par bya ste /
snying rlung la sogs pa grang gzhi la brten pa'i gegs la ni rang yi dam du bskyed pa'i snying ga'i dkyil du gzhal yas khang sran 'bru tsam gyi dbus su yi dam til 'bru tsam bsgoms te /
ngo bo gzhal yas khang dang yi dam yin pa la rnam pa me'i rang bzhin can kha dog dmar po shin tu tsha ba'i rang bzhin me 'bar la khad pa cig bsam /
de las 'od zer dmar po reg bya shin tu tsha ba 'phros pas snying gi nang dang lus thams cad gang bar bsam /
de nas /
zhag lnga drug tsam bsgoms pas cher ma phan na gzhal yas khang cog sgong tsam gyi nang du nyi ma'i gdan la yi dam gshin rjes gshed dmar po zhal gcig phyag gnyis pa dbyug pa dang thod pa khrag gis gang ba bsnams pa /
zhabs g.yas bskums g.yon brkyang de la bla ma dang yi dam dang sangs rgyas dang byang chub sems dpa' thams cad sku mdog dmar po me stag dmar mo 'phro ba dang bcas pa dpag tu med pa phyogs bzhi mtshams bzhi steng 'og gnyis dang bcu nas @# / /
mtsho la kha ba babs pa bzhin sib sib rgyun ma chad bar thim pas yi dam las ye shes kyi me shin tu tsha ba'i rang bzhin can 'bar te snying la bsregs nas lcags bsregs lta bu dmar hur re bar gyur /
slar yang sngar bzhin du rgyal ba sras bcas thams cad yi dam la thim ste ye shes kyi me yang tsha ba cher song bas lus kyi snying ga skor dang /
de nas mgrin pa dang lta ba dang spyi gtsug man chad rkang mthil yan chad bsregs pas rang gi lus 'di yang yi dam gshin rje gshed dmar du gyur te ye shes kyi me chen po rgyun ma chad par 'bar ba dang /
sngar bzhin du yi dam snying gi dkyil du bsgoms pa dang gnyis ka la rgyal ba sras bcas thim byung ba dang /
ye shes kyi me 'bar ba'i dmigs pa brtan po byas nas snying gi dkyil 'khor gyi yi dam dang bla ma gnyis su med par bsams te 'dun pa drag pos gsol ba btab nas sngar bzhin gyi dmigs pa las ma yengs par bya'o / /
des phan par nges so / /
bad kan la brten nas blo mi bde ba byung ba'am /
rlung shas chung bad kan shas chen snying gi dkyil du gzhal yas khang sran 'bru tsam dang yi dam til 'bru tsam gnyis ka'ang sngon po gsal la dwangs pa bsil ba'i rang bzhin @# / /
can 'od zer bsil sing bas snying gi nang dang lus thams cad gang bas bsil sing nge song bar bsams la yang sngar bzhin gyi rgyal ba sras bcas thams cad kyang sku mdog sngon po 'od zer sngon po bsil ba'i rang bzhin can dang bcas pa sngar bzhin du thim byung bas lus kyi sdig sgrib thams cad dag par bsams nas sngar bzhin gsol ba btab ste dmigs pa brtan po bya'o / /
mkhris pa shas che na'ang gzhan thams cad sngar bzhin la /
thams cad dkar po bsil ba'i rang bzhin can 'od zer dkar po dang bcas pa bsgom par bya'o / /
rlung mkhris bad kan cha snyoms kyang nyams mi dga' ba sogs byung na sngar bzhin gyi yi dam la sogs pa rnams bsams nas bla ma dang yi dam dbyer med la dmigs te mdun pa drag pos gsol ba rgyun ma chad par btab pas de las 'od zer 'phros /
snying gi nang dang lus thams cad gang /
sdig pa dang sgrib pa thams cad sangs dag par bsams nas bla ma dang yi dam dbyer med la dmigs pa gtan par bya'o / /
yang na sngar gyi sems nyid dang dbyer med kyi yi dam gri gug dang thod khrag 'dzin pa cig spyi gtsug nas phyir thon te @# / /
gri gug gis rang gi snying de bcad nas mdun gyi nam mkha'i gnas su dmar tsar re bzhag par bsams la de la dmigs pa brtse gcig tu gtang nas bla ma yi dam spyi bor bsgoms la gsol ba gdab /
de nas 'jog pa'i dus su snying de padma 'dab ma brgyad pa cig tu gyur pa'i steng du bla ma yi dam bskyed nas gsol ba gdab /
mchod pa dbul /
mthar gdan dang bcas pa rang gi snying gar byon par bsam /
de nas de la gsol ba drag tu btab la de'i mdzod spu'am thugs ka la dmigs pa gtad nas mnyam par gzhag par bya'o / /
yang mdun gyi nam mkha'i gnas su bla ma yi dam dbyer med bskyed nas lus dang longs spyod thams cad ltos med du phul te /
shi rung gson rung legs rung nyes rung bla ma khyed rang mkhyen bsam pas snying gi dkyil rus pa'i gting nas skad che chung gang yang rung bas mig mchi ma gcad mi thob pa 'dzag pa tsam gyi gsol ba btab la /
de nas de'i mdzod spu la sems ma yengs bar byas la mnyam par bzhag nas mthar sngar bzhin snying gi dkyil du bsgoms te nyal ba'i dus su de'i mdzod spu la dmigs pa gtad la ma @# / /
yengs bar nyal bar bya'o / /
de yang gdon gyis bar chad byung na dngos sam rmi lam du cho 'phrul ngan pa gang byung ba de yid gnyis dang the tshom med par pad zla'i gdan la mdun gyi nam mkha' 'am spyi bo'i gtsug gam snying gi dkyil du bsgoms nas /
bdag 'dra ba 'ong ba /
bla ma la bla mar ngo ma shes par mi ma yin du bzung ba mthol lo bshags so zhes mang du byas pas bla ma dang yi dam dbyer med du sangs rgyas par gyur bar bsams nas gsol ba drag tu gdab /
de nas mdun gyi nam mkha' la gzhal yas khang rgyan du mas brgyan pa'i dbus su seng ge brgyad kyis bteg pa'i rin po che'i khri'i steng du bskyed nas de la rgyal ba sras bcas thams cad bstim /
gzhan yang bla ma yi dam rgyal ba sras bcas khro bo dang khro mo chos skyong srung ma'i tshogs dang bcas pa thams cad sprin 'thibs pa ltar bsams la gtso bo'i thugs ka nas lha mo ral gri dang thod pa'i 'dzin pa cig byon pa dang rang gi sems dang dbyer med kyi lha mo cig rang gi spyi gtsug tu yar byon pa dang gnyis po dbyer med du gyur pa des rang gi thod pa de ral @# / /
gris bcad nas gzhal yas khang gi mdun du mi mgo'i sgyed pu gsum gyi steng bzhag nas de'i nang du rang gi lus thams cad ral gris gtubs nas bcug pa dang gtso bo'i thugs ka nas 'od zer 'og tu 'phros pas rlung g.yos me sbar thod pa dros sha thams cad zhu nas ye shes kyi bdud rtsir sangs rgyas gyur par bsam /
de nas sngar gyi lha mo dpag tu med pa 'phros nas thams cad kyi phyag gnyis kyis ka pA la re re bzung ste bdud rtsi de gtso bo nas bzung ste thams cad la drangs pas mnyes shing tshim par bsam /
mthar ar+g+haM la sogs pa dang yid kyis kyang mchod /
de nas gsol ba drag tu btab ste /
bdag la mngon par dbang skur du gsol zhes yang yang bya'o / /
de nas bla ma'i spyi bo nas 'od zer dkar po byung /
rang gi smin mtshams su thim /
lus kyi dri ma dag /
bum dbang thob /
yang mgrin pa nas 'od zer dmar po byung /
rang gi mgrin par thim /
ngag gi dri ma dag /
gsang ba'i dbang thob /
yang thugs ka nas 'od zer sngon po byung /
rang gi thugs kar thim /
yid kyi dri ma dag /
shes rab shes ye kyi @# / /
dbang thob /
yang gnas gsum nas 'od zer kha dog sna tshogs byung /
rang gi gnas thams cad du thim /
lus thams cad gang /
lus ngag yid gsum gyi dri ma bag chags dang bcas pa thams cad dag /
dbang bzhi pa thob /
de nas gzhal yas khang lha rnams dang bcas pa thams cad gtso bo la thim /
gtso bo bdag gi snying gar byon nas bzhugs par bsams la sngar bzhin du gsol ba gdab par bya'o / /
de ltar nyin re bzhin du thun re sogs gang 'grub bya'o / /
yang gnyan sar phyin nas phog thug dang bar chad 'ong dogs na /
gnas gang yin pa de gzhal yas khang dang de na gnas pa'i 'byung po gang yin pa de yi dam du bskyed nas sngar bzhin du gsol ba gdab /
ku su lu'i tshogs sog byas la dbang bzhi blangs te longs spyod thams cad ltos med du phul nas /
gang byung yang khyed rang mkhyen zhes ngag tu brjod /
yid la bsams nas snying gi dkyil du bsgom /
mdun du'ang bzhugs shing de'i pang du mgo bzhag nas nyal bar bsam ste| de gar yod pa'i phyogs su mgo gtad nas bdag 'dzin blos btang la nyal la / /
de bzhin du ltas @# / /
ngan gang byung bla ma yi dam du bskyed nas mchod pa dbul /
gsol ba gdab /
dbang blang| lus longs spyod thams cad ltos med du snying gi dkyil rus pa'i gting nas yang yang phul la shi rung gson rung legs rung nyes rung khyed rang mkhyen sems pas snying gi dkyil du bsgom /
de la rgyal ba sras bcas thams cad yang yang bstim nas gnas na bar chad gang gis kyang tshugs mi srid /
gal te rnag la sogs pas skrangs pa la sogs pa byung na'ang gang byung ba'i gnas nyid du de ltar bya'o / /
'di ni dug sman du sgyur ba| rkyen ngan grogs su mkhyer ba /
bar chad dngos grub du blang ba bya ba yin pas shin tu zab par shes par byas nas nyams su blang bar bya'o / /
thun mong ma yin pa'o / /
gnyis pa gsung yig 'brus gegs bsal ba ni /
rlung shas ches nas snying rlung 'dra ba byung na snying gi dkyil du nyi gdan la raM dmar po me'i rang bzhin can reg bya shin tu tsha ba me 'bar la khad pa bsgom par bya'o / /
gzugs po thams cad la klad gzhi'i nad byung na rang yi dam du bskyed /
rtsa dbu ma yang rtse spyi gtsug dang mar rtse lte 'og tu yod pa mdog dmar po @# / /
mda' snyug tsam zhig stong sang nge bar bsgom /
ro rkyang gnyis gsal gdab /
spyi bor bla ma bsgom /
de nas rtsa dbu ma'i mar rtse lte 'og tu raM dmar po las me 'bar bas rtsa dbu ma'i nang thams cad gang /
de nas ro rkyang dang lus thams cad me'i rang bzhin du gyur par bsam mo / /
bye brag tu nad byung na nad de'i dkyil du bsgoms la me sbar bas nad gdon bar chad thams cad gtan med du bsregs par bsam mo / /
bad kan shas che na snying gi dkyil du zla ba'i gdan la hUM sngon po gsal la dwangs ba bsil ba'i rang bzhin can 'od zer sngon po dang bcas pa bsgom par bya'o / /
de nas de la ma yengs bar sems rtse gcig tu gtad par bya'o / /
mkhris pa shas che na snying gi dkyil du yi ge AH dkar po gsal la dngas pa 'od zer dkar po dang bcas pa la sems rtse gcig tu gtad la mthar AH de nam mkha' la 'ja' yal ba bzhin du bsam mo / /
gsum pa thugs phyag mtshan dang thig les gegs bsal ba ni /
rlung shas che rigs la lcags kyi rdo rje rtse dgu pa me 'bar bzhin pa bsgoms nas rtse gcig tu gtad par bya ste /
gzhan bya lugs gong dang 'dra'o / /
@# / /
bad kan shas che na ral gri sngon po bsil ba'i rang bzhin can bsgom pa dang /
mkhris pa shas che na thod pa dkar po bdud rtsis gang ba bsgom pa ste /
phyag mtshan dang thig le gang yang mthar 'od du zhu nas nam mkha' la 'ja' yal ba bzhin du bsgom par bya'o / /
gzhan thams cad gong dang 'dra'o / /
thig le yang gsal la dwangs pa sran 'bru tsam kha dog dkar dmar sngo gsum 'od zer dang bcas pa bsgom ste gong bzhin no / /
lus gnad kyi sgo nas gegs bsal ba ni /
mgo dang ro stod rkang pa na na rang yi dam du bskyed /
lag pa gnyis rdo rje khu tshur snying gar bsnol /
de nas langs te sgal tshigs drang por bsrang /
rkang rting gnyis dus mnyam du 'phong la 'phog par byas nas rlung bzung ste 'phar bar bya'o / /
de ltar nyin re bzhin du brgya rtsa la sogs pa byas pas nges par phan no / /
pho ba na na gan rkyal du nyal /
rkang pa gnyis phyir brgyangs nas lag pa gnyis rdo rje rtse lnga par bsams te rdo rje khur tshur byas nas rlung bzung ste shed kyis pho ba'i steng du bskyur bas rmur bar bya'o / /
yan lag na na rang rang gi 'khrul 'khor rnams bya'o / /
ro stod la dpung skor dang /
sked pa la @# / /
sked skor /
pho ba la pho skor dang /
khol dmigs su na na /
de ka mnye zhing rmur ba rnams skabs dang bstun nas shes par bya'o / /
dmigs pas gegs bsal ba ni mgo na na mgo khrol tshags lta bur gsal har re bar bsams nas de las nad gdon thams cad phyir thon par bsam mo / /
snying rlung 'dra byung na snying de dum bu brgyad dang bcu drug tu gshags pa'i nang nas khrag dang chu ser thams cad phyir sangs thon par bsam /
ro stod na na'ang de bzhin du bya'o / /
gzhan yang rkyen ngan gang byung na'ang gong du bshad pas mtshon nas lam du 'khyer shes par bya'o / /
gegs bsel gyi gdams pa rje btsun gyi bka' bzhin dpa' bo rdo rjes sbyar ba'o / / / /
bla ma dam pa rnams la phyag 'tshal lo / /
rlung sems gnad kyi man ngag la dang po rlung gi gnad ni /
rlung sems rten dang brten pa yin pas chos rnam dag sgrub 'dod pas de'i gnad shes pa shin tu gal che ste /
gal te de'i gnad ma shes na ting nge 'dzin bsgoms kyang dge sbyor la bogs mi 'byung /
bar chad mang /
des na nang du skyon dang yon tan gang 'dug legs po brtags nas /
de yang 'dod chags dang zhe sdang dang gti mug dang phrag dog dang nga rgyal dang ser sna @# / /
la sogs pa nyon mongs pa'i rigs gang gi bsam pa rgyu yang de dus su rlung nang du gcig kyang mi 'dzin par phyir bus nas phyir bzung bar bya /
de nas nyon mongs pa gang dang gang skyes pa de'i gnyen po gang yin pa de bsgoms la rlung nang du gzung bar bya'o / /
gal te nyon mongs kyi bsam pa rgyu dus rlung bzung nas ting nge 'dzin bsgoms kyang rlung bzung tshad nyon mongs pa'i rlung du 'gyur bas dge sbyor la bogs mi 'byung bar nyon mongs pa phyir 'phel bar 'gyur ro / /
yang nang du dad pa dang snying rje dang byang chub kyi sems la sogs pa dge ba'i bsam pa gang rgyu yang de'i dus su rlung phyir bu bar mi bya bar thub tshad kyis nang du gzung bar bya'o / /
gal te nang du bzung ma thub na'ang dal bus btang nas shed kyis gcig kyang bud par mi bya'o / /
gal te de'i dus su rlung phyir bzung ba'am phyir bus na bar chad mang zhing yon tan la bogs mi 'byung bar shes par bya'o / /
mdor na skyon gyi rigs gang gi bsam pa rgyu yang de'i dus su rlung phyir bus nas nang du mi gzung /
yon tan gyi rigs gang gi bsam pa rgyu yang de'i dus su rlung phyir mi 'bud phyir mi gzung bar nang du gzung bar shes par bya'o / /
gnyis pa sems kyi @# / /
gnad ni gnyen po stobs ldan bsten nas nyon mongs pa'i bsam pa 'bur 'joms byed pa shin tu gces te /
chos thams cad mdun pa'i rjes su byed pa can yin pas nyon mongs pa'i bsam pas kun nas bslang ste dge ba'i bya ba gang bsgrub kyang thar pa'i rgyur gcig kyang 'gro ba mi srid pas nyon mongs pas kun nas bslang ba'i 'dod pa de'i 'bras bu tshe 'di 'am phyi ma rnams su skyed par shes par bya'o / /
de'ang bsam pa'i phugs rang la 'dod pa gang 'dug zhib tu brtag dgos te /
de ltar ma brtags na nor sa chen po 'dug ste /
lo 'dod grags 'dod che 'dod dang /
snyed pa dang bkur ste dang 'khor sdud pa dang /
phrag dog dang 'gran sems rnams kyis kun bslang bas 'phral du bstan pa dang sems can gyi don sems pa skad byed par 'dug ste kha zas bzang po la dug bsres nas za yang bde ba'i rgyur mi 'gro ba de bzhin du de lta bus dge ba gang bsgrubs kyang thar pa'i rgyur 'gro mi srid par shes par bya'o / /
mdor na gzhan don bstan pa'i bya ba thos bsam sogs gang byed kyang nyon mongs pas kun nas bslang ba min pa dang nyon mongs pa'i rgyur ma song ba gal @# / /
che| rlung sems gnad kyi man ngag mdor bsdus pa rje btsun gyi bka' bzhin dpa' bo rdo rjes sbyar ba'o / /
'di'i brgyud pa ni rgyal ba rdo rje 'chang /
rje btsun 'jam pa'i dbyangs /
grub chen dpa' bo rdo rje /
chos kyi rgyal po btsong kha pa chen po /
rje chos bzang dpal ba /
thams cad mkhyen pa dge 'dun grub /
paN chen ye shes rtse mo /
rje chos ldan pa /
mar ston sems dpa' chen po tshul khrims rin chen /
rdo rje 'chang sngags ram pa dge 'dun kun dga' bkra shis /
thams cad mkhyen pa bsod nams rgya mtsho /
brag dgon spyan mnga' gzhon nu chos dpal bzang po /
rigs kun bdag po snang mdzad rdo rje /
'khor lo'i mgon po shrI b+hU ti /
des bdag la'o / /
'dir ma 'dus pa chos skyong phyi nang gsang gsum gyi skor rnams bka' dog par mdzad cing dbang gi phyag len yang yig ca 'di nyid sor gnas la zhib ca'i kha skong rnams mthong ba brgyud pa'i phyag bzhes la ltos dgos pa lags sa / / / /
mang+ga laM / /
