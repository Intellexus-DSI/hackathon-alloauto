@# / /
lcags mkhar zur dgu pa'i gtor chog srid gsum rnam rgyal gyi chog sgrigs srid gsum rnams rgyal dga' ston gyi zur rgyan gnam lcags 'phrul 'khor zhes bya ba bzhugs so / /
@## / /
na mo gu ru badzra b+hai ra wA ya /
drag shul nyams brgyasX 'jigs pa kun las skyog /
phyag cha'i mtshon brgyasX bde ba'i mchog sbyin mdzad / /
ha ha'i bzhad brgyasX mchog gi dbugs dbyung sbyin / /
mi sdug nyams ba rgyasX brjid pa'i dpal der bdud / /
'dir r+wa dge gdams pa gcig gyur gyi lcags mkhar zur dgu pa'i gtor chog 7gong sa rgyal mchog lnga pa chen pos dam pa'i srid gsum rnam rgyal gyi sbyor dngos gyi lag len zur 'debs kyi tshul du dgod pa la /
sbyor ba'i lag len dang dus dang phyogs kyi khyad par rnams gzhung las gsal bar gsungs pa ltar la /
lcags mkhar gyi 'og gzhi phung gsum gyis las byas pa'i stegs bu'i khar dug khrag dang ro sol gyis byugs pa'i steng du ro skra'i thig skud dang /
mi rus kyi rdul tshon rnams tshogs par byas nas 'khor lo 'bri bar gsungs te /
ci 'tshams @## / /
'os pa'i sa stegs ni / /
gru gsum pa la dug khrag dang / /
ro sol gyis ni byugs ba'i steng / /
chos 'byung rtse mo dgra'am lho / /
yang na lha min gdong phyogs bstan / /
zhes gsungs pa ltar dang /
gal te de ltar ma 'byor na thig skud dkyil 'khor gzhan du longs ma spyad pa /
dri zhim pa'i chu dang bdud rtsi lnga dang ba byung lngas sbags pa /
sa tshon sogs spyi 'gro ltar gyis kyang rung zhing /
gnas brtan 'jam dbyangs grags pa'i zur rgyan du ras bris kyis kyang rung bar gsungs /
gang ltar sgrub pa po rnams kyis bdag bskyed rdzogs par bsgom /
gzhir der sngar dkyil 'khor gyi bya ba ma myong ba'i sa yin na /
sa bslang gi skor zhing skyong las bslang ba dang /
sa'i lha mo las bslang ba dang /
sa sbyang ba'i skor rnams dkyil chog sogs gzhan nas byung ba ltar bya /
rang lha'i nga rgyal la gnas gnas pas /
kha lho phyogs /
su bltar nas dam tshig rjes su dran la /
sa ma ya stwaM| zhes brjod /
de nas 'khor 'bri pa ni srid gsum rnam rgyal du /
chos 'byung dbyings bzhin de nang du / /
gdung zlum pa dang gdung bzhi yis / /
mig mngas ris su ming tshe dgu /
gdung rnams nag po ling tshe rnams / /
phyogs mdog chos 'byung nag po rno / /
rdo ru me ri sna tshogs so / /
ling tshe dgur ni tshom bu dgu /
dbus kyi mdun rgyab gnyis su re / /
phyogs skyong mdor dang mthun par dgod / /
ces gsungs pa las / /
thig rtsa gsal bar mi snang zhing| mdzes pa grub dbang ye shes chos 'phel gyis mdzad pa'i thig rtsar /
dpal gshin rje'i gshed la phyag 'tshal lo / /
'dir lcags mkhar zur dgu pa sogs kyi thig gdab lugs la /
lcags mkhar dngos gzhi la rgyab ngos su bya rjes shig byas /
de stong nas rtse khru gang gi tshad kyi mdun ngos su chos 'byung gi zur gang 'tshams phyogs gnyis su thig rtags mthun tsam re byas te g.yas rtags de'i khar ji ltar 'tshams par gong tshad kyi thig bzungs te g.yon rtags khar 'phred rtags byas pa'i steng nas slar yang g.yas rtags khar 'phred rtags byas te bya rjes snga phyi gsum gyi bar la zig re bya pa'i chos 'byung re'i ngos re la cha bzhir re yod pa'i rtags gsum rim 'phyur bar byas /
de nas chos 'byung gi rtse mo gsum gyi ngos phan tshun gyi rtags gnyis kar thig re gdab /
yang rtags dbus ma rnams kyi bar thig re re /
yang rtags 'og ma rnams su thad kar thig re bya /
thig gong ma drug skabs gzhi'i chos 'byung gi phyi ngos phan tshun du sor drug tsam re lhag por @# / /
byas nas gdab pas zur dgu yong ngo / /
zhes dang /
lcags mkhar gyi 'og gzhi chos 'byung ni slob dpon la rtse bstan pa der /
thog mar tshangs thig gcig gdab /
ngos re la khru do re yod pa'i chos 'byung byas /
de'i ngos gsum dbus nas ma yo bar rtse mo so sor thig re byas nas chos 'byung gi phyi rol ngos rnams su sor bzhi re yod pa gnyis byas pa'i nang ma rdo r+wa /
phyi ma me ris /
de'i phyir sa stegs la sor do bya /
nang du dbus nas ngos su phrad mtshams nas zlum sgor byas pa re'u mig dgur cha mnyam bgos pa'i gdung zheng sor do /
zhes pa tsam las mi gsal yang /
dga' ldan snyan brgyud pa dag gi phyag len las byung ba ltar gyi thig rtsa dgong na /
lcags mkhar zur dgu'i thig gdab tshul / /
tshangs zung thig bzhi spyi ltar gdab / /
tshangs pa'i dbus nas phyi rol tu / /
ji ltar 'tshams pa'i zlum thig bya / /
rang phyogs shar brtsis nub phyogs kyi / /
tshangs dang zlum po phrad pa nas / /
zlum nang tshangs pa'i phyed tshad kyis / /
g.yas g.yon zlum steng bya rjes bya / /
bya rjes steng dang shar phyogs kyi / /
tshangs dang zlum thig phrad pa'i sar / /
reg pa'i thig gsum ngos gsum du / /
btab pa chos 'byung gru gsum ste / /
zlum po'i phyed kyi brgyad cha ni / /
cha chen de yi bzhi cha gcig /
sor ram cha chung byas pa las / /
zlum po'i phyi ru sor bzhi dang / /
sor brgyad bskor ba sngar bzhin du / /
bya rjes byas la thig gsum gdab / /
ngos su sor gnyis sor bzhi 'byung / /
rdo r+wa me ri'i go sa'o / /
chos 'byung nang gi thig gdab tshul / /
dbus nas cha chung bcu drug dang / /
bco lnga'i mtshams nas zlum po gnyis / /
bskor ba gdung zlum de nang du / /
ling tshe cha chung bzhi re dang / /
cha chung gcig gi sum cha gcig /
gdung bzhi cha chung re re steng / /
mig mang ris btab ling tshe dgu / /
byung ba'i thig rtsa 'di nyid ni / /
ma hi b+ha dras bkod pa'o / /
yang dbus su zlum thig gcig dang /
ling tshe rnams la thig re res kyang chog pa'i phyag len kyang yod do / /
zhes gsungs ba ltar /
phyi rol tu chos 'byung /
cha phran gnyis pas rdo r+wa /
cha phran bzhi pas me ri /
nang du cha phran bcu drug dang bco lnga'i sa nas zlum po'i bskor ba gdung zlum /
de'i nang dbus dang phyogs kyi ling tshe bzhi rer cha chung bzhi dang gcig gi sum cha re /
bar gyi gdung ring bzhI zheng la cha phran re re bcas btab pas ling tshe dgu 'grub bo / /
gdong gi chos 'byung gi thig gdab tshul ni /
gnas brtan 'jam dbyangs grags pa'i zur rgyan du /
rnal 'byor ba kha lhor phyogs pa dang chos 'byung gi rtse zhal sprad pa'i zhes gsungs pas 'khrul gzhi byas pa'am /
gang ltar grub dbang mdzes pa'i thig rtsar yang /
dbus ya hUM gis mtshan pa byas te chos 'byung gong ma dang kha sprod du lcags sgrog lta bur bsnol ba byed /
ces gsungs shing /
de ltar phyag len yang mdzad par snang mod /
gdong gi chos 'byung gi rtse mo nang du bstan pa lcags mkhar gyi yig cha gzhan gang na'ang mi gsal zhing| rang lugs gsang sngags kyi phyag len gyi khungs gtugs sa dpal ldan rgyud grwa stod smad gnyis ga'i phyag bzhes su'ang mi snang la /
chos 'byung gi rtse mo dgra phyogs su blta ba las /
sgrub pa po la tshur blta ba gtan nas mi rigs par lcags mkhar gyi @# / /
gzhung tshang mar gsungs shing /
srid gsum rnam rgyal gyi gzhung drangs ma thag par yang /
chos 'byung rtse mo dgra'am lho / /
yang na lha min gdong phyogs bstan / /
zhes dang /
chos 'byung rtse mor las gshin gyi / /
gtor ma zur gsum sha khrag dang / /
dar nag gis ni brgyan pa bzhag /
ces gsungs pas gtor ma gnyis zhal sprod yin kyang /
chos 'byung gnyis zhal sprod mi dgos la /
rung bar yang ma mthong ngo / /
des na gdong gi chos 'byung gi thig gdab tshul ni /
lte ba nas ni sor so gnyis / /
song bar sor mo bcu drug gi / /
zlum bskor de nang chos 'byung ni / /
sngar bzhin rtse shar bstan nas bya / /
de'i phyir sor mo bzhi dang brgyad / /
bsnan te snga ma bzhin du gdab / /
ces gsungs pa ltar /
lte ba nas shar phyogs su sor mo so gnyis song ba'i mtshams nas sor bcu drug gis zlum por bskor ba la sngar bzhin bya rjes byas nas chos 'byung gru gsum gyi thig gdab /
de'i phyi rol tu slar yang sor mo bzhi dang brgyad kyis zlum por bskor ba la bya rjes byas te chos 'byung gi thig sngar bzhin gdab /
chos 'byung chen mo dang gdong gi chos 'byung gnyis kyi rdo r+wa dang me ri rnams khog gcig tu 'brel bar phyag len du mdzad do / /
rdo r+wa dang me ri gnyis zheng che chung gcig par byed pa dang /
me ri'i thig gi phyir sor do'i sar stegs bu'i thig bya ba sogs lcags mkhar gyi gzhung kun dang 'gal bas mi 'thad do / /
de nas tshon bkye ba ni /
tshon len pa la 'jug pa'i sngon du lag pa thal mo sbyar la gung mo gnyis rtse sprad /
mthe'u chung gnyis kyang de bzhin du sbyar /
mdzub mo dang ming med gnyis bkug /
mthe bong gnyis mnyam par byas pa gshin rje'i gshed kyi dam rgya bcings la /
oM hrIH ShaTIH wi kri tA na na ma ma sha trUM mA ra ya na sha ya stam+b+ha ya b+hanDHa ya hUM hUM phaT phaT /
ces bzla zhing /
rngul tshen la mi rus bsre /
tsho nas 'di la mi mthun pa cher mi snang zhing /
mdzes pa'i gsung gi thig rtser /
re'u mig rnams 'og gzhi'i tshon mdog dbus su sngon po /
shar dang shar khor dkar po /
lho dang lho nub tu ser po /
nub dang nub byang du dmar po /
byang dang byang shar du ljang gu /
zhes gsungs /
dga' ldan snyan brgyud kyi zur dgu'i lag len rno dpal tshwa tshwa 'bum 'phro las /
de nas tshon 'gyed pa ni /
phyi'i me ri dang rdo r+wa kha dog sna tshogs pa mthing nag gam nag po /
gdung rnams kyi gzhi nag po la khro bo'i rdo rjes mtshan pa /
ling tshe rnams phyogs mdog ces dang /
rtsa gzhung du'ang /
mig mang ris su ling tshe dgu /
gdung rnams nag po ling tshe rnams /
phyogs mdog chos 'byung nag po rno / /
rdo r+wa me ri sna tshogs so / /
zhes gsung pa ltar chos 'byung gnyi ga'i gzhi nag po /
rdo r+wa gzhi nag po'i steng khro bo'i rdor phreng ser po /
me ri gzhi dmar po mtha' skyab ri mo nag po /
dbus kyi ling tshe dgu phyogs mdog nyid /
bar gyi gdung rnams gzhi nag po la khro bo'i rdor phreng ser po bya /
tshom bu 'god tshul ni srid gsum rnam rgyal las /
ling tshe dgur ni tshom bu dgu / /
dbus kyi mdun rgyab gnyis su re / /
phyogs skyong mdog dang mthun par dgod / /
ces dang /
mdzes pa'i thig rtsar /
re'u mig rnams su tshon spungs 'god lugs dbus su sngon po /
shar du dmar ser /
lhor nag @# / /
po| nub tu dkar po /
byang du ser po /
shar lhor dmar po /
lho nub tu sngon po /
nub byang du dud kha /
byang shar du dkar po /
dbus kyi tshon spungs kyi rgyab mdun du tshangs pa dang sa lha'i tshon spungs ser po re 'god do / /
zhes dang /
rnod bal tshwa tshwa 'bum 'phror yang /
ling tshe dgur tshom bu dgu dang /
dbus kyi mdun rgyab gnyis su tshom bu re re ste /
tshom bu bcu gcig po rnams gtso bo dang /
steng 'og phyogs mtshams kyi phyogs skyong bcu'i kha dog dang mthun par bkod /
de yang phyogs skyong bco lnga byed na tshangs pa'i g.yas g.yon du nyi zla dang /
sa lha'i g.yon du thags bzang ris / /
dbang po'i g.yon du nye dbang /
lus ngan gyi g.yon du tshogs bdag rnams rang rang gi mdog mtshungs kyi tshom bu 'god /
ces gsungs pa ltar phyogs skyong tshom bu bcu nyid 'god lugs mdzes pa'i thig rtsar gsungs ba ltar bya zhing /
bco lnga 'god par spron rno dpal tshwa tshwa 'bum 'phro ltar bya /
gdong gi chos 'byung gi dbus su drag po'i sna tshogs padma /
mthar re khA mi dgos /
de'i lte bar hUM yig sngon po mgo lhor te chos 'byung gi rtse mo ngos su bstan pa 'bri'o / /
zor bskyed skabs ya hUM gis mtshan pa las zor bskyed kyang /
lha'i sa bon la de ltar mi dgos pas chos 'byung gi dbus su ya hUM gis mtshan pa dang /
hUM yig mgo nang bstan sogs mi 'thad do / /
de bzhin du chos 'byung gi me ri'i mthar stegs bu'i re khA bya ba'ang mi dgos so / /
de nas gnam 'khor gyi thig gdab tshul ni /
grub dbang mdzes pa'i thig rtsar gsungs pa gong du drangs pa ltar dang /
rno dpal tshwa tshwa 'bum 'phro las gsungs pa ni /
lcags mkhar zur dgu'i gnam thig ni / /
tshangs pa'i thig gnyis btab pa'i dbus / /
ji ltar 'tshams pa'i zlum po bskor / /
tshad des tshangs zlum phrad mtshams nas / /
g.yas g.yon zlum steng bya rjes bya / /
phyogs gzhan tshangs zlum phrad mtshams dang / /
bya rjes steng du thig gsum gdab / /
de yis chos 'byung gru gsum 'byung / /
chos 'byung ngos re bzhi char bgos / /
de la thig gsum gdab pa ni / /
rtse ngos bzhi cha dang po dang| |gnyis pa bcang pa'i thig gnyis ni / /
chos 'byung phyi ru bzhi cha gcig /
thon par byas la thig gsum pa / /
chos 'byung thig la reg pa las / /
phyi ru 'da' bar mi bya'o / /
de ltar chos 'byung gru gsum nis / /
rim bzhin lan gsum thig btab pas / /
phyi ru zur dgu thun par 'gyur / /
ces gsungs pa gnyis tshig gi gsungs tshul mi 'dra yang /
don gyi babs lugs gcig tu snang ba de bzhin du bya'o / /
'on kyang 'og gi ling tshe dgu dang /
steng gi zur dgu gnyis thad kar 'phrod pa nges par du dgos so / /
de nas zan rtsig tshul ni /
srid gsum rnam rgyal las /
lcags slang sogs kyi nang du ni / /
zan la thig gis bgos pa yi / /
drug bcu rtsa bzhi 'god par bya / /
phyi ni lcags mkhar zur dgu pa / /
nang du gshin rje'i dong gsum mo| |gzhi'am chos 'byung rtse mo lho / /
dong gsum rtse mo rang la bstan / /
drug cu rtsa bzhi rtsig tshul ni / /
phyi yi zur dgu nyis brtsegs dang / /
bang rim dgu la bzhi brtsegs dang / /
kun gyi dbus mar bdun brtsegs so / /
gsum ni dong gi kha gcod @# / /
do| |dong gsum nang du dgra bgegs kyi / /
ling+ga ming dus mgo mjug log /
gtor ma'i phyogs mtshams brgyad dang ni / /
dbus kyi rgyab dang mdun rnams su / /
'jigs byed dpa' bo gcig pa ni / /
phyogs skyong kha dog dang mthun pa / /
dbus su 'jigs byed zhal dgu'am / /
yang na dpa' gcig sngon po rnams / /
dar gyi sham bus brgyan pa 'dzugs / /
chos 'byung rtse mor las gshin gyi / /
gtor ma zur gsum sha khrag dang / /
dar nag gis ni brgyan pa bzhag /
ces dang /
mdzes pa'i thig rtsa las /
dbyu gu'i zan la ngos dpangs sor bzhi rer khru do re dpangs sor bzhi yod pa'i gru gsum byas pa'i ngos rer la cha mnyam rtags bdun re byas pa thig gis bcad pa drug cu rtsa bzhi 'byung bar brtse gsum lugs ni rtse mo'i zan leb gsum dong khebs su bzhag /
byings dras te dbus su bdun brtsegs /
bar bskor du bzhi brtsegs byas pa'i nang du dong gsum yod pa /
phyi bskor la gnyis brtsegs byas par smyug gzer bya zhing dbus su thod dbyug rdo rje rtse lnga phyed pas mtshan pa khar bskor mi ro'i rgyal mtshan skam rlon spel ma /
phyi bskor thod skam gyi rgyal mtshan dong gsum du zan ling sor bzhi pa re mgo mjug ldog pa dang mi'i rgyu ma'i lnga ldi dang bcas pa'o / /
zor gtor la khru gang ngo / /
zhes dang| rno dpal tshwa tshwa 'bum 'phro las /
phyi yi zur dgu gnyis brtsegs dang / /
bang rim dgu la bzhi brtsegs dang / /
kun gyi dbus ma bdun brtsegs so / /
dgra bgegs dong gsum kha gcod re / /
steng du phur gdab gtor mas brgyan / /
dong gsum nang du dgra bgegs kyi / /
ling+ga ming rus mgo mjug log /
gtor ma'i phyogs mtshams brgyad dang ni / /
dbus kyi rgyab dang mdun rnams su / /
'jigs byed dpa' bo gcig pa ni / /
phyogs skyong kha dog dang mthun par / /
dbus kyi 'jigs byed zhal dgu'am / /
yang na dpa' gcig sngon po rnams / /
dar gyi sham bus brgyan pa 'dzug /
gsungs pa mthong brgyud pa las shes / /
zhes gsungs pa rnams dgongs pa gcig pas /
rgyas pa rgyal po'i mkhar bzhin brtsegs / /
zhes pa lo'i zhag grangs ltar dbyu gu gsum brgya drug cu brtsegs pa ni lcags mkhar zur bcu drug pa'i skabs kyi phyag len du mdzad pa ltar dang /
'bring po btsun mo'i mkhar bzhin brtsegs / /
zhes pa ni /
'dir zur dgu pa'i skabs nyin zhag gcig gi dbyu gu'i grangs dang mthun bar dbyu gu drug cu rtsa bzhi brtsegs shing /
de yang chang dang bdud rtsi ril bu gri khrag gi khu bas nas nag gi rjen phye sprul pa'i zan leb gru gsum du byas pa'i re re la'ang /
zur gsum drug cu rtsa bzhi'i ri mo dod pa /
dbus su bdun brtsegs /
bar skor gyi chos 'byung dgu la bzhi brtsegs re byas pas dbus dang bar skor gyi bar na dong gru gsum gsum 'byung ba'i dgra bgegs sgrol ba'i dong gsum gyi nang du ling chung ming rus dang bcas pa mgo mjug ldog nas nang du gzer /
phyi skor gyi chos 'byung dgu la nyis brtsegs re ste drug cu rtsa gcig /
dgra bgegs sgrol ba'i dong gsum gyi kha gcod dbyu gu re bcas dbyu gu drug cu rtsa bzhi'o / /
dbyu gu'i zan leb dpangs sor bzhi las mi dma' ba bya zhing /
zan leb mtho dman @# / /
byed pa'i lugs shig kyang yod par snang ngo / /
lcags mkhar dbus ma'i steng du phur gdab gtor ma dmar po la thod dbyug rdo rje rtse mo can dang /
mda' dar tson sna lnga'i 'gying thod tsakli dang bcas pa gzugs /
de ltar lcags mkhar rnams tshel chen dar ra tshil bzhus pa'i nang ro sol dang sre nag sogs btab pas legs par byugs te nag por kha bsgyur /
lcags mkhar che chung thams cad kyi steng du thod pa'i ba gam /
mi ro dang keng dus kyi rgyal mtshan /
rgyu ma'i ba dan /
rgyu rlon gyi lnga ldi /
nyungs kar gyi thun zor rnams btsugs /
gdong gi chos 'byung gi khar many+dzi'i steng du chos rgyal gyi gtor chen /
thod skam rdo rje'i rtse mo can /
dar nag gi 'gying thod tsakli dang bcas pa btsugs /
ling+ga bya tshul sogs kyi man ngag bka' gnyan pas 'dir zhib tu 'bri bar ma nus so / /
phyogs skyong dang sbrags pa'i skabs 'dir 'og gi tshom bu dang sku mdog mthun pa'i tsakli ngo bo phyogs skyong la /
rnam pa rdo rje 'jigs byed zhal gcig phyag gnyis pa'i rnam pa can dar gyi sham bu rang rang sku mdog dang mtshungs pas brgyan pa dbus kyi phur gtor gyi phyogs mtshams brgyad dang rgyab mdun rnams su 'og gi tshom bu ltar gtor ma'i steng du btsugs /
gzhan yang thod skam dang /
mi re'i rgyu mtshan /
keng rus /
rtsad rnams so sor grangs bcad de 'dzugs tshul sogs 'dir zhib tu 'bri bar ma lang bas phyag len mthong brgyud dang /
bla ma'i zhal las shes dgos /
lcags mkhar gyi mdun du yi dam /
phyogs skyong /
chos rgyal bcas kyi gtor ma byon gtor /
bskad gtor /
'bul gtor @# / /
tsher ma /
mi rus /
ro sol gyi phug ma /
bsgrub bya'i dri ma gang rnyed /
dug sna /
gri khrag sogs khrag sna sna tshogs rnams 'bru nag gi zan la bsres ba'i dgra bgegs gang yin gyi gzugs nyam thag pa'i ling+ga dbyu gu'i grangs dang mthun pa drug cu rtsa bzhi'am /
yang na ling+ga che ba gcig bca' /
de gnyis gang byas kyang snying gar dug dang dA d+hu ra'i khu bas bris pa'i shog ling ngam /
ming bcug par phyi nas dug khrag gis kha bsgyur /
shog ling 'dri tshul dang zan ling 'cha' tshul sogs la da dung bla ma'i zhal las shes dgos pa'i man ngag mang du yod /
de ltar sa 'khor 'dri tshul dang /
brtsegs tshul /
ling+ga bca' tshul sogs phyag len zhib mor ma byung na ji tsam 'bad kyang las mi 'grub pa dang /
tshur ldog pa| bka' chad drag po 'byung ba sogs kyi nyen yod pas rtog pa rtsing pos sla chos mi bya bar man ngag ldan pa'i dge ba'i bshes gnyen gyi zhabs kyi padmo bsnyen par byas /
zhal gyi bdud rtsi blangs te lag len gyi gnad ma 'chol bar zhib cha nan tan du 'dod dgos so / /
bca' gzhi rnams gzhan gyis mi mthong ba'i phyir yol bas bcad /
gzhan yang sgrub pa po'i mdun du nang mchod /
rdor dril sogs phyi nang gi rdzas rnams tshogs pa dang /
thun mthar 'bul rgyu'i dbyu gu /
sgrol chas lcags kyu /
zhags pa /
lcags sgrog /
dril bu /
gri gug /
'phang mdung /
gtun shing /
chu gri /
rdo rje gcig pa /
dgra stwa /
mdung ring /
dram mam /
grog mkhar /
rgyal po'i sgo khang /
dur khrod /
bzhi mdo /
shing gcig sogs kyis /
tsha ba gsum /
yungs dkar nag /
lan tshwa /
nim ba'i lo ma /
thal chen /
bong bu'i sbang /
ro skra /
khyim bya'i tshil @# / /
tsher ma /
mi rus /
ro sol gyi phug ma /
bsgrub bya'i dri ma gang rnyed /
dug sna /
gri khrag sogs khrag sna sna tshogs rnams 'bru nag gi zan la bsres ba'i dgra bgegs gang yin gyi gzugs nyam thag pa'i ling+ga dbyu gu'i grangs dang mthun pa drug cu rtsa bzhi'am /
yang na ling+ga che ba gcig bca' /
de gnyis gang byas kyang snying gar dug dang dA d+hu ra'i khu bas bris pa'i shog ling ngam /
ming bcug par phyi nas dug khrag gis kha bsgyur /
shog ling 'dri tshul dang zan ling 'cha' tshul sogs la da dung bla ma'i zhal las shes dgos pa'i man ngag mang du yod /
de ltar sa 'khor 'dri tshul dang /
brtsegs tshul /
ling+ga bca' tshul sogs phyag len zhib mor ma byung na ji tsam 'bad kyang las mi 'grub pa dang /
tshur ldog pa| bka' chad drag po 'byung ba sogs kyi nyen yod pas rtog pa rtsing pos sla chos mi bya bar man ngag ldan pa'i dge ba'i bshes gnyen gyi zhabs kyi padmo bsnyen par byas /
zhal gyi bdud rtsi blangs te lag len gyi gnad ma 'chol bar zhib cha nan tan du 'dod dgos so / /
bca' gzhi rnams gzhan gyis mi mthong ba'i phyir yol bas bcad /
gzhan yang sgrub pa po'i mdun du nang mchod /
rdor dril sogs phyi nang gi rdzas rnams tshogs pa dang /
thun mthar 'bul rgyu'i dbyu gu /
sgrol chas lcags kyu /
zhags pa /
lcags sgrog /
dril bu /
gri gug /
'phang mdung /
gtun shing /
chu gri /
rdo rje gcig pa /
dgra stwa /
mdung ring /
rdo rje'i mda' /
dbyug to /
rtse gsum /
gcod 'khor /
rdo rje rtse lnga pa /
tho ba /
thod pa /
yungs dkar nag /
skyer shing gi tsher ma /
dug sna /
lcags zangs /
shwa 'od drag po'i rdo rnams kyi phyed dang /
thog pa rgyab kyi sa rnams bsres pa'i thun /
phur ba /
ral gri /
me phung rnams bsham /
gzhan yang skabs su dgos pa'i yo byad mtha' dag tshags su tshud par bya /
dngos gzhi sgrub pa'i skabs rgyu'i kun slong snying rje dang /
dus kyi kun slong khros pa'i tshul gyis bya dgos /
dpa' bo 'bru drug gi bzlas pa'i skabs /
rang gi thugs ka nas 'od zer phyogs bcur 'phros pas /
phyogs bcu'i bde gshegs zhi khro thams cad kyi gsang gsum byin rlabs nus mthu rnams rten dang brten pa'i dkyil 'khor gyi 'khor lo'i rnam pa nyi zer gyi rdul bzhin grangs med par byon nas mtsho chen po la kha ba babs pa bzhin sgrub gzhi'i dkyil 'khor la thim pa'i dmigs pa sogs nan tan du bya /
'og gi bris dkyil dang /
steng gi mkhar gnyis ngo bo dbyer med du byas te lcags mkhar dbus mar dpal rdo rje 'jigs byed dpa' bo gcig pa /
gdong gi chos 'byung du gtor ma dang gnyis su med pa'i la gshin yab yum 'khor bcas /
bar gyi lcags mkhar rnams su 'og gi tshon phung dang mthun pa'i chos skyong rnams bsam /
de dag gi bar gyi dong gsum 'brub khung gting zab pa'i nang du ling chu rnams dgra bgegs mngon sum lta bur dmigs pa la bzlas pa'i skabs man ngag ltar gyi bsad las sogs kyi dmigs pa bya /
gzhan yang dgug gzhug /
bsgral chog sogs kyi dmigs pa 'dir mi gsal ba rnams lcags mkhar gyi man ngag gzhan las blang bar bya /
zan ling dum bu dgur byed tshul yang /
thog mar mgo bo @# / /
bcad /
de nas lag pa g.yas /
g.yon /
rkang pa g.yas /
g.yon /
mgrin pa nas sum mdo'i bar gzhan dang /
rkeng pa nas 'phred du bcad de cha dgur bsil /
de nas mchod g.yog bas cha mang du bsil te yi dam dang chos skyong gi gtor ma /
b+hU tsar na'i skabs kyi dbyu gu bzhi 'bul tshang mar ying dum re bsre /
gtor brgyag nyin /
da ni zor bsgyur zhe pa'i skabs sgo dbye /
zor rnams sgo nang du bsgrib /
rnal 'byor dbang phyug ces pa'i dbur tshang ma yar bzhengs gtor r+wa nang ma gzhal yas khang gi sgo khang gi nang dang /
gtor r+wa phyi ma rdo rje'i r+wa ba'i phyi /
srung 'khor gyi me phung gi nang du bya bar gsungs /
zor 'phen skabs lha'i ngo bor 'phen pa dang /
me ltar 'phen pa dang /
dug ltar 'phen pa dang /
thog ltar 'phen pa dang /
yan lag bzhi pa'i dpung tshogs kyi ngo bor 'phen pa dang /
mgu zhing tshim pa'i glud kyi ngo bor 'phen pa dang /
bskrad gtor du 'phen pa dang /
mnan gtor du 'phen pa dang /
bsreg gtor du 'phen ba sogs kyi man ngag mtha' yas pa yod kyang| 'dir r+wa dge gcig gyur gyi gdams pa yin pas dga' ldan snyan brgyud kyi man ngag thun mong ma yin pa rnams r+wa dge thun mong bar bsre mi rung bar gsung pas 'dir 'god par ma nus shing /
nan tan gyis don du gnyer na dga' ldan snyan brgyud las byung pa'i lcags mkhar gyi gzhung che na mo rnams dang /
bla ma'i man ngag las shes par bya'o / /
de nas nang du log ste mnga' gsol /
gtang rag /
shis brjod rnams gzhung ltar bya'o / /
smras pa /
gtum chen gzhad pa'i gad rgyangs kyis / /
srid gsum ma rungs thal bar brlog /
phyogs las rnam rgyal dga' ston gyi / /
zab brgya'i man ngag lhug par bris / /
dge ba 'di dang dge ba gzhan / /
ji snyed gnam lcags 'khrul 'khor gyis / /
blo bzang bstan pa'i gshed ma kun / /
ming gi lhag mar byed gyur cig /
ces lcags mkhar zur dgu pa'i gtor chog / /
7gong sa rgyal dbang lnga pa chen po'i gsung srid gsum rnam rgyal gyi 'don chog srid gsum rnam par rgyal ba'i dga' ston gyis sbyor dngos kyi lag len gsal bar ston pa'i zur rgyan gnam lcags 'khrul 'khor zhes bya ba 'di yang /
bkras lhun rtse mgon khrang dga' ldan srid gsum rnam rgyal gling pa dka' chen ye shes rgyal mtshan dang /
dge slong bstan 'dzin dbang rgya /
dge slong blo bzang chos dpal bcas nas lha re brten gsum bcas yang yang nan tan chen pos ji ltar bskul ma mdzad pa bzhin /
pha bong kha sprul ming pas rang lo re gsum du son pa rab rgyal lcags 'brug chu stod zla ba'i tshes bzang por gtsang bkras lhun bde chen skal bzang pho brang du rdzogs par sbyar ba /
phyis shar phyogs dwags po dga' ldan bshad sgrub rnam par rgyal ba'i gling du 'byin 'jug dag theg legs par bgyis pa'i ye shes pa ni 'dan chos 'khor dgon gyi grwa rigs blo bzang rdo rjes bgyis pa bgrod don 'phel / / / /
! rgyu sbyor kha klu'i sku ngo ltos bcas dang / /
mthun rkyen 'brel tshad rje btsun bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / /
dge legs 'phel / / / /
