@# / /
dpal ldan lha mo la gtor ma 'bul tshul mdor bsdus zhes bya ba bzhugs so / / / /
@# / /
dpal ldan lha mo la gtor ma 'bul tshul mdor bsdus dgod pa ni / /
gtor ma gang 'byor gtsang ma bshams la chab kyis bran /
rang nyid skad cig gis dpal rdo rje 'jigs byed zhal gcig phyag gnyis gri gug dang thod pa 'dzin pa yum dang bcas pa'i skur bzhengs par gyur /
oM AH hUM lan gsum gyis gtor ma byin gyis brlobs /
rab 'byams rgyal ba'i 'phrin las gcig bsdus pa / /
khros pa'i gar mdzad dpal ldan dmag zor rgyal / /
'khor bcas spyan drangs mdun gyi nam mkhar bzhugs / /
mchod gtor legs bzhes 'phrin las ma lus sgrub / /
chu gnyis nyer spyod rol mo 'dod yon lnga / /
rin chen sna bdun bkra shis rtags rdzas brgyad / /
be con thod khrag dre'u rta la sogs pa / /
phyi nang dam rdzas spyan gzigs tshogs kyi mchod / /
sha khrag 'bru sna la sogs bza' bca'i tshogs / /
ri rab ltar spung khrag chang btung ba yi / /
rgya mtshor bskyil te zag med bdud rtsei'i ngor / /
mos te 'bul lod gyes bzhin bzhes su gsol / /
bdag cag '+hor bcas kun gyi rgud pa zhi / /
tshe dpal bsod nams stobs 'byor legs tshogs rgyas / /
khams gsum skye dgu thams cad dbang du bsdus / /
gnod byed dgra bgegs ma lus tshar gcod mdzod / /
mdor na 'di phyi'i bsam don yid bzhin du / /
'grub cing nyer tshe ma lus zhi ba dang / /
mthun rkyen legs tshogs thams cad dbyar mtsho ltar / /
'phel zhing rgyas pa'i 'phrin las sgrub tu gsol / /
oM badzra muH gtor mgon rang gnas su gshegs par gyur / /
nyin mo bde legs mtshan bde legs / /
zhes sogs shis pas brgyan par bya'o / /
ces pa 'di ni rigs rus stobs 'byor phun sum tshogs pa'i dpa' rin dbang gis 'di lta bu zhig dgos zhes bskul ba ltar ban rgan snyom las pa ngag dbang blo bzang chos ldan gyis sbyar ba'i yi ge pa ni dpyod ldan ngag dbang phun tshogs so / / / /

