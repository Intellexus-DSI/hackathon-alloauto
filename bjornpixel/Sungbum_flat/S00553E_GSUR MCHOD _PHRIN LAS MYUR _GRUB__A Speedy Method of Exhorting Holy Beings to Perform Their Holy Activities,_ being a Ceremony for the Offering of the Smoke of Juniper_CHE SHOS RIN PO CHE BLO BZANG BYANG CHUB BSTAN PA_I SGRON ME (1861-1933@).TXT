@# / /
gsur mchod 'phrin las myur 'grub ces bya ba bzhugs so / /
@## / /
na mo shrI mahA kA la ye /
'dir dpal ye shes kyi mgon po dang /
dpal mgon stobs 'phrog nag po zhal bzhi pa /
zhing skyong dbang po rnams la gsur mchod 'bul bar 'dod pa'i gang zag gis /
'bru sna /
sman sna /
spos dkar /
bzang drug /
sman phye /
sha lnga /
bdud rtsi lnga ste dam rdzas bdud rtsi ril bus 'thus /
dri bzang dug rigs ma yin pa'i me tog rnams rtsam par bsres dkar gsum mngar gsum bcas blugs nas legs par spags /
rdo sol ma yin pa'i du ba med pa mer gsur rdzas btab la chab kyis bran /
rang nyid yi dam lha ru gsal ba yi / /
thugs ka'i 'od kyis myur mdzad ye shes mgon / /
dpal mgon stobs 'phrog @## / /
nag po gdong bzhi pa / /
zhing skyong 'khor bcas 'dod pa'i gdan la bzhugs / /
a mr-i ta sa bsangs /
swa b+ha was sbyangs /
stong pa'i ngang las 'dod pa'i yon tan lnga ldan gyi dri phun sum tshogs pa sa dang bar snang gi khyon thams cad yongs su bkang bar gyur /
oM shrI mahA kA la| tsa tur mu kha /
shrI ma sha na a ti pa ti mahA bi sha tsi sa pa ri wA ra gan+d+he ka ma gu na pU dza i daM kha kha khA hi khA hi /
zhes lan bdun /
ar+g+haM sogs kyis mchod /
dri mchog 'dod yon lnga ldan pa'i / /
zag med gsur gyi mchod pa 'di / /
rtsa gsum rgyal ba rgya mtsho dang / /
khyad par myur mdzad mgon po dang / /
dpal mgon stobs 'phrog zhal bzhi pa / /
zhing skyong dur khrod bdag po sogs / /
chos bzhin skyong ba rnams la 'bul / /
'dod rgu'i char gyis tshim mdzad nas / /
bdag gi phyi nang bar chad sel / /
tshe ring nad med longs spyod 'phel / /
khams gsum dbang du 'du ba dang / /
bsam don yid bzhin 'grub par mdzod / /
'gro la phan bde'i 'byung ba'i gzhi / /
bstan dang bstan 'dzin skyong ba dang / /
'phrin las rnam bzhi'i dngos grub stsol / /
bdag gi bsam pa'i stobs dang ni / /
XXXX thogs pa med par 'byung gyur cig /
badzra muH zhes gshegs su gsol ba'am rten yod na /
gnas 'dir rten dang zhes sogs brjod /
slar brjod pa gsur rdzas la dam can sogs la bsnyad btags nas deng dus kyi rtsing spyod ltar ra lug gson bsregs sogs mu stegs byed kyi lugs srol deng sang dar cha che bas na de 'dra'i rigs ngan skyugs bzhin rgyang ring du dor dgos shing gsur rdzas gong smos dam rdzas bdud rtsi ril bu sogs bsres na nges go chod pas dran rigs gsar bas rang dge sbyong gi tshul bshig pa'i spyod ngan nam yang mi bya'o / /
zhes pa 'di me rin su me'i zhabs drung bla ma ngag dbang blo bzang bstan pa'i rgyal mtshan nas nan cher bskul ba'i ngor \u0f38 chos med snyom las pa chos kyi rdo rjes bris pa'o / / / /
