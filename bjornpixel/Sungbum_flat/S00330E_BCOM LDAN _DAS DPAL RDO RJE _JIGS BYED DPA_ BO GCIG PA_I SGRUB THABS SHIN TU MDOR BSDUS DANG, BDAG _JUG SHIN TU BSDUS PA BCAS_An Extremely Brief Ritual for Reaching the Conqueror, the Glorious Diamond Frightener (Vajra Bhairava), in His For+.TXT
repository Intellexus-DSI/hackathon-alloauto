@# / /
bcom ldan 'das dpal rdo rje 'jigs byed dpa' bo gcig pa'i sgrub thabs shin tu mdor bsdus dang /
bdag 'jug shin tu bsdus pa bcas bzhugs so / /
@## / /
na mo gu ru b+h+yaH dpal rdo rje 'jigs byed dpa' bo gcig pa'i sgrub thabs shin tu mdor bsdus nyams su len par 'dod pas /
khyab bdag 'jam pa'i rdo rje gshin rje gshed / /
rgyal ba kun dngos rje btsun tsong kha pa / /
yab sras brgyud par bcas pa thams cad la / /
gsol ba 'debs so dngos grub rnam gnyis stsol / /
la gcig /
dkon mchog gsum la skyabs su 'gro| sems can thams cad bdag gis sgrol / /
byang chub gnas la 'god par bgyi / /
byang chub sems ni yang dag bskyed / /
ces skyabs sems lan gsum /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
nang mchod byin rlabs ni /
oM hrIHSh+T+riHwi kri tA na na hUM phaD /
oM swa b+hA wa shud+d+hAHsarba d+harmAHswa b+hA wa shud+d+ho nya haM /
stong pa nyid du gyur /
stong pa'i ngang las yaM las rlung /
raM las me /
A las mi mgo'i sgyed pu gsum gyi steng du A las byung ba'i thod pa dkar po /
de' @# / /
nang du sha lnga /
bdud rtsi lnga /
de dag gi steng du oM AH hUM /
rang gi thugs ka'i hUM las 'od zer 'phros /
rlung g.yos /
me sbar /
thod pa'i nang gi rdzas rnams zhu zhing khol /
yi ge gsum las 'od zer 'phros pas rdo rje gsum bkug nas thim pa thod par lhung ste zhu bas hUM gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por sbar zhing spel bar gyur /
oM AHhUM /
zhes 'bru gsum lan gsum du brjod /
bdag bskyed kyi mchod pa byin rlabs ni /
oM hrIHSh+T+rIH sa bsang /
swa b+hA wa sa stong par sbyangs /
stong pa'i ngang las AH las byung ba'i thod pa yangs shing rgya che ba rnams kyi nang du hUM hUM zhub las byung ba'i mchod pa rnams khyad par gsum ldan gyi ngo bor gyur /
oM ar+g+haM AHhUM /
oM pAd+h+yaM AHhUM /
oM gan+d+he AHhUM /
oM puSh+pe AHhUM /
oM d+hU pe AHhUM /
oM A lo ke AHhUM /
oM nai wi dyA AHhUM /
oM shap+ta AHhUM /
bdag bskyed dngos gzhi ni /
oM swa b+hA wa shud+d+hAHsarba d+harmA wa shud+do nya haM /
stong pa nyid du gyur /
stong pa'i ngang las rdo rje'i sa gzhi /
r+wa ba /
gur /
bla bre /
me ri dang bcas pa'i dbus su sna tshogs pad zla nyi ma'i dkyil 'khor gyi gdan la /
rgyu rdo rje 'dzin pa 'jam dpal gyi skur gyur /
rang 'jam dpal dpa' bor gsal ba'i thugs ka nas 'od zer 'phros /
bde bar gshegs pa thams cad dpal rdo rje 'jigs byed kyi rnam par spyan drangs /
rang la thim pa yongs su gyur pa las /
rang nyid 'bras bu rdo rje 'dzin pa dpal rdo rje 'jigs byed chen po sku mdog mthing nag zhal dgu /
phyag so bzhi /
zhabs bcu drug pa g.yas bskum zhing /
g.yon brkyang ba'i stabs kyis bzhugs pa /
de'i thugs kar ye shes sems dpa' 'jam dpal gzhon nur gyur pa /
de'i thugs kar ting nge 'dzin sems dpa' hUM yig gis mtshan pa /
de'i spyi bor oM /
mgrin par AH thugs kar hUM /
thugs ka'i hUM las 'od zer 'phros /
rang bzhin gyi gnas nas ye shes pa dang dbang gi lha rnams spyan drangs /
ye shes pa rang la thim /
dbang lhas dbang bskur /
mi bskyod pas dbu brgyan par gyur /
oM ya mAn+ta ka ar+g+haM /
pAdyaM /
gan+d+he /
du Sh+pe /
A lo ke /
nai wi byA /
shap+ta pra tIts+tsha hUM swA hA /
oM ya mAn+ta ka hUM phaD oM AHhUM /
gzugs mchog mchog tu drag po che / /
dpa' @# / /
bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
rang gi thugs kar nyi ma'i dkyil 'khor gyi steng du hUM yig gi mthar sngags phreng gis bskor bar gyur bar bsams la /
oM a ra pa tsa na d+hIH nyer gcig dang /
oM ya ma rA dzA sa do me ya /
ya me do ru Na yod ya /
yad yo nira yak+She ya /
yak+She yats+tsha ni rA ma ya hUM hUM phaD phaD swAhA /
nyer gcig tsam bzla /
oM hrIHSh+T+rIH wi kri tA nan hUM phaD /
brgyu tsa'am nyer gcig sogs gang 'grub dang /
oM ya mAn+ta ka hUM phaD /
nyer gcig tsam bzlas mthar /
oM ya mAn+ta ka sa ma ya /
ma nu pA la ya /
ya mAn+ta ka twe na pa ti Sh+T+ha /
dra D+ho meb+ha wa /
su po Sh+yo me b+ha wa /
su to Sh+yo me b+ha waM /
a nur k+to me b+ha wa /
sarba sid+d+hi m+me pra yats+tsha /
sarba karma su tsa me /
tsit+taM shre yaHku ru hUM /
ha ha ha ha hoHb+ha ga wAN /
ya mAn+ta ka mA me mu ny+tsa /
ya mAn+ta kabcA wa mahAs ma yas twa AHhUM phaD /
gtang rag ni /
oM ya mAn+ta ka ar+g+haM /
gan+d+he /
puSh+pe /
d+hU paM /
A lo ke /
nai wi bya /
shap+ta pra tI ts+tsha hUM swAhA /
oM ya mAn+ta hUM phaD oM AHhUM /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal /
de nas gtor ma nang mchod ltar byin gyis brlabs la /
mdun du skad cig gis dpal rdo rje 'jigs byed dpa' bo gcig pa'i rten dang brten pa'i dkyil 'khor yongs su rdzogs par gyur /
rang gi thugs ka'i hUM las 'od zer 'phros /
dpal rdo rje 'jigs byed dpa' bo gcig pa'i ye shes pa'i dkyil 'khor phyogs bskyong dang bcas pa span drangs /
dzaHhUM baM hoH ye shes pa dam tshig pa dang gnyis su med par gyur /
mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud drangs te gsol bar gyur /
oM hrIHSh+T+rIHwi kri tA nan hUM phaD /
badzra b+hair wa ya ad+hi pa ti i maM ba liM ta kha khA hi khA hi hUM phaD swAhA /
zhes sngags 'di lan gsum mam bdun gyis dbul /
oM ya mAn+ta ka yar+g+haM /
pA dyaM /
g+han+de /
puSh+pe d+hU pe /
A lo ke / /
nai wi dyA shap+ta pra tIts+tsha hUM swAhA /
oM ya mAn+ta ka hUM phaD oM AHhUM /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa'i rgyal ba kun gyi sras / /
phyag 'tshal 'jam dpal dpal 'gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir / /
thugs rje thabs kyis khro rgyal skur bstan pa / /
'jigs byed gshin rje'i gshed la phyag 'tshal lo / /
oM ya marA dzA sa do me ya /
a me do ru Na yod ya /
yad yo ni ra yak+She ya /
yak+She yats+tsha ni rA ma ya hUM hUM phaD phaD swAhA /
sngags 'di lan gcig oM b+hu tsar naM /
ya pI tA la tsa rA ya /
mA na khe tsa rA ya /
ta pUr ba ni gA naM /
ka @# / /
dak+Shi Na dI ga ya /
hUM pha sh+tsi ma naM /
phaD ut+tara ti ga ya /
oM i hrIHya /
Sh+TiHwa /
wi k+Shi /
kri ko /
tA ye /
na ya /
na de /
hUM b+h+yoH phaD sarba b+hu de b+h+yaH lan gsum gyis bsngo /
oM da sha di ka lo ka pA las pa ri wA ra ar+g+haM /
pA dyaM /
gan+d+he /
puSh+pe /
d+hU pe /
A lo ka / /
nai wi dya /
shap+ta pra tI ts+tsha hUM swAhA /
oM da sha di li ka pA las pa ri wA ra oM AH hUM /
bcom ldan chos rje 'jam dbyangs spyan lam du / /
'bud 'dul bstan pa bsrung bar zhal bzhes pa / /
las kyi gshin rje ma mo mkha' 'gro ma / /
'byung po ro langs ci bgyi bka' nyan tshogs / /
phyi nang skyong ba'i dam can ma lus pa / /
bdag ni re ba'i sems kyis 'dud cing mchis / /
phyogs skyong 'khor dang bcas pa rnams kyis bdag gi dge ba'i bya ba rnams mthar phyin pa dang /
de'i bar chad zhi ba'i phrin las mdzod cig /
gtor mgron 'khor bcas rang gnas su gshegs /
dur khrod gzhal yas khang la thim /
gzhal yas khang rang la thim /
rang ye shes sems dpa' la thim /
de ting nge 'dzin sems dpa' hUM la thim /
de yang 'od gsal stong pa nyid du thim par 'gyur /
stong pa'i ngang las rang nyid rdo rje 'jigs byed zhal gcig phyag gnyis par gsal ba'i gnas gsum du 'bru gsum gyis mtshan par gyur /
smon shis ni /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba kun / /
skye zhing skye par 'jam dbyangs zhi khro yis / /
'bral ba med par rjes su 'dzin gyur cig /
nam mkha' ji srid sku lnga'i bdag nyid can / /
kha sbyor bdun ldan go 'phang mngon gyur nas / /
mtha' dag 'gro 'di go 'phang de nyid la / /
skad cig nyid la bde blag 'god par shog /
rtsa brgyud bla ma rnams kyi bkra shis shog /
yi dam lha tshogs rnams kyi bkra shis shog /
ma dang mkha' 'gro rnams kyi bkra shis shog /
chos skyong srung ma rnams kyi bkra shis shog /
ces pa 'di yang 7mi rje skyabs dbyings blo bzang rin chen mchog gyi zhal 'don nyams bzhes su /
pha bong kha'i sprul ming pas bkras lhun bde chen skal bzang pho brang du sbyang ba'o /
! na mo gu ru badzra b+ha ra wA ya /
dpal rdo rje 'jigs byed kyi bdag 'jug shin tu mdor bsdus grub dbang 'jigs med bsam gtan gyi gsung ltar nag 'gros su dgod pa la /
bum pa hrIHSh+T+rI ba bsang /
swa b+hA wa sa sbyangs /
stong pa'i ngang las paM las byang ba'i bum pa dkar po /
lto ba cha ba /
mgrin pa ring ba /
mchu 'phyang ba la sogs pa mtshan nyid thams cad dang ldan par gyur /
oM tAp+te tAp+te mahA tAp+te swAhA /
lan gnyis /
lha'i chu bo gang+gA dang bum pa'i chu dbyer mi phyed par gyur /
rnam rgyal bum pa phyi bum pa la nang gzhal yas khang gdan dang bcas pa yongs su rdzogs pa'i dbus su dpal rdo rje 'jigs byed chen po sku mdog mthing na gzhal dgu phyag so bzhi zhabs bcu drug pa sems dpa' gsum gyi bdag nyid me dpung 'bar ba'i klong dkyil na bzhugs pa /
las bum gyi nang dang mtshan ma @# / /
gnyis kyi gnas rnams su dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs pa'i lha thams cad kyi mig gnyis su k+Sh+riM /
rna ba gnyis su dzriM /
snar khaM /
lce'i rtsa bar raM /
dpral bar kaM /
lte bar saM /
spyi bor oM /
mgrin par AH thugs kar hUM gis mtshan par gyur /
oM hrIHha b+ho mahA kro d+ha A gats+tsha A gats+tsha asmA du pu dza pra ti graM t+Sha n+tu pra sA da ma d+hI mA na ku ru swAhA /
rang gi thugs ka'i hUM las 'od zer '+p+ros /
rang bzhin gyi gnas nas dpal rdo rje 'jigs byed dpa' bo gcig pa'i dkyil 'khor dbang lha dang bcas ba spyan drangs /
oM hrIHSh+T+rIHwi kri tA na hUM hUM phaD /
oM hrIH Sh+T+rIHhaH oM hUM hUM phaD /
oM wi kri tA na na du Sh+TaM satwa da ma ka gaH gaHgaHoM ku ma ra rU pi Ne dzaHdzaHhUM phaD /
oM hrIHhaHhai phaD /
oM dI p+ta lo tsa na wi kri tA nan mahA aT+TaT+Ta hA sa na di ni dI p+ta ya swA hA /
oM badzra na widya AHhUM swAhA /
oM badzra shap+ta AHhUM /
oM mung+ga ra dzaHoM daN+Ta hUM /
oM padma baM /
oM khang+ga hoH oM hrIHha b+ho mahA kro d+ha A gats+tsha A gats+tsha a smad pU dza pra ti gr-i h+Na nU pra sA da mi d+hI mA na ku ru swAhA /
slar yang rang gi thugs ka'i hUM las 'od zer 'phros pas /
phyogs bcu na bzhugs pa'i sangs rgyas sras dang bcas pa mdun gyi nam mkhar spyan drangs /
oM hrIHSh+T+rIHhaH oM hUM hUM so /
sogs nas shap+ta AHhUM /
de bzhin gshegs pa thams cad kyis 'di la mngon par dbang bskur bu gsol /
zhes gsol ba btab pas /
de rnams kyis spros pa'i lha mo tsa rtsi kA la sogs pa rnams kyis shis pa brjod pa sngon du 'gro pas /
zla ba lta bu'i bum pa dkar po bdud rtsi lngas bkang ma bzung nas /
sangs rgyas rnams ni thams cad kyis / /
skye bas thob pa'i dbang bskur ba / /
ji ltar de bzhin bdag gis ni / /
dag pa lha yi chus dbang bskur / /
zhes gsung shing spyi bo nas dbang bskur bas dbang gi chus lus thams cad gang /
dri ma thams cad dag /
chu lhag ma spyi gtsug tu gnas pa yongs su gyur pa las /
mi bskyod pas dbu brgyan cing /
dbang gi lha rnams de nyid la thim par gyur /
oM ya mAn+ta ka ar+g+haM /
pAdyaM /
gan+d+he /
puSh+pe /
d+hU pe /
A lo ge /
nai wi dyA /
shap+ta pra tI ts+tsha hUM swa hA /
oM hrIHSh+T+rIHwi kri tA na na hUM phaD /
oM AHhUM /
gis nang mchod dbul /
gzugs mchog /
mas bstod /
oM badzra a mri ta u da ka hUM /
lan gcig /
oM AHhUM /
lan gsum mam bdun /
rang gi snying gnas sngags kyi phreng ba gzungs thag pa'i khril te song bas bum pa'i lha'i thugs kar phog /
thugs rgyad bskul /
de las bdud rtsi'i rgyun babs pas bum pa gang bar gyur /
oM hrIHSh+T+rIHwi kri tA na na hUM phaD /
brgya rtsa dang /
oM badzra u da ka hUM /
brgya rtsa /
oM ya mAn+ta ka sa ma ya /
sogs yig brgya bdun nam gsum /
oM hrIHSh+T+rIHsogs tshar gcig la /
hUM| lan bdun btags pas mchod yon dbul /
oM ya mAn+ta ka gan+d+he /
paSh+pe /
d+hU pe /
A lo ke /
ne wi dyA /
shap+ta pra tI ts+tsha hUM swAhA /
@# / /
oM hrIHSh+T+rIH sogs dang /
ji srid dkyil 'khor chen po'i bya ba rnams ma rdzogs pa de srid du bgegs rnam par bzlog pa'i 'phrin las mdzod cig /
bum pa'i lha rnams chags pa chen po'i mes zhu nas byang chub kyi sems kyi ngo bor bum pa'i chu dang ro gcig tu gyur /
gzhal yas khang bum pa la thim zhing /
mtshan ma'i lha gnyis kyang zhu nas phyag mtshan gyi rnam par gyur /
zhes bum bskyed bya /
de nas bdag 'jug dbos la 'jug pa ni /
shar sgo nas maN+Dal phul te /
dga' chen khyod bdag ston pa ste / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid bdag la stsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum bdag la stsal du gsol / /
thar pa chen po'i grong mchog tu / /
mgon pos bdag ni gzhug tu gsol / /
lan gsum gyis gsol ba gdab /
oM tsak+Sha ban+ta wa ra ma na ya hUM /
gis mig dar bcing /
AHkhaM bI ra hUM /
gis me tog dang /
rang nyid dpal rdo rje 'jigs byed zhal gcig phyag gnyis par gsal bar 'gyur /
oM hrIHSh+T+rIH sa bsang /
dkon mchog gsum la bdag skyabs mchi / /
zhes pa nas /
yid kyis bzung / /
lan gsum /
sangs rgyas byang chub sems dpa' kun / /
bdag la dgongs par mdzad du gsol / /
bdag ming mi bskyod rdo rje zhes / /
dus 'di nas ni bzung nas ni / /
byang chub snying por mchis kyi bar / /
ji ltar dus gsum mgon po rnams / /
byang chub tu ni des mdzad pa'i / /
byang chub sems ni bla na med / /
dam pa bdag gis bskyed par bgyi / /
rigs lnga spyi dang so so yi / /
dam tshig sdom pa ma lus bzung / /
ma bsgral ba rnams bdag gis bsgral / /
ma grol ba rnams bdag gis dgrol / /
dbugs ma phyin pa dbugs dbyung zhing / /
sems can mya ngan 'das la 'god /
lan gsum /
sems can thams cad kyi don du sangs rgyas thob par bya'o snyam pa'i smon pa'i sems kun rdzob pa de nyid snying gar zla ba'i dkyil 'khor yongs su rdzogs pa'i rnam par 'gyur /
chos thams cad rang bzhin med pa'i stong pa nyid dang rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam par gyur /
oM sarba yo gtsit+taM ut+pa ta yA mi /
zhes brjod nas rnal 'byor gyi sems bskyed /
oM su ra te sa ma ya stwaM /
hoH sid+d+ya badzra ya thA su khaM /
A kha bI ra hUM /
zhes pas dkyil 'khor gyi nang du zhugs /
rang nyid rdo rje 'jigs byed du gyur / /
oM sarba ta thA ga ta pU dza u pas+thA nA ya A t+mA naM ni r+yA ta yA mi /
sarba ta thA ta badzra satwa a d+hi ti Sh+tha swa mAM /
zhes gsol ba btab pas de bzhin gshegs pa thams cad la mchod pa dang bsnyen bkur ba'i nus pa can du byin gyis brlabs par gyur /
de nas /
de bzhin gshegs pa thams cad kyis byin gyis rlobs shig /
rdo rje sems dpa' bdag la dbab par mdzad du gsol /
lan gsum /
bla ma@# / /
dang gtso bo tha mi dad pa'i thugs ka'i hUM las 'od zer 'phros pas sangs rgyas dang byang chub sems dpa' dpa' bo dang rnal 'byor ma thams cad 'jam dpal gshin rje gshed kyi sku'i rnam par spyan drangs nas rang gi lus la thim par gyur /
oM hrIHSh+T+rIHwi kri tA na na hUM hUM phaD phaD /
A be sha ya stwaM b+ha ya /
ra ra /
ra ra /
tsA la ya /
tsA la ya /
hUM haHAHdz+haiHhUM phaD /
tiShTHa badzra /
rang nyid dkyil 'khor gyi nang du zhugs /
gtso bo'i mdun na gnas par gyur /
pra Ni d+w+ha badzra hoH oM pra ti grih+Na satwa /
i maM satwa mahA bA la /
sems dpa' stobs po che bdag byang chub ma thob kyi bar du rjes su zungs shig /
rang gi snying gar zla ba la hUM /
dpral bar raM| mig gnyis la oM 'od zer 'bar bar de /
oM rdo rje sems dpa' deng khyod kyi / /
mig 'byed par ni brtson par mdzad / /
phye bas thams cad mthong 'gyur ba / /
rdo rje'i mig ni bla na med / /
he badzra pA shya /
de yang phyi rol du dur khrod chen po brgyad kyis yongs su bskor ba'i srung ba'i 'khor lo me ri dang bcas pa'i nang du gzhal yas khang gru bzhi sgo bzhi mtshan nyid thams cad dang ldan pa'i dbus su dpal rdo rje 'jigs byed zhal phyag yongs su rdzogs pa ste /
de ltar rten dang brten par bcas pa'i dkyil 'khor mngon sum du mthong bar gyur /
maN+Dal phul /
byang chub rdo rjes sangs rgyas la / /
mchod chen ji ltar stsal ba ltar / /
bdag kyang bskyab pa'i don gyi phyir / /
nam mkha'i rdo rje deng bdag stsol / /
lan gsum gyis gsol ba gdab /
oM hrIHSh+T+rIHsa bsang /
swa b+hA wa sa sbyangs /
stong pa'i ngang las dbang rdzas bum chu /
cod pa na /
rdo rje /
dril bu rnams skad cig gis mi bskyod pa /
rin 'byung /
'od dpag med don grub yab yum gyi rnam par gyur /
bla ma dang gtso bo tha mi dad pa'i thugs ka'i hUM gi 'od zer gyis rang bzhin gyi gnas nas bsgom pa dang 'dra ba'i ye shes pa dang dbang gi lha rnams spyan drangs /
gnyis su med par gyur /
dbang gi lha rnams kyis dbang rdzas kyi lha rnams la dbang bskur / /
mi bskyod pa /
rin 'byung /
'od dpag med /
don grub rnams kyis dbu brgyan par gyur /
oM sarba ta thA ga ta ar+g+haM /
pAdyaM /
puSh+pe /
d+hU pe /
A lo ka /
gan+d+he nai widyA /
shap+ta pra tI ts+tsha hUM swAhA /
dbang rjes kyi lha yab yum zhu ba las byung ba'i dbang rdzas bum chu /
cod pa na /
rdo rje /
dril bu rnams su gyur /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu na bzhugs pa'i rgyal ba yab yum mdun gyi nam mkhar spyan drangs /
oM sarba ta thA ga ta ar+g+haM /
sogs kyis mchod /
nam mkha'i rgyal ba yab yum snyoms par zhugs /
'dod chags chen po'i mes zhu ba'i byang chub kyi sems kyis rang nyid la dbang bskur bas ye shes lnga'i ngo bor gyur pa'i bde stong gi rtogs pa rgyud la skyes par gyur /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad rang la dbang bskur @# / /
pa'i phyir du spyan drangs pa rnams nam mkhar bzhugs /
sgrub pa'i dkyil 'khor pa rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang rgyal mtshan la sogs pa rnams rang gi steng phyogs su 'dzin /
glu gar mdzad cing rol mo brdung /
me tog dang gur kum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang pa dang /
cod pa na /
rdor dril rnams kyis dbang bskur bar gyur /
bkra shis gang zhig sems can kun gyi snying la gnas / /
kun gyi bdag nyid dam pa'i rigs rnams kyi ni rje / /
ma lus sems can skyed byed bde ba chen po ste / /
bkra shis des ni de ring khyod la dbang rab bskur / /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM AHbadzra u da ka a b+hi Shiny+tsa hUM su ra ta stwaM /
a haM /
zhes chu dbang dang /
oM badzra rat+na kU la mu ku Ta a b+hi Shiny+tsa mi /
zhes cod pan gyi dbang dang /
sangs rgyas kun gyi rdo rje yi| |dbang gis de ring khyod dbang bskur / /
'di de sangs rgyas thams cad nyid / /
rdo rje rab tu grub phyir zungs / /
zhes rdo rje'i dbang dang /
oM badzra id+hi pa ti stwaM /
a b+hi Shiny+tsa mi /
tiShTHa badzra sa ma ya stwaM /
zhes dril bu'i dbang dang /
oM badzra sata spraM /
a b+hi Shiny+tsa mi /
badzra nA ma a b+hi She ka ta /
kye dpal mi bskyod rdo rje zhes bya ba'i de bzhin gshegs pa sid+d+hi sa ma ya stwaM /
b+hU ra b+hU wa swaHaH rang rdo rje 'chang yab yum du gsal bas rdo rje dang dril bu'i de kho na nyid dran pa'i sgo nas rdo rje dbyings kyi dbang phyug ma la 'khyud pas bde stong dbyer med kyi ye shes rdo rje slob dpon gyi dbang gi ngo bo rgyud la de skyes par gyur /
dbang bskur ba xxx bya / /
oM sarba ta thA ga ta a b+hi She ka ta sa ma ya shrI ye hUM /
de ltar dbang bskur bas lus bdud rtsi'i chu rgyun gyis gad /
bde ba chen po myong /
dri ma thams cad dag /
chu'i lhag ma spyi gtsug tu 'khyil ba yongs su gyur pa las mi bskyod pas dbu brgyan cing /
dbang gi lha rnams kyang bdag nyid la thim par gyur /
de ltar bum pa'i dbang thob /
lus kyi dri ma dag /
bskyed pa'i rim pa bsgom pa la dbang bar byas /
'bras bu sprul pa'i sku 'grub pa'i nus pa khyad par can bzhag go /
zhes bum dbang dang /
ma dang gtso bo tha mi dad pa dpal rdo rje 'jigs byed sems dpa' sum brtsegs can la yum rdo rje langs ma sngon mo gri gug dang thod pa 'dzin pas 'khyud par gyur /
yab yum snyoms par zhugs pa'i byang sems dkar dmar lce thog tu bzhag pas gsang dbang gi ngo bor gyur pa'i bde stong gi ye shes rgyud la skyes par gyur /
a ho mahA su kha /
de ltar gsang ba'i dbang thob /
ngag gi dri ma dang /
kun rdzob sgyu ma'i rdzogs rim bsgom pa @# / /
la dbang bar byas /
'bras bu longs spyod rdzogs pa'i sku 'grub pa'i nus pa khyad par can bzhag go /
zhes gsang dbang dang /
rang rdo rje 'jigs byed du gyur pa la /
bla mas rig ma mtshan nyid dang ldan pa gtang ba /
yum rdo rje ro langs ma sngon mo gri gug dang thod pa 'dzin pas 'khyud par gyur /
rang yab yum snyoms par zhugs pas lhan cig skyas pa'i bde stong dbyer med kyi ye shes skyes /
des shes rab ye shes gyi dbang thob /
yid kyi dri ma dag /
don dam 'od gsal gyi rdzogs rim bsgom pa la dbang bar byas /
'bras bu chos kyi sku 'grub pa'i nus pa khyad par can bzhag go /
zhes shes rab ye shes kyi dbang bskur /
de yang dbang gsum pa thob pa'i skabs su rang dang rig ma gnyis kyi lus 'dod lha yab yum du snang bzhin pa'i dus na /
sems lhan cig skyes pa'i dga' bas de kho na nyid kyi don nges pa gnyis mnyam du yod pa de bzhin du /
don de goms par byas pa las mthar rlung sems tsam las grub pa'i longs spyod rdzogs pa'i sku rang snang gi rig ma dang kha sbyor ba'i lus can dang /
de'i dus nyid na thugs lhan cig skyes pa'i dga' ba dang /
stong pa nyid gnyis ro gcig tu zhugs pa'i 'od gsal thams cad stong pa nyid dang ngo bo dbyer med pa'i gnyis su med pa'i ye shes zung 'jug gi go 'phang mngon du byed de /
de ni thob bya don gyi dbang bzhi pa yin no / /
dam tshig bskrag pa /
ni| slob dpon smad par mi bya ste / /
bde gshegs bka' las 'da' mi bya / /
de bzhin khros nas spun rnams la / /
nyes pa brjod par mi bya'o / /
sems can rnams la byams pa'i sems / /
nam yang nges par spang mi bya / /
byang chub sems ni dor mi bya / /
rang gzhan chos la mi smad do / /
yongs su ma smin sems can la / /
gsang ba nyid ni bstan mi bya / /
bdag nyid phung po smad mi bya / /
chos rnams ngo bo sun mi dbyung / /
gdug pa'i byams pa rtag tu spang / /
chos la tshad bzung mi bya'o / /
dad ldan sems can bslu mi bya / /
rtag tu dam tshig bsten par bya / /
shes rab rang bzhin bud med rnams / /
skyon gyi nyes pa mi brjod do / /
'di ltar yid ni rab dang rdo rje nyid du gyis / /
rang gi dam tshig mi zad bde ster bsten par gyis / /
de ring 'gro ba bde myur rdo rje sems dpa' dang / /
mtshungs pa'i rtag pa nyid du khyed rnams phyin par gyur| |dam tshig bzung ba ni /
gtso bos ji ltar bka' bsgo ba'i / /
gsung ni de ltar bdag gis bgyi / /
des dbang bzhi pa thob /
lus ngag yid gsum gyi dri ma bag chags dang bcas pa sbyangs /
lam zung 'jug gi rdzogs rim bsgom pa la dbang bar byas /
'bras bu zung 'jug rdo rje 'chang chen po'i go 'phang mngon du 'gyur pa'i skal ba can du byas so / /
zhes dbang bzhi pa'o / /
maN+Dal phul /
gtang rag gi mchod bstod sogs spyi ltar bya'o / /
dpal rdo @# / /
rje 'jigs byed chen po'i bdag 'jug mdor bsdus 'di ni /
7mi dbang skyabs dza sag bla ma blo bzang rin chen gyi bzhed dgongs ltar /
pha bong kha'i sprul ming pas grub mchog 'jigs med bsam gtan gyi gsung la gzhi byas /
las dang po pa la phan phyir hor khong nag 'gros su bkod cing /
gzhung dang mi mthun pa rnams tshig sbyor cung zad bcos te gtsang bkras lhun bde chen pho brang du sbyar ba dge legs 'phel / / / /
! yab gcig gur gum lang tsho stang zil gyi / /
mi sdug gar du rtsen pa'i 'dze sgeg gis / /
grub gnyis stsol la khyad par lngas che ba'i / /
sgrub thabs bdag 'jug ches nyung don tshang 'di / /
bkras lhun rtse mgron blo bzang dam chos mchog /
gang nas rgyu sbyar par bskrun mdzad pa'i dgos / /
blo bzang snyan brgyud bdud rtsi stong gi bcud / /
mkha' khyab skal bzang skal bar rgyas gyur cig /
rgyu sbyor mchog kyang theg mchog 'khor lo bzhi'i / /
shing rta tshe rabs brgyud mar brten bzhin du / /
bla ma 'jam dpal zhi khros rjes bzung nas / /
zung 'jug rgyal sar myur du rgyal gyur cig /
ces pa'i par byang smon tshig 'di'ang bkras lhun rtse mgron chos 'byor khang gsar blo bzang dam chos nas lha reg dang /
maN+Dal rten gsum bcas ji ltar bskul ma mdzad bzhin /
pha bong kha'i sprul ming pas bde chen skal bzang pho brang du sbyar ba'o / / / /
'gro don 'phel / /
7sa byi lor 'dzugs zhus song / / / /
sarba mang+galaM / / / /
