! / /
'gro ba'i gnyen gcig rgyal ba yi / /
zhabs la gus pas phyag 'tshal te / /
de yi bstan la rab dad pa / /
blo gros can gyis springs pa yi / /
skyes bcas yi ge 'phrod pa dang / /
gdugs re zhing yang dge ba la / /
rab tu brtson par mdzad do zhes / /
thos pas bdag nyid rangs par gyur / /
skyes bu'i nor mchog rnam dpyod de / /
dad pa dkar chos kun gyi gzhi / /
don med 'da' ba brtson pas sel / /
de phyir de dag 'bad pas bsten / /
blo dang ldan pas legs sbyang gang / /
tshogs ni chung dus bsod nams sgo / /
du ma rnyed pas de tshol la / /
rang gzhan ji ltar rigs par sbyor / /
don ldan tshig ni re res kyang / /
shes rab can la don kun byed /
sangs rgyas kun gyi gsung gis kyang / /
rmongs la phan pa bsgrub par dka' / /
'jig rten 'dir yang bde 'gyur la / /
pha rol dang yang mi 'gal ba / /
tshul de rig par gyur pa la / /
mkhas rnams shes rab can zhes smra / /
zhes pa 'di shAkya'i dge slong blo bzang grags pa'i dpal gyis / /
blo gros kyi nor can sgom pa grags pa rin chen la gdams pa'o / /
