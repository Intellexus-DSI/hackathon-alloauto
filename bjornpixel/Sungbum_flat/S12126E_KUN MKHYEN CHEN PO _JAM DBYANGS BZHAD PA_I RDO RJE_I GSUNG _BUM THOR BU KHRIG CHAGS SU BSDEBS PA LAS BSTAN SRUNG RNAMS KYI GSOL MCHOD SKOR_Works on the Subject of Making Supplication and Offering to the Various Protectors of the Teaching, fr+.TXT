@# / /
kun mkhyen chen po 'jam dbyangs bzhad pa'i rdo rje'i gsung 'bum thor bu khrig chags su bsdebs pa las bstan srung rnams kyi gsol mchod skor bzhugs so / /
@## / /
hUM bzhengs shig chos dbyings mnyam nyid klong nas bzhengs / /
dgongs shig bdag cag dad sogs rjes dgongs la / /
bla mgon ming bzhin nor bu gshegs su gsol / /
dpa' bo mkha' 'gro'i mnga' bdag gshegs su gsol / /
khams gsum ma lus dbang sdud gshegs su gsol / /
nyer bzhi'i gnas nas mkha' 'gro sde lnga sogs / /
dpa' bo dpa' mo 'khor dang bcas rnams kyang / /
sngon gyi dam tshig dgongs nas gshegs su gsol / /
rnal 'byor bde chen skyed phyir gshegs su gsol / /
bla mgon mkha' 'gro sde bcas 'byon pa'i tshe / /
skye 'gro dbang sdud Ta dril khrol lo lo / /
dgyes pa'i rnam 'gyur gar stabs khrigs se @# / /
khrigs / /
rin chen rgyan gyi tshogs rnams si li li / /
khams gsum brtan g.yo'i tshogs kun shigs se shigs / /
drug ldan rdo rje'i glu dbyangs gyu ru ru| |mchog thun dngos grub sprin char nyi li li / /
de ltar thogs med thugs rjes 'dir gshegs la / /
rtsa brgyud brams ji ltar bka' bsgos bzhin / /
mchod gtor 'di bzhes mchog thun dngos grub kun / /
rnal 'byor gang bcol myur sgrub dus la bab / /
oM gu ru ma hA kA la ha ri ni sa sa pa ri wA ra e hye hi khriM /
zhes nyer gcig brjod la spyan drangs na nges par 'byon pa'i mtshan ma 'byung ngo / /
mgon bo yid bzhin nor bu'i spyan 'dren dngos grub sbrang char dpa' bo 'bod pa'i myur mgyogs pho nya zhes pa'ang rang gi ngag 'don du la 'jam dbyangs bzhad pa'i rdo rjes sbar pas lus can kun gyi re ba yid bzhin du skong bar gyur cig /
! / /
na mo gu ru many+dzu g+ho ShA ya /
bla mchog gsum ye dam lha tshogs dang / /
dpal ldan rdo rje 'jigs byed la btud nas / /
dregs pa'i spyi dpon mchod chog rin chen dbang / /
rgyun 'khyer 'jug pa bde ba 'di ltar bya / /
de la 'dir chos skyong chen po'i gsol mchong bya tshul la /
mchod pa sngags drug phyag rgya drug gyis byin gyis brlab /
rgyas par spro na /
hUM lhun grub bde ba chen po'i pho brang nas / /
dus gsum sangs rgyas padma thod phreng rtsal| |rig 'dzin dpa' bo mkha' 'gro'i tshogs dang bcas / /
thogs med thugs rje'i dang nga gis gshegs su gsol / /
mdun gyi nam mkhar pad sdong yangs pa'i steng / /
seng khri padma nyi ma'i gdan khri la / /
yid 'phrog 'ja' tshon sna lnga'i gur khyim dbus / /
zhabs sen 'od chags brtan par bzhugs su gsol / /
phyi yi mchod pas dang bar snang 'gengs / /
nang gi mchod pa zag med bdud rtsi'i mtsho / /
gsang ba bde chen smra bsam brjod las 'das / /
'gro ba'i don du dgyes bzhin bzhes su gsol / /
rig 'dzin grub pa'i dbang phyug padma 'byung / /
lnga brgya'i gtsug rgyan dpal ldan mar me mdzad / /
rdo rje 'chang dbang blo bzang grags pa'i dpal / /
sna tshogs sprul pa'i gar mdzad de la 'dud / /
dpal ldan bstan skyong chen po 'khor bcas rnams / /
khyed kyi bka' dang dam tshig la gnas pas / /
'phrin las rnam bzhi lhun gyis grub pa dang / /
chos grwa chen po dar zhing @# / /
rgyas bar mdzod / /
ces bla ma spyan drangs /
chos skyong sbyan drangs pa ni /
hrIH rang bzhin rnam dag chos sku'i dang nyid nas / /
dpag med dus nas g.yo pa med gyur kyang / /
zhing 'dir bstan dang bstan 'dzin skyong ba dang / /
ma rung dgra bgegs ma lus 'dul pa'i phyir / /
rgyal rnams gsang gsum yon tan 'phrin las kyi / /
rnam rol chos skyong rgyal po sku lnga'i tshogs / /
rnal 'byor 'phrin las bsgrub phyir gnas 'dir gshegs /
mdun gyi nam mkhar rin chen gzhal yas dbus / /
pad nyi dgra bgegs bsnol pa'i gdan snyeng du / /
hrIH las byung ba'i chos rgyal sku lnga'i tshogs / /
'khor bcas bstan pa bsrung phyir bzhugs su gsol / /
spros kun nyer zhi'i dbyings las ma g.yos kyang / /
log 'dren gshed du drag bo'i skur bstan pa / /
sprul pa'i chos rgyal be har 'khor bcas rnams / /
rgyal ba'i bstan pa bsrung phyir dgyes par bzhugs / /
bar 'dir dam bsres na'ang rung /
de nas yig brgya mang tsam brjod la /
bshags pa ni /
hrIH ma rig dbang gis dam tshig nya mas pa dang / /
mchod gtor bsten ba'i rdzas rnams mtshang 'bag /
rtag gtor dus kyi mchod pa chag pa sogs / /
gsal stong 'dzin med ngang nas mthol zhing bshags / /
de nas thugs dam bskang ba ni /
hUM dam can srung ma 'du ba'i gnas mchog 'dir / /
phyi nang gsang pa'i rten dang mchod pa'i tshogs / /
dngos bshams yid sprul nam mkha' bkang ste 'bul / /
dgyes bzhin bzhes nas dngos grub stsal tu gsol / /
yan lag brgyang ldan ar+g+haM mtsho ltar bskyil / /
lha mi'i me tog dbang po'i me tog dang / /
sman sna shing sna tshil chen bdug ba spos / /
rtsi bcud rin chen sgron me tshar du dang ra / /
tsan dan ga bur ra k+ta'i dri chab dang / /
rgyan ldan zhal zas sha sogs ri ltar spungs / /
rnga chen dung chen rkang gling rol mo sogs / /
sprul ba'i chos rgyal 'khor dang bcas la 'bul / /
thugs dam bskangs shing mthun pa'i dngos grub stsol| |mdzes shing brjid chags rdzu 'phrul shugs ldan rta / /
drag po'i sgra sgrogs sprin ltar g.yo ba'i g.yag /
'jam pa'i spu ldan shel ltar 'tsher ba'i lug /
khyung ltar lding ba'i bya rnams du ma dang / /
khyi dkar khyi na ga dom dang stag seng sogs / /
sprul pa'i chos rgyal 'khor dang bcas la 'bul / /
thugs dam bskang zhing x dam nyams bsgral ba'i thod par sha lnga dang / /
bdud rtsi lnga dang sman lnga rin chen lnga / /
dri lnga 'bru lnga snying po lnga dang bcas / /
ri rab gling bzhi dmar chen gtor ma sogs / /
lhun po la 'gran bkod legs mthun pa'i rdzas / /
ting 'dzin sngags dang phyag rgyas byin brlabs bas / /
sprul pa'i x thugs dam x rab 'jigs dgra bgegs khrag dron rtag rol yang / /
sgyu ma'i dgra bsad snying bton ji bzhin du / /
rgyal ba'i gsang gsum bde chen sgyu ma'i gar / /
rtsa gsum chos dbyings rol par lta ba 'di / /
sbrul ba'i chos rgyal 'khor dang bcas la 'bul / / /
@# / /
phyi nang gsang ba'i rten 'brel bslu med 'dis / /
dgyes nas thub bstan spyi dang tsong kha pa'i / /
bstan dang bstan 'dzin 'dus sde sbyin bdag sogs / /
bsam bzhin dar zhing yun ring rgyas par mdzod / /
de nas bzlog pa byas na legs /
de nas gtor ma byin gyis brlabs te /
sprul pa'i chos skyong 'khor dang bcas pa'i ljags hUM las skyes pa'i rdo rje rtse gcig pa'i 'od kyis drangs te gsol bar gyur /
oM ma hA ni rmA ya d+ha rmA pA la be hA rA dza sa pa ri wA ra i daM ba liM ta kha kha khA hi khA hi /
lan gsum dang /
a ka ros 'khor phal ba la 'bul /
oM ma hA nas sa pa ri wA ra a r+g+haM sogs kyis mchod pa dang nad mchod kyang pul /
gzhi bdag gtor ma bsdos /
bstod ba ni /
hrIH kun bzang thugs rje'i sgyu ma'i rol gar las / /
rgyal ba'i bstan dang bstan 'dzin srung ba dang / /
dmu rgod 'dul phyir keng chen lngar sprul pa'i / /
bstan srung chos rgyal sku lnga 'khor bcas bstod / /
hUM khro chags sgeg dang zhi sogs sna tshogs mdog /
'jig rten 'gug mdzad lcags kyu zhags pa mda' / /
rdo rje ral gri sogs bsnams mi bo che / /
'phrin las sprul pa'i chos rgyal sku la bstod / /
ma rung tshar gcod ha ha zhes sgrog cing / /
sna tshogs skad kyis rgyal ba'i 'phrin las bzhin / /
phan bde'i lam ston bstan pa bsrung mdzad pa'i / /
sprul ba'i chos rgyal gsung la mngon par bstod / /
lkog gyur chos kyi snang brnyan legs 'char zhing / /
stong nyid snying po'i bde stong rang bzhin gyis / /
'gro 'dul thabs mkhas bye ba 'bum 'chang ba'i / /
sprul ba'i chos skyong chen po'i thugs la bstod / /
thang chen dang ni tshal gyi gtsug lag khang / /
khyad par dpal ldan 'bras spungs chos sde dang / /
rgyal sogs thams cad mkhyen pas bka' bsgos bzhin / /
bsrung mdzad zhwa ser ches skyong mchog khyod bstod / /
rgyal bstan spyi dang khyad par dbu ma dang / /
'dul ba bzhin dang chos bzhin bgyid pa kun / /
ma bcol bar yang spyan bzhin bsrung mdzad pa'i / /
hral bo nyams pa tshar gcod khyod la bstod / /
tshul bzhin bsten dang gsol ba legs btab dang / /
khyad par chos bzhin spyod pa'i skyes bu yis / /
dran pa tsam gyis 'dod dgu sbyin mdzad pa'i / /
chos skyong yid bzhin nor bu la mngon bstod / /
ces bstod de /
rgyal dang de bstan 'dzin pa'i srong btsan sogs / /
rgyal ba gnyis pa dge 'dun rgya mtsho dang / /
bsod nams rgya mtsho sogs kyis bka' bsgos bzhin / /
bdag cag 'phrin las bcol tshe mthu mchung / /
phan bde'i 'byung gnas kun mkhyen rgyal pa'i bstan / /
de 'dzin skyes bu khrims lngan dge 'dun ste / /
thos bsam sgom pa'i bya ba ma lus pa / /
yar ngo'i zla ltar 'phel ba'i 'phrin las mdzod / /
khyad par dus gsum rgyal ba'i spyi gzugs mchog /
blo bzang snyan 'gyur ring lugs grags pa'i dbyangs / /
gdugs dkar srid ba'i rtse mor rab khyab nas / /
nam yang mi nub ring du rgyas gyur cig /
'dzam gling spyi dang khyad par byang phyogs 'dir / /
mi nad @# / /
phyugs nad dus kyi 'khrugs pa sogs / /
mi mthun rgud pa'i tshogs kun rab zhi nas / /
bde skyid dga' ston dpal la spyod par mdzod / /
bstan dang bdag cag dpon slob sbyin bdag la / /
ban bon sngags nag sogs kyi mthu dang byad / /
'phangs bsreg mnan gtang sde brgyad gnod pa kun / /
nad rims gdon bgegs dus min 'chi sogs bzlog /
rdzogs ldan dus bzhin tshe dpal 'byor pa kun / /
yar ngo'i zla ba lta bur rab 'phel zhing / /
chos sring 'dod pa'i don kun bsgrub pa la / /
yid bzhin dbang gi rgyal po lta bur mdzod / /
mjug tu rten yod na /
'dir ni gzugs dang sogs /
med na /
khyed kyis sems can don kun mdzad / /
sogs byas la bkra shis bya'o / /
sprul pa'i chos skyong mchod chog dbang gi rgyal / /
rgyal ba gong ma rnams gyis gsungs bzhin du / /
du mar phan 'dod shAkya'i dge sbyor zhig /
rtse gzhung byams pa'i mdun sa theg chen mdzod / /
gad der zla tshes dge bar bris pa dge| ! / /
na mo gu ru ma ny+dzuH shrI btEe ra wa ya /
rgyal ba'i yab gcig rje btsun mkhyen pa'i gter / /
srid gsum gdug pa 'dul mdzad khros pa'i sku / /
dbu dgu so bzhi'i phyag dang bcu drug zhabs / /
brkyangs bskum tsam gyis srid gsum g.yo der 'dud / /
'dir chos skyong sku lnga spyi dang khyad par yod tan gyi rgyal po shing bya can la gtor ma 'bul tshul ni /
mchod rdzas bskang rdzas rnams 'phrin las don bcu ma ltar bkod /
rta mgrin lta bu'i yi dam gyi bdag pa skyed dang /
de'i mchong rdzas rnams sbyangs /
sdags drug phyag rgya dug gis byin gyis bdrags nas /
hUM lha mi'i ston pa mgon po tshe dpag med / /
de yi rnam 'phrul bad 'byung a ti sha /
bde gshegs kun gyi yang gcig 'jam pa'i dbyangs / /
bod yul chos rgyal khri srong sde btsan dang / /
rgyal pa gnyis pa yab sras spyi bos mchod / /
hrIH rang bzhin rnam dag chos sku'i dang nyir nas / /
dpag med dus nas g.yong med gyur kyang / /
zhing 'dir bstan dang bstan 'dzin skyong ba dang / /
ma rung dkra bgegs ma lus 'dul ba'i phyir / /
rgyal rnams gsang gsum yon tan 'phrin las kyi / /
rnam rol chos skyong rgyal po sku lnga'i tshogs / /
gsang yum blon po 'khor bcas gnas 'dir byon / /
khyad par 'jam mgon rgyal pa gnyis pa yis / /
skying shod dga' gdong bsrud mar gnyer gtad pa'i / /
mthu stobs rdzu 'phrul dpag dka'i shing bya can / /
dregs pa'i sde dpon gsang yum blon po dang / /
pho nya 'khor bcas thogs med gnas 'dir byon / /
'jigs rung dur khrod rol pa'i gzhal yas dbus / /
padma nyi zla dgra bgegs bsnol ba'i steng / /
chos skyong rgyal chen sprul pa 'khor bcas rnams / /
phyi nang mchod tshogs yul du ti ShA n+hu / /
hra'iH mchod yon zhabs bsil gang+ga'i rgyun la 'gran / /
lha mi'i me to / /
sna tshogs yog lcog ldem / /
sman dang shing sna'i bsangs kyi bdug spos 'thul / /
rin chen rtsi bcung sgron me kur gum gyi / /
dri chang lha mi'i bza' bca'i zhal zas @# / /
tshogs / /
rja chen dung gling la sogs rol mer bcas / /
phyi nang mchod pas bar snang khyon 'gengs pa / /
dngos bshams yid sprul chos skyong 'khor bcas 'bul / /
mdzes pa'i rta mchog 'brong g.yas 'dod 'jo'i ba / /
ra lug bya khyi ri dwags gcan gzan sogs / /
sra pa'i go cha rno ba'i mda' mdung gzhu / /
ral ji rgyal mtshan stag wags seng wags sogs / /
bstan srung gnod sbyin 'khor bcas mnyes phyir 'bul / /
ro mchog brgya ldan gtor ma ri ltar spungs / /
ja chang btung ba'i mtsho dang bla bre sogs / /
ri rab gling bzhi nyi zla 'dod yon lnga / /
rgyal srid sna bdun nye ba'i rin chen 'dun / /
bkra shis rtags brgyad rdzas brgyad la sogs kun| |dregs pa'i spyi dpon 'khor dang bcas la 'bul / /
hrIH rgyal ba'i thabs mkhas sku gsung thugs sogs kyi / /
rnam 'phrul gar dgu'i nyams ldan tshogs / /
sprul pa yum blon skye seng 'bag seng gar / /
bka' sdod pho nya'i tshogs dang bcas la bstod / /
khyad par dgra po'i srog 'phrog mthu stobs bdag /
stong gsum skad cig myul sogs 'phrul stong 'gyed / /
dpal ldan gnod spyin sde dpon shing bya can / /
myur mgyogs dam can rgya mtsho'i tshogs bcas bstong / /
ya man+ta ka gsang bdag rta mchog dbang / /
pang 'byung rgyal ba gnyis pa la sogs pa'i / /
rtsa brgyud bla mas bka' bsgos gnyer gtad bzhin / /
thub bstan spyi dang mnyam med tsong kha pa'i / /
bshad dang sgrub pa'i bstan pa phyogs bcur rgyas / /
de 'dzin dge 'dun sde rnams dus kun 'phel / /
da skyod sbyin bdag sku tshe mnga' thang dar / /
dus kun nad mug 'khrugs pa kun zhi ste / /
yul 'dir 'bru bcud khe spog las sgo 'du| |dpal 'byor longs spyod chos srid snyan grags 'bar / /
sum rtsen lta bur mngon sum myong bar mdzod / /
bstan dang 'gro la 'tshe ba'i spyi dgra dang / /
dgos su rnal 'byor bdag la sdang ba'i dgra /
gdon bgegs log par 'dren pa'i tshogs rnams kun / /
gang du gnas kyang myur du tshar gcod mdzod / /
khyad par dge bcu ldan pa'i dgon gnas 'dir / /
bshad sgrub rgya mtsho lta bur rgyas pa dang / /
'debs 'dzin skyong spel bgyid pa'i don rnams kun / /
bsam bzhin lhun gyis 'grub pa'i 'phrin las mdzod / /
sku lnga skyi dang khyad par shing bya can / /
gsol mchod tsin+ta ma Ni'i phreng ba 'di / /
cho 'phrul zla ba'i chos la byams pa'i mdun / /
rtse gzhung yid dga' chos 'dzin zhes bya bar / /
chos dang dge la dad pa ches mnga' ba /
mthong man dums yang yang bskul ba'i tshe / /
mang thos shAkya'i dge slong rgan po zhig /
bstan dang 'gro bar phan pa'i sems kyis bris / /
! / /
rtsa brgyud bla ma kun dang yi dam lha / /
khyad par rgyal ba gnyis pa yab sras dang / /
rdo rje 'jigs byed thugs rje'i na thu bskyed la / /
gnas 'dir bstan srung dgyes pa'i gzi byin pa skyed / /
'jam dpal khros pa'i yang sprul sku lnga dang / /
khyad par yon tan ging chan shing bya can / /
pho nya bka' sdod bcas pa 'dir byon la / /
ting 'dzin @# / /
gyis sprul gzhal yas dbus su bzhugs / /
byin gyis brlabs pa'i dam rdzas gtor ma dang / /
me tog sogs kyi mchod pas bar snad gang / /
dgyes byed rta lug g.yag dang mtshon cha dang / /
go khrab la sogs dngos bshams yid sprul 'bul / /
lha khyod bdag cag dpon slob 'khor bcas la / /
nyin gsum byar mtshan gsum mel tshe dang / /
'gal rkyen kun sol mthun rkyen kun sgrub la / /
bsam pa'i don kun 'grub pa'i 'phrin las mdzod / /
lha chan gsol mchod 'dod pa kun ster ba'i / /
dbang gi rgyal po'i phreng bzhes 'di yang / /
mang thos 'jam dbyangs bzhad pas bskul bzhin sbyar / /
! / /
oM swa sti si d+d+hi ra shu /
lha chen sbo mar 'khor bcas x spyi dang ni| |khyad par a mes khyung mgon 'khor bcas kyis / /
bsang mchod gtor ma 'di bzhes dpon chen po / /
yab yum sras bcas stobs 'byor mang 'thang skyed / /
nyin gyi byar mtshan gyi mal tshe mdzod / /
'gro na skyel ma 'od na bsu bsogs / /
kha char bu yug lam 'phrang 'jigs sgrol la / /
bsam don lhun gyis 'grub pa'i 'phrin las mdzod / /
ces 'di byang phyogs skyod ba'i mi dbang dgos / /
bskul tshe lha dang mkha' 'gros lung bstan pa'i / /
bkra shis 'khyil pa'i gling nas mang thos pa / /
'jam dbyangs bzhad pa'i rdo rjes bris pa dge /
bkra shis / /
! / /
b+h+yoH rab 'byams rgyal ba kun gyi thugs rje las / /
ming brgya mtshan stong gsol ba'i re ma ti / /
dmag zor rgyal mo dad pas spyan 'dren gyi / /
thugs dan dus babs 'dir gshegs mdun gyi mkhar / /
rlung nag dbus na dre'i rkyang ser steng / /
phyag g.yas be con g.yon pas thod khrag bsnams / /
mtshan rtags lnga ldan srin mo'i tshul 'dzin khyod / /
ma ltar brtse zhing sring ltar byams pas bzhugs / /
sha khrag la sogs bdud rtsi lnga dang bcas / /
'bru sna lnga dang sbyar ba'i gtor ma 'di / /
dpal ldan mag zor rgyal mo la 'bul gyi / /
rgyal ba'i bstan pa srung phyir bzhes su gsol / /
bdag sogs rnams kyi chos dang mthun pa'i don / /
ji ltar bsam ba yid bzhin 'grub pa dang / /
nad gdon bgegs sogs bar du gcod pa'i tshogs / /
nye bar zhi bar byin gyis brlab tu gsol / /
de nas sdags /
b+h+yoH bdun ma ci nus bzla /
yig brgya brjod /
sku gsum lhun 'grub kyis bstod pa sogs bya'o / /
byin rlabs yu stobs nag mo nam gru ma'i / /
gsol mchod bsnyen tshul rin chen phreng mngos yang / /
li gya skus bskul ltar mang thos pa'i / /
dge slong 'jam dbyangs bzhad pas bris da dge / /
! / /
hUM lhun grub bod chen 'bar ba'i gzhal yas na /
s /
rdo rje 'chang dang rgyal ba gnyis pa'i zhabs / /
rdo rje 'jigs byed he ru ka dpal sogs / /
bla ma yi dam bsrung mas gzi byin bskyed / /
rgyal ba gnyis pa bla chen la sogs pa'i / /
rtsa brgyud bla mas bstan ba srungs shig ces / /
bka' bsgos stobs ldan 'od 'bar rgyal mtshan dang / /
lha klu gnyan dang btsan sogs gnas 'dir byon / /
mdun gyi nam mkhar 'od 'bar gzhal yas dbus / /
sed khri padma'i gdan @# / /
sogs la bzhugs nas / /
dgyes byed dngos bshams yid sprul lha dang mi'i / /
mchod rdzas sprin gyi phung por 'khrigs pa bzhes / /
sbyangs rtogs sgar ba'i bdud rtsi'i gtor ma'i gtsos / /
rab mdzes me tog dri zhim bdug spos dang / /
rin chen sgron me dri chab ro brgya'i zas / /
snyan brjid rol mo'i tshogs 'bul 'di bzhes la / /
dge 'dun thos bsam sgom gsum rab rgyas shing / /
phun tshogs dpal 'byor ma lus legs 'du zhing / /
dge 'dun la gnod nang gdon dgra sogs kyis / /
nye bar 'tshe ba thams cad zhi bar mdzod / /
khyad par rgyal ba gnyis pa'i ring lugs kyi / /
bshad sgrub rgyal mtshan 'dzin pa'i dge 'dun sde / /
bslab pa gsum ldan mkhas mang ngur smragM 'dzin / /
'dus sdes gnas 'dir dus kun khyab par mdzod / /
stobs ldan 'od 'bang rgyal mtshan gsol mchod tshul / /
dge legs rgya mtsho'i spron zhes bya ba yang / /
grub dbang li gya sprul skus bskul pa'i tshe / /
mang thos shAkya'i dge slong 'jam pa'i dbyangs / /
bzhad pa'i rdo rjes dga' bas spro bzhin du / /
bstan dang 'gro la phan pa'i sems kyis bris / /
dge legs 'phel / /
! / /
na mo gu ru ma ny+dzuH g+ho ShA ya /
bsang rdzas dkyus ltar sdags drug phyag rgya drug gis byin gyis brlabs la /
hUM mdun du bde ba chen po'i pho brang na / /
sna tshogs padma 'dab stong yangs pa'i steng / /
rin chen seng khri nyi zla'i gdan khri la / /
yid 'phrog 'ja' tshon sna lnga'i gur khyim dbus / /
rtsa brgyud bla ma yi dam dkon mchog gsum / /
dpa' bo mkha' 'gro bstan srung rgya mtshor bcas / /
zhi rgyas dbang drag 'phrin las bsgrub pa'i phyir / /
spyan 'dren mchod ba'i gnas 'dir bzhugs su gsol / /
rdo rje 'chang dang sar ha la sogs / /
rdzu 'phrul chen po grub chen brgyad cu yang / /
rig 'dzin dpa' bo mkha' 'gro'i tshogs dang bcas / /
spyan 'dren x rgyal sras klu sgrub thogs med la sogs pa'i / /
zab mo lta brgyud bla ma 'khor dang bcas / /
spyan 'dren x grub chen pha cig dam pa sangs rgyas sogs / /
rgya chen spyod brgyud bla ma 'khor dang bcas / /
spyan 'dren x jo bo 'brom ston rgyal ba'i 'byung gnas sogs / /
bka' gdams brgyud ba'i bla ma 'khor dang bcas / /
spyan 'dren x rigs kun khyab bdag blo bzang grags pa'i dpal / /
lam rim brgyud pa'i bla ma 'khor dang bcas / /
spyan 'dren x mar ba mid la yab sris la sogs pa'i / /
bka' brgyud bla ma 'khor dang bcas pa rnams / /
spyan 'dren x rje btsun kun snyings chen paN+Ti ta / /
lam 'bras brgyud pa'i bla ma 'khor dang bcas / /
spyan 'dren x mi ti ra hU khyud po rnal 'byor sogs / /
shangs pa bka' brgyud bla ma 'khor dang bcas / /
spyan 'dren x gsang 'dus mi bskyod rdo rje'i lha tshogs sogs / /
rgyud sde bzhi yi lha tshogs 'khor dang bcas / /
spyan 'dren x /
! /
hUM dpal ldan ye shes mgon po phyag drug sogs / /
phyogs skyong dpal mgon bdun cu'i tshogs dang bcas /
@# / /
spyan 'dren x skye 'gro'i srog bdag chos rgyal yab yum dang / /
gshin rje pho brgyad mo brgyad 'khor dang bcas / /
spyan 'dren x /
dpal ldan ma cig rgyal mo re ma ti / /
mo brgyad bsrung ma 'khor dang bcas pa rnams / /
spyan 'dren x 'dod dgu'i char 'bebs rgyal chen rnam thos sras / /
gnod sbyin nor lha 'khor dang bcas pa zams / /
spyan 'dren x /
khrag mdog dregs pa lcam sring yab yum dang / /
srog gcod bshan pa'i tshogs dang bcas pa sogs / /
spyan 'dren x /
be har rgyal po sku lnga 'khor dang bcas / /
skyes bu rdor legs gza' mchog rgyu skar dang / /
dregs pa'i sde brgyad lha klu 'khor dang bcas / /
spyan 'dren x tshe ring mched lnga bstan ma'i tshogs dang bcas / /
sa yi lha mo 'khor dang bcas pa rnams / /
spyan 'dren x snang srid sde dpon rma chen spom ra yang / /
rma rigs sum brgya drug cu'i 'khor dang bcas / /
spyan 'dren x mgur lha bcu gsum srid pa'i lha dgu sogs / /
'dzam gling gzhi bdag 'khor dang bcas pa rnams / /
spyan 'dren x 'jigs pa'i sgra sgrogs gnyan rje gong sngon yang / /
gnyan 'khor sum brgya drug cu'i 'khor dang bcas / /
spyan 'dren x rab 'jigs lha chen thog lha rtse rgod sogs / /
yul 'di'i gzhi bdag lha klu 'khor dang bcas / /
spyan 'dren x byes 'gro'i lam lha skyes pa'i yul lha dang / /
dgra lha 'go ba'i lha srung 'khor dang bcas / /
spyan 'dren mchong pa'i gnas 'dir gshegs su gsol / /
hUM ye shes rang snang las grub 'od gsal mer / /
dngos bshams ying sprul phyi nang mchod pa'i tshogs / /
dam rdzas sman sna bsang rdzas brgya phrag dag /
mkhan pa sur dkar rgya zhug dung sbrin bcas / /
dri mchog mchod yon bdud rtsi'i rgya mtsho 'bul / /
ngag byed zhabs bsil lha rdzas ma tog 'bul / /
tsan dan spos dang snang gsal 'od mchog 'bul / /
ga bur dri dang ro brgya'i zas mchog 'bul / /
rkang gling rnga dang rol mo'i sgra mchog 'bul / /
mdzes pa'i rta mchog ma he lug nag tshogs / /
'phur lding khyung dang khyi nag dom ltar 'phyo / /
g.yul las rgyal pa'i rdo rje'i 'og khrab dang / /
dgra 'joms 'bar ba'i rno ngar mtshon cha sogs / /
phyi nang gsang ba'i rten rnams ma lus 'bul / /
gdug pa'i dgra bgegs ma lus tshar gcod mdzod / /
sha khrag dmar chen gtor mas sa gzhi gang / /
phun tshogs 'dod yon sna lngas bar snang gang / /
rin chen rgyal srid sna bdun nam mkha' gang / /
ri rab gling bzhi nyi zla'i gdan dang bcas / /
dngos bshams yid sprul mchod sprin rgya mtsho 'bul / /
bdag cag 'dod dgu'i longs spyod rgyas gyur cig ! /
hUM rtsa brgyud bla ma yid dam dkon mchog gsum / /
dpa' bo mkha' 'gro bstan srung rgya mtsho'i tshogs / /
dregs pa sde brgyad tshogs rnams dgongs su gsol / /
mdor na rnal 'byor bdag cag 'khor bcas kyis / /
rang snang ma dag nongs pa ci mchos pa / /
sgru rdzas dman dang @# / /
mchod gtor chag pa dang /
mi gtsang rdzas kyis bsangs rdzas 'bag pa sogs / /
nongs par gang gyur rmi lam sgyu ma dang / /
khyed rnams so so'i spyan sngar mthol lo bshags / /
gang byas bya ba spyod pa mi mkhas pa'i / /
ma dad log lta la sogs bgyis pa dang / /
thugs dang 'gal ba thams cad ci mchis pa / /
dam rdzas bsang mchod 'di yis dag gyur cig ! /
hUM gser zhun 'bar 'dra'i ye shes me nang du / /
rmad byung spos sna bsang rdzas brgya phrag dag /
bsregs pa'i dung sprin 'chi med lam gang bas / /
bka' drin gsum ldan rtsa ba'i bla ma bsangs / /
dngos brgyud bla ma'i tshogs rnams thams cad bsangs / /
phyogs bcu'i sangs rgyas byang sems thams cad bsangs / /
phyogs bcu'i yid ma bstan srung thams cad bsangs / /
rdo rje 'chang dang sar ha la sogs / /
rdzu 'phrul chen po grub chen brgyad cu yang / /
rig 'dzin dpa' bo mkha' 'gro'i tshogs bcas bsangs / /
rgyal sras klu sgrub thogs med yab sras sogs / /
rgyan drug mchog gnyis lo paN thams cad dang / /
zab mo lta brgyud bla ma 'khor bcas bsangs / /
grub chen pha cig dam pa sangs rgyas dang / /
mkha' 'gro ma cig kyi sgron ma sogs / /
rgya chen spyod brgyud bla ma 'khor bcas bsangs / /
khyab bdag rdo rje 'chang dbang a ti sha /
'brom ston rgyal ba'i 'byung gnas la sogs pa'i / /
bka' gdams brgyud pa'i bla ma 'khor bcas bsangs / /
rigs kun khyab bdag blo bzang grags pa'i dpal / /
rgyal tshab mkhas grub dge 'dun grub la sogs / /
lam rim brgyud pa'i bla ma 'khor bcas bsangs / /
sgra bsgyur chen bo mar ba lo ts+tsha dang / /
grub pa'i dbang phyug mdil yab sras sogs / /
bka' brgyud bla ma yab sras 'khor bcas bsangs / /
rje btsun kun snyings chen paN+Di ta / /
'brom mgon rgyal ba'i 'byung gnas la sogs pa'i / /
lam 'bras brgyud pa'i bla ma 'khor bcas bsangs / /
rdo rje 'chad dang dpal ldan sha ba ri / /
mai tri ra hU khyung po rnal 'byor sogs / /
shangs pa bka' brgyud bla ma 'khor bcas bsangs / /
gsang 'dus mi bskyod rdo rje'i lha tshogs dang / /
yi dam rdo rje 'jigs byed la sogs pa / /
'khor lo sdom pa kyai rdor lha tshogs bcas / /
kun rig rdor dbyings rnam snang mngon byang sogs / /
rgyud sde bzhi yi dkyil 'khor lha tshogs bsangs /
! /
hUM 'jigs rung bsil pa'i tshal gyi ngur khrod nas / /
ye shes mgon po phyag drug phyag bzhi pa / /
yum bcas gnod sbyin bzhi dang gur mgon zhal / /
zhi rgyas dbang drag las kun sgrub mdzad pa'i / /
phyogs skyong dpal mgon bdun cu 'khor bcas bsangs / /
lho phyogs gshin rje chen po'i grong khyer nas / /
srog len gshin rja'i rgyal po yab yum dang / /
las kyi gshin rje tsam muN+Di la sogs / /
dge sdig shan 'byed bstan dgra brlag par mdzad / /
pho brgyad mo brgyad bshan pa'i tshogs bcas bsangs / /
@# / /
byang shar mu le ting gi khrag mtsho'i nang / /
dpal ldan 'dod khams dbang phyug mkha' 'gro'i gtso / /
dam ga dang zor gyi las dgyes dpal lha mo / /
dus bzhi'i rgyal mo gdong can gnyis dang bcas / /
dge 'dun sde skyongs dgra bgegs thal bar brlag /
mo brgyud chos skyong srung ma 'khor bcas bsangs / /
byang phyogs lcang lo can gyi dga' chel nas / /
'dod dgu'i char 'bebs rgyal chen rnam thos sras / /
dngos grub kun stsol rta bdag brgyad kyis bskor / /
khrims ldan skyong zhing sems can dbul ba sel / /
gnod sbyin nor lha 'khor dang bcas pa x byang shar ma ru tse yi dur khrod nas / /
'jigs rung khrag mdog lcam sring yab yum dang / /
gri thogs brgyad dang bshan gnyer gcig sogs / /
skad cig tsam la dam nyams thal bar rlog /
bdud btsan ma mo gnod sbyin 'khor bcas x rang rang 'dod dgu'i pho brang so so nas / /
be har rgyal po sku lnga rdor legs sogs / /
phyogs skyong rgyu skar nyi shu rtsa brgyad dang / /
bdag cang mthun rkyen sgrub cing bar chad sel / /
dregs pa sde brgyad lha klu 'khor bcas x gar bzhugs rdo rje theg pa'i pho brang nas / /
rgyal bstan skyong mdzad bstan ma bcu gnyis yang / /
sku yi sprul ba sna tshogs phyogs bcur ston / /
rnal 'byor grogs byed sangs rgyas bstan pa skyongs / /
tshe ring mched lnga bstan ma'i tshogs bcas x rang brjid sprul pa'i gangs dkar pho brang dbus / /
snang srid sde dpon rma chen spom mar yang / /
rma rigs sum brgya drug cu'i 'khor gyis bskor / /
bstan pa srung zhing bod khams skyong bar mdzad / /
rje yi mgur lha bcu gsum 'khor bcas x rang bzhin sprul pa'i gangs ri'i gnas mchog na / /
stobs ldan lha chen par lha sham po dang / /
srid ba chags pa'i lha dgu la sogs pa'i / /
las rnams sgrub mdzad mi phyugs skyong bar mdzad / /
'dzam gling gzhi bdag 'khor dang bcas pa x spang ljongs rin chen spungs pa'i gnas mchog nas / /
'jigs pa'i sgra sgrogs gnyan rje gong sngon yang / /
gnyan 'khor sum brgya drug cu'i 'khor gyis bskor / /
yul 'di'i mi dang 'bru phyugs skyong bar mdzad / /
dkar phyogs skyong ba'i gzhi bdag 'khor bcas x ljon shing brag brgyan rab 'jigs sprul pa'i gnas / /
lha chen thog lha rtse rgod rngams shing 'jigs / /
rang 'dra'i sprul pa'i sde brgyad 'khor gyis bskor / /
las rnams sgrub cing dgra las rgyal bar byed / /
yul 'di'i gzhi bdag lha klu 'khor bcas x rang bzhin sprul pa'i gnas mchog so so nas / /
bdag la srungs skyobs dngos grub ster mdzad pa'i / /
skyes pa'i yul lha grogs lha lam lha bcas / /
dgra lha 'go ba'i lha srung la sogs bsangs /
! /
hUM mthun pa'i dngos grub ma lus lus bdag la stsol / /
'khor dang bstan pa longs spyod thams cad kun / /
rgyas par mdzod cig bstan srung rgya mcho'i @# / /
tshogs / /
gzhis su bkra shis tshe ring longs spyod 'phel / /
byes su lam 'phrang chu las sgrol 'don mdzod / /
'jigs sar dgra jag chom rku na 'tshe la skyobs / /
mang bos bkur zhing snyan grags rgyas mdzod cig /
snyan pa'i dar phyor srags pa'i dung bus la / /
dgra rnams pa ma zhing g.yul las rgyal bar mdzod / /
byes su 'gro pa'i skyel ma legs par gyis / /
tshur la 'ongs pa'i dngos grub bsu ma mdzod /
mthun rkyen dam chos bsgrub pa'i rkyen rnams kun / /
'bad rtsol med par lhun gyis grub par mdzad / /
bdag la sdang zhing gdug pa'i sems ldan pa'i / /
gnod byed dgra bgegs ma lus thal bar rlog /
'khor dang tshe dpal mnga' thang stobs 'byor sbel / /
zhi rgyas dbang drag 'phrin las grub bar mdzod / /
gang yang bdag blo rmongs pa'i nyes pa kun / /
mchod rdzas ma 'byor bsang rdzas sbags pa sogs / /
sgo gsum sgo nas nyes ba ci bgyis pa / /
de kun khyed rnams so sos bzod mdzad rigs / /
oM AH badzra mUH ye shes sems dpa' bdag thim 'jig rten pa / /
dga' bas tshim nas rang rang gnas su gshegs / /
rang gzhan dus gsum dge ba gang bsag pa| |mar gyur sems can don du bdag gis bsngo / /
dus gsum bde gshegs sras bcas mthu stobs kyis / /
ma rnams sems can sangs rgyas myur thob shog /
gtan gyi dngos grub mchog rnams stsol mdzad pa'i / /
rtsa brgyud bla ma rnams kyi bkra shis shog /
zhi sogs rab 'byams las kun sgrub mdzad pa'i / /
yi dam lha tshogs rnams kyi x dam nyams dgra bgegs thal bar brlag mdzad pa'i / /
bstan srung rgya mtsho rnams kyi x yul 'dir 'thab rtsod nang rims zhi mdzad pa'i / /
yul lha gzhi bzhag bdag rnams kyi x char chu dus 'bebs 'bru rnams 'phel mdzad pa'i / /
lha klu dkar phyogs skyong pa'i bkra shis shog / /
? shis sogs rgyas par bya'o / /
'di yang rje 'jam dbyangs bzhad pa'i rdo rjes mdzad pa'o / /
! / /
namH shrI badzra b+hai ra wA ya /
rgyal kun yab gcig rje btsun 'jam pa'i dbyangs / /
srid gsum gdug pa kun 'dul b+hai ra wa / /
gang de ngur smrig gar mdzad tsong kha ba / /
rnam gsum dbyer med snying dbus pad mtshor bzhugs / /
gangs can mgon po phyag na padma dang / /
phyag na rdo rje 'bar ba'i che ba brgyad / /
pad 'byung jo 'brom bsod nams mtshan can sogs / /
zhwa ser ring lugs rgyas mdzad yab sras kyi / /
sbrul sku'i nyin byed phreng bar lhag par dang / /
rgyal sras dran tsam bsod nams mtha' med pa'i / /
mi g.yo'i sar gnas bsam bzhin drags pa'i mgon / /
lha gnyan chen bo sbom ra'i gsol mchod kyi / /
bdud rtsi'i char 'bebs snod ngan gsum dor te / /
gces pa'i yol gor bsten dang don gnyis 'grub / /
de yang spyir rgyud sde bzhi nas lha klu'i sgrub tshul ches mang ba ltar rgya bod kyi paN grub du mas dgos phyag len du m? pa @# / /
las 'dir rgyal bsod nams rgya mtsho dang paN chen thams cad mkhyen pa sku gong ma rin po ches gnang ba sogs la brten na nyung gsal 'khyer bde tsam 'god pa la /
de yang spyan gzigs rten mthun rdzas mchod gtor gser skyems sla chos sum song par bshams /
rang nyid rig ???? gsum mgon po ? rdo rje ????? / /
spyi rgyud pas /
r?????????????gyis / /
zhes gsungs pa ltar /
oM badzra a mr-i ta kun li ha na hUM phaT /
gsum gyis bsangs / /
oM swa wa sa phyi nang gsang ba'i rten dang mchod rdzas thams cad rang bzhin gyis mi dmigs par stong par gyur /
stong pa'i dang las b+hUM las rin po che'i snod yangs shing ? cher ? du /
oM maM rang rang gi ming yig dang po thig le sangs? rgyas pa lku? ba las byung ba'i dam rdzas spyan gzigs mchod gtor rnams bdud rtsi'i rgya mtsho chen po la sogs pa kun tu bzang po'i mchod sprin nam mkha' dang mnyam pa bsam gyis mi khyab pa lha gnyan chen po 'khor bcas kyi dbang po drug gi spyod yul du bde ba bskyed par byed pa sa gzhi bar snang yongs su gang bar bsam /
oM AH hUM /
lan gsum /
oM sarba bid bU ra bU ra bU ra sU ra sU ra a wa rta ya a wa rta ya ho /
badzra s+pha ra Na khaM /
zhes pa lan gsum brjod /
nam mkha' mdzod kyi phyag rgya dpral bar bzhag tsam mo / /
zhes sngags drug ???? mchod gtor de mgren yul des thob ston pas sgog drug gi gzungs dang kha 'bar ma'i gzungs sogs las bshad ba yid ches pa'i gnas so / /
phag gru'i phyag len la /
oM mu ye glang chen be ta nye ri 'ba' ra traM /
oM mu ye khyung grags pi ta nye ri 'ba' ratraM /
oM mu ye she thun bi ta nye ri 'ba' ra traM / /
soM phroM ta b+h+ruM dzu dbung 'du su ba li swAtA /
a yang raM yaM maM /
khaM b+huM ri ri /
gar ma la ho /
b+h+ruM 'dus /
zhes pa bdun na ma nyer gcig 'don pa 'phrag bar grags pas rung ngo / /
de nas bsang dud /
rnga dung gling sbub sil dkrol zhing g.yu 'brug ldir ba lta bu'i dbyangs dang bcas te don dran bzhin du 'di ltar brjod do / /
spyan 'dren pa ni /
rab brjid gangs ri shel gyi lhun ltar sdub / /
rtse mo tshangs pa'i 'jig rten bsnyegs bzhin mtho / /
rked pa g.yu yi g.ya' chung 'og phags sil / /
rtsa brtan spangs ljongs sman shing me tog bkra /
sgra ldan chu bo grangs med bka' bzhin 'babs / /
nye 'khor gangs phran gsum brgya drug cus bskor / /
phyogs bzhir thang chen bzhi dang chu bo ba zhi / /
lha sman rol mtsho khri shog mtsho sogs 'khyil / /
de kun phyogs mthar g.ya' gangs ris bskor pa'i / /
phyogs bzhir gnyan chen sde bzhi'i g.ya' gangs lcog /
de ltar mthong dang bsam pas kun dga'i dpal / /
phyi bltas sa 'dzin nang du rin po che / /
sna tshogs las grub pho brang rim dgus mtho / /
nyi zla'i 'od 'bar gser g.yu'i rgya phibs 'tshar / /
khor yug lcags ri nyis rim lcog bzhis spa / /
nor bu'i dra ba dra phyed rgyal mtshan dang / /
ba dan sogs kyi bkod ba rmad byung gi /
rnam par rgyal ba'i khang bzang ltar bkra ba'i / /
gzhal yas dbus na dregs pa'i spyi bdon che / /
sa brgyad dbang phyug lha chen sbom re khyod / /
sangs rgyas rnam gzigs mdun du thugs bskye @# / /
bzhin / /
bstan dang bstan 'dzin skyongs phyir gnas 'dir gshegs / /
gsang yum gung sman lha dang gzi ldan 'bar / /
gas dgu sras mo dgu dang gnyan chen bzhi / /
sum brgya drug cu'i ri la gnas pa sogs / /
rtse drug snying bdun a mes gnyan rje sogs / /
phyogs 'di'i lha klu sman mo btsan la sogs / /
dkar phyogs skyongs kun ma lus gnas 'dir gshegs / /
zhes spyan drangs te /
bzhugs su gsol ba ni /
! mdun du sprin dkar phung por ting 'dzin gyis / /
sprul pa'i gzhal med khang dbus gser khri sogs / /
sna tshogs gdan steng lha rgyal chen po ni / /
gangs ri'i mdangs ldan phyag g.yas yid bzhin nor / /
phyag g.yon shel phreng mdung bsnams dgra bgegs 'joms / /
rin chen 'od 'bar khrab rmog zab ber gsol / /
rngam brjid 'gyings pa'i dgra lha 'khor bcas rnams / /
bdag gi las sgrub mthun rdzas bzhes slad bzhugs / /
mchod pa ni /
oM lhun grub bde stong dbyer med klong dbyings nas / /
gang 'dod mchod pa'i rnam 'phrul mtha' yas pa / /
rab 'byams nam mkha' gang ba'i tshogs 'di rnams / /
sgyu ma'i rol ltar 'khor bcas la 'bul bzhes / /
ro brgya'i dpal ldan ba liM ri ltar sbungs / /
'bras chang rgun chang rgya ja'i gser skyems sogs / /
bdud rtsi btung ba'i tshogs rnams mtsho ltar 'khyil / /
dud gling sbub sil rnga rol 'brug ltar ldir / /
lha chen 'khor bcas dgyes bzhin rol par bzhes / /
yan lag brgyad ldan mchod yon gangAr 'gran / /
lha mi'i me tog mdzes pas bar snang 'gengs / /
'od 'bar rin chen mar me'i phreng ba dngar / /
sman spos shing sna'i dud sprin mkha' khyab 'bul / /
dgra 'joms khrab rmog mdung gri dgra sta dang / /
spyan gzigs mda' dar stag gzig rgyal mtshan sogs / /
myur mgyogs rta dang rngams brjid g.yag gzhol ngar / /
ra lug zhol sogs khyod dgyes rten du 'dzug / /
dar gyi na bza' nor bu shel phreng rgyan / /
bkra shis rtags brgyad rgyal srid rin chen bdun / /
ri rab gling bzhi tim zla bar bcas / /
lha chen 'khor bcas mchod pa'i rten du 'bul / /
de nas gtor ma a ka ro dang rgya chen shugs ldan gyi sngags bdun nam nyer gcig gis phul /
de bzhin gshegs pa rin chen mang sogs bzhi la phyag 'tshal ba'i bar byas na rung /
mkhas pa dum dang paN grub kyi dgongs bar snang bas legs /
oM de ba rA dza m+hA pa ti sa pa ri wA ra ar+g+haM pra tI tsatsha swAhA /
de bzhin du /
pAtyaM /
puSh+pe| d+hu pe /
a lo ke /
g+han+d+he /
nai witya /
shap+ta dang /
rU ba sogs dang /
m+hA sap+ta rat+na pra tI ts+tsha swahA /
gser skyer ba cung thang 'thor la /
dngos bshams yid sprul mchod tshogs mkha' khyab 'di / /
sngar bcol bsgubs pa'i gtang rag ched du 'bul / /
da ltar bsrung skyobs las bzhi'i bskul mar 'bul / /
slad nas bcol ba'i 'phrin las sgrub rten 'bul / /
rmongs dang bag med dbang gis sa gnyan brkos / /
drag shing gnyan bcag mtsho dkrugs ne'u @# / /
gsing rogs / /
thab gzhob la sogs lha chen 'khor bcas kyi / /
sku gsung thugs 'gal kun bshags thugs rjes bzod / /
mi g.yo'i sar gnas lha mchog spom ra khyod / /
rdo rje 'chang dang sangs rgyas rab bdun dang / /
mtsho skyes rdo rje bsod nams mtshan can gyi / /
bka' sogs spyi dang rgyal dbang tsong kha pas / /
r+wa sgrengs dga' ldan sogs su lha khyod la / /
bka' bsgos khas blangs sgrub lam g.yel bar / /
bstan dang bstan 'dzin khrims ldan 'dus pa'i sde / /
bshad sgrub dang bcas 'phel mdzod khyad par du / /
kun mkhyen blo bzang grags pa'i ring lugs mchog /
srid mtha'i bar du dar zhing rgyas par mdzod / /
chen po byang gi rgyal khams mdo smad kyi / /
mi nor phyugs gsum thams cad bu bzhin skyongs / /
bstan pa'i sbyin bdag sa yi tshangs pa 'di'i / /
stobs 'byor mang bkur bu nas nying tsha bzhin / /
'khor 'bangs mnga' thang ches cher gong 'phel zhing / /
phyogs 'dir ban bon sngags nag mthu gtad zor / /
thun ngang mdos sogs 'phen pa phas la bsgyur / /
nag po'i dgra dang bgegs kyi dpung choms la / /
bsam pa'i don kun lhun gyis grub par mdzod / /
bstod ba ni /
dbugs dbyungs thob rgyal sras gsang gsum kun / /
rgyal ba'i gsung gis ma lus mi brjod na / /
gzhan gyis lta ci 'jig rten blo ngon / /
grags pa'i yon tan rin chen phreng 'bul bzhes / /
gangs ri ltar dkar khro chags sgag sogs kyis / /
sna tshogs skur ston phyag g.yas nor bu 'bar / /
mdung sogs 'dzin la shel phreng zhags sogs g.yon / /
dngos grub char 'bebs nam mkha'i mdzod brnyes bstod / /
gser rmog rin chen prog zhu dgu la gsol / /
bas khrab 'od 'bar za 'og na bza' ber / /
g.yu lham bzhes ba'i zhabs gnyis seng khrir 'gyings / /
dgra lha yongs kyi dbang po khyod la bstod / /
gser mdog yid 'phrong / /
sgeg mo rkyang la zhon / /
tshe bum me long shang lang zhags pa 'dzin / /
gsang yum gung sman lha rim khyod bstod / /
dkar dang ljang sogs skur ston 'phar ba cibs / /
mda' dar me long be con mkhar gzhong bsnams / /
yum chen dam tshig gzi ldan 'bar ma bstong / /
khrab rmog mdung bsnams dpa' ba'i sras dgu dang / /
bzhin mdzes sgeg pa'i rgyan ldan sras mo dgu / /
gnyan chen sde bzhi sum brgya drug cu'i 'khor / /
mtsho dang thang chen chu bo bzhir gnas bstod / /
rtse drug snying bdun a mes gnyan rje sogs / /
phyogs bzhi'i lha klu gnod sbyin btsan dang gnyan / /
dri za la sogs sde brgyad dkar po'i phyogs / /
skyod mdzad lo nya 'khor bcas kun la bstod / /
ces bstod nas skabs 'dir so so'i gtor ma dang gser skyems rang rang gi skabs su 'bul bar bya'o / /
dus gsum rta mchog ngang ba rag gro sogs / /
gser sga g.yu yi gong smed gser srab mthur / /
rin chen yob dang rin chen rgyan spras bar / /
zhon nas stong gsum nyul mdzad lha chem @# / /
bo| |skul gser khrab dbu la bse rmog gsol / /
g.yas pa mdung ring g.yon pas zhags pa 'dzin / /
skeng la mnga' chen mang ldan stag dung g.yas / /
gnam ru sra ba'i gzig shub pa g.yon du bcings / /
drag rtsal mthu ldan lha chen spom ra la / /
gsol lo mchod do bcol ba'i 'phrin las mdzod / /
ces gtso bo'i gtor ma dang gser skyems gtso bo la 'bul /
cibs su rgyang dang sha ba yu mo cibs / /
mdzes ba'i rgyan ldan g.yu yi lan tshar 'phyangs / /
shang lang tshe bum sogs 'dzin gung sman la / /
gsol lo mchod do / /
gtor mdong gser skyems 'thor /
cibs su sha ba r+wa bcu 'phar ba zhon / /
sku mngon ljang sngon khro chags nyams kyis sgeg /
me long nor bu gzhong thogs gzi ldan mar / /
gsol lo mchod do gtor ma dang gser skyems 'thor /
des kun la rigs 'gro /
gser g.yu'i go khra ba mda' mdung gzhu bsnams shing / /
dba' bo'i chas zhugs rta mchog la zhon pa'i| |lha chen thugs kyi sras po'i tshogs rnams la / /
gsol lo mchod do g.yu bya khu byug dung bya khrung khrung cibs / /
bum pa me long tshe 'gugs mda' dar bsnams / /
sha'i rtsa'i mched zla sras mo'i tshogs rnams la / /
gsol yo mchod do gtor ma dang gser skyems 'thog /
'dzum chen ldong khrom mkha' lding khyur la cibs / /
phyag na gnam lcags thog gi mda' gzhu bsnams / /
dbyi chen rab sde rgya stag ri khra cibs / /
phyag na stag gi pags pa'i rgyal mtshan 'dzin / /
'bri chen ldong dngul dkar gshog 'greng la cibs / /
phyag na gnam lcags 'bar ba'i ral gri 'dzin / /
gnyan chen thang lha g.yu 'brug sngon mo cibs / /
phyag na mdung ring dar gyi ba dan 'dzin / /
phyogs bzhi skyong ba'i gnyan chen sde bzhi la / /
gsol lo mchod do gtor ma dang gser skyems 'thor /
g.yas kyis mda' 'dzin g.yon gyis mdung 'dzin cing / /
rta mchog la zhon sra ba'i go cha gyon / /
dung khra klang lding stag gzig rol tu khrid| |'dab chags gcan gzan ri dwags rjes su rgyug /
sum brgya drug cu'i rma rigs tshogs rnams dang /
yid 'od sman mo sum brgya drug cu sogs / /
rtse drug snying bdun lung chen bco brgyad dang / /
a mes gnyan rje la sogs lha klu btsan / /
bka' nyan 'khor tshogs rgya mtsho'i tshogs rnams la / /
gsol lo mchod do gtor ma dang gser skyems 'thor ba rnams bya /
'phrin las bcol ba ni /
lha mchog myur mgyogs sbom ra 'khor bcas gyis / /
mi mthun bar chad ma lus zhi bar mdzod / /
srid zhi'i dge legs ma lus 'dir rgyas shing / /
khams gsum zas nor mkho dgu dbang du bsngas / /
dmigs yul dgra bgegs sdig can myur du sgrol / /
dgra lha chen bo sbom mar 'khor bcas rnams / /
bsten pa'i tshen lha chen snying ma ring / /
bos ba'i tshen lha khyod snyan ma sra / /
g.yab pa'i tshe na lha khyod spyan ma rtul / /
rbad pa'i tshen lha khyod mthu ma chung / /
lus dang grib ma bzhin du khyod 'grogs la / /
nyin gyi bya @# / /
ra mtshan gyi mel tshe mdzod / /
yo srong 'gyel slong chad mthud brjed pa bskul / /
legs pa brgyar sprod nyes pa stong dang bsnol / /
gzhi lam byes gsum kun tu mthun rkyen sgrubs / /
mi nor rigs brgyud zas nor longs spyod sbel / /
'khor 'bangs chab srid mnga' thang rgyas par mdzod / /
sa brgyad dbang phyug dgra lha a mes che / /
sbom ra 'khor bcas mi dbang 'di dag gi /
bu tsha rigs brgyud mang bkur la 'gran pa'i / /
stobs 'byor 'khor 'bangs phun sum tshogs pa stsol / /
mdor na bdag gi chos dang srid kyi don / /
phun tshogs sde bzhi'i yon tan ma lus pa / /
yar ngo'i zla ba bzhin du rab 'phel nas / /
bkra shis dpal gyis dus kun khyab gyur cig /
'di nas gtor ma dang chang phud legs par phul bar bya'o / /
smras ba /
'jig rten bde skyid rkyen la rag las bar / /
dgongs nas rnam sras ma dros klu chen dang / /
lha chen 'di sogs 'dzin ma'i bdag mdzad pa / /
rgyal sras smon lam sgyu ma'i gar 'di yang / /
phyogs 'dir ma sbyangs mi shes ham shur gyis / /
mang bo'i yig 'jog sna tshogs rang rang gi /
de nyid ston ba'i me long skyon che yang / /
kye ma bod 'dir skyon la dga' bas bzhag /
lha mchog gsol mchod phan bde'i char chen 'di / /
byang phyogs chos bzhin skyong ba'i bkas bskul zhing / /
du mas 'dod tsho mang thos dge sbyong zhig /
rtse gzhungs yi thig le sbyar ba 'dis / /
tshogs gnyis mthar phyin don gnyis lhun grub ba'i / /
'jig rten bde skyid dpal la spyod bar shog /
! / /
mthe bo'i sman chu'i lha mo'i gsol mchod bzhugs so / /
na maHswar swastyai bla ma yi dam rdo rje 'jigs byed dang / /
dbyer med rgyal ba gnyis pa'i zhabs pad la / /
gus pas 'dud do mthu stobs byin rlabs kyis / /
dngos grub char dang 'dod don 'grub bar mdzod / /
sngon dus ring po'i thugs bsgyed smon lam kyis / /
klu rgyal sman chu khol bas 'gro ba'i nad / /
bzhi brgya rtsa bzhi zhi mdzad shar phyogs kyi / /
shel gyi lha mo nub kyi srin mo dang / /
byang gi lha mo 'bring mo khyung rgyal ma / /
la sogs lha mo klu mo btsan bdud kyi / /
mtsho sman bye ba 'bum bcas khyod la bstod / /
snyigs ma'i rling spyod ngan yang thugs rje'i mtsho / /
chen po rgya mtsho'i mched zla la 'os pa'i / /
gsol mchod bstong pas rnal 'byor bdag cag gis / /
gang bcol 'phrin las sgrub la ma g.yel zhig /
bdud rtsi sman dang dkar gsum mngar gsum bcas / /
ting 'dzin sngags dang phyag rgyas byin brlabs pa'i / /
mthun pa'i mchod gtor 'di bzhes 'dzam gling kun / /
thub bstan snying po zhwa ser mdo sngags kyi| |bstan pa'i dri bzang phyogs kun 'gengs par shog /
bstan pa'i bdag po rgyal ba yab sras dang / /
bstan dang bstan 'dzin ngar zhing rgyas pa dang / /
bstan pa'i sbyin bdag stobs 'byor mnga' thang rnams / /
mang bkur rgyal po'i ngang tshul dngos byon mdzod / /
bla ma rdo rje 'jigs byed nus mthu dang / /
bstan srung mkha' 'gro chos skyong gzi brjid dang / /
rten 'brel mi bslu lhag bsam dag pa'i mthus / /
'dod don ma lus lhun gyis 'grub gyur cig /
@# / /
ces pa 'di yang la rje 'jam dbyangs bzhad pas gsungs so / /
! / /
oM bde legs su gyur cig /
bsang dang mchod rdzas rnams bkod legs byas /
a mr-i tas bsangs /
swa b+hA wa sa sbyangs /
oM las mchod rdzas kun tu bzang po'i mchod sprin rgya che ba 'byung bar bsam la /
rma chen bsang gi mjug tu /
oM lha rgyal rma chen spom ra'i 'khor gtogs ba'i / /
lha klu kun dang rtse gzhung gzhi bdag dang / /
'bal gyi mthon po bcu gsum la sogs pa'i / /
lha klu gnyan dang sa bdag gnas bdag la / /
mchod pa kun 'bul bzhes nas bdag cag gi /
mi nor 'khor bcas 'phel zhing rgyas pa dang / /
bsam pa'i don kun 'grub pa'i sdong grogs mdzod / /
oM sa brgyad dbang phyug rma chen spom ra dang / /
khyung rtse rtse sogs phyogs 'di'i lha klu gnyan / /
kun dang a mes gnyan rje gong sngon la / /
dngos bshams yid sprul mchod pa sna tshogs 'bul / /
rdzul 'phrul shugs ldan mdzos pa'i rta mchog tshogs / /
rngams shing brjing pa'i ngar 'byin lha g.yag khyu / /
lhun cing g.yang chags lugs zhol mang po dang / /
stag gzig rgyal mtshan rten dang mchod rdzas 'di / /
bzhes la phyogs 'dir zhing las phyugs skyongs mdzod / /
dge 'dun mchod gzhi mi nor 'khor bcas rnams / /
khyed la gnyer gtad srung skyobs spel mdzad cing / /
nad rims sad ser ma lus zhi ba dang / /
dge 'dun bshad sgrub dgon gnas rgyas ba sogs / /
gang bsam lhun gyis grub pa'i bkra shis stsol / /
ces ba 'di yang la rje 'jam dbyangs bzhad pa'i rdo rje gsungs so / /
! / /
na mo ma hA kA la gu ru b+h+yaH rdo rje 'chang dbang rdo rje rnal 'byor ma / /
a b+h+ya kar lo chen grags rgyal bcas / /
spyan ras gzigs dang mi tra dzo ki sogs / /
rtsa brgyud bla ma'i tshogs rnams dgongs su gsol / /
yid bzhin nor bu bla ma mchog rnams kun / /
sangs rgyas dnges su byon yang de ltar du / /
ma bltas sku gsung thugs dang 'gal ba kun / /
snang stong sgyu ma rmi lam lta bur bshags / /
yi dam chos skyong zung 'brel phyag bzhi ba / /
bka' sdod rgya mtshor bcas pa dgongs su gsol / /
dngos grub myur ster khyod kyi bskyed rdzogs dang| |bsnyen bsgrub chul bzhin ma bsgrubs mthol lo bshags / /
nges pa'i don du 'khor lo sdom ba dang / /
bstan pa srung mdzad dpa' po'i skur bstan pa / /
phyi nang gsang ba'i dam rdzas ma tshang bar / /
bag med nyes pa'i tshogs rnams khyod la bshags / /
bshags dang bshags bya'i nyes ltung sbros bral yang / /
snang stong sgyu ma'i rol ba ji bzhin du / /
sgrib gnyis bag chags bcas pa dag phyir du / /
'dzin bral chos kyi dbyings su bshags par bgyi / /
de ltar mgon po khyed la mchod byed rnams / /
bgegs dang bar chad ma lus zhi ba dang / /
tshe dpal stobs 'byor la sogs rgyas par mdzod / /
cas pa 'di yang rje nyid kyis gsungs so / /
! / /
na maH shrI b+dz+ra @# / /
b+hai ra wA ya /
rtsa brgyud bla ma yi dam lha tshogs dang / /
sangs rgyas byang sems mchog gsum srung ma'i mthus / /
gnas 'dir lha mi'i dpal 'byor kun tshang ba / /
lha yi pho brang gdan khri sna tshogs la| |rang rang dgyes pa skyed pa'i rgyan 'chang bar / /
lha chen rab rgod 'khor bcas khyed rnams kyis / /
yul 'di'i sbyin bdag rgyal po 'khor 'bangs kyi / /
lus srog longs spyod bar chad zhi ba dang / /
dpal dang rigs brgyud 'khor 'bangs phun tshogs dang / /
tshong khe rkang bzhi spel phyir gshegs su gsol / /
mchod rdzas bsang par bcas pa /
oM badzra a mr-i te hUM phaT kyis bsangs /
swa b+hA was sbyangs /
stong pa'i ngang las mchod pa'i sprin sna tshogs 'dod pa'i yon tan lnga dang ldan pas sa dang bar snang thams cad khyab pa 'byung bar gyur cig /
spron sngags drug phyag rgya drug gam /
bsdu na /
oM AHhUM /
lan gsum brjod /
mdun gyi nam mkhar rin chen khri steng du / /
dge bsnyen chen po rab rgod mthu rtsal can / /
yab yum sras dang 'khor bcas thams cad bzhugs / /
lha yi dge bsnyen rma chen spo ma ra'i 'khor / /
bstan pa bsrung zhing yul khams skyong mdzad pa'i / /
mthu stobs dbang phyug 'khor dang bcas la bstod / /
gnam sngon 'khyil ba la 'gran mchod yon dang / /
lha dang mi yi me tog sna tshogs dkrigs / /
tsan dan a ka ru sogs spos kyi sprin / /
nyi zla nor bu'i sgron me 'od gsal ba / /
stong gsum bzang po'i dris 'gengs dri chab dang / /
mngar skyur ro brgya'i zhal zas sna tshogs pa / /
rnga gshang dung gling rol mo'i tshogs bcas 'bul / /
gling bzhi yud kyis bskor ba'i rta mchog dang / /
'brug gi ngar sgra sgrogs pa'i zhol g.yag dang| |'jam pa'i spu ldan byin chags lha lug sogs / /
mthun pa'i mchod rdzas 'di dag legs bzhes nas / /
spyin bdag stongs 'byor mnga' 'bangs rigs brgyud rnams / /
rnam mnga' thos pa'i sras la 'gran par mdzod / /
bslu med dkon mchog gsum gyi bden pa dang / /
bdag gi lhag bsam dag pa'i mthu stobs dang / /
chos dbyings rnam par dag pa'i nus pa yis / /
ji ltar smon pa bzhin du 'grub gyur cig /
rab rgod dge bsnyen mnyes pa'i mchod sprin 'di / /
ming don mthun pa'i mdzo dge'i bla ma dang / /
dpon po rnams kyis 'di ltar bskul ba ltar / /
mang thos 'jam dbyangs bzhad pa'i rdo rje yis / /
lha mo'i sman chu'i lam khar bris pa'i dge /
! / /
na maHshra'i badzra b+hai ra wA ya /
rgyal ba kun gyi yab gcig 'jam dbyangs dang / /
srid gsum gdug pa kun 'dul g+hi ra wa / /
dur smrig gar gyis rol mdzad tsong kha pa'i / /
zhabs sen nor bu dbyer med snying dbus bzhugs / /
gangs can mgon po phyag na padma dang / /
che ba brgyad ldan phyag na rdo rje dang / /
pad 'byung jo 'brom bsod nams rgya mtsho sogs / /
zhwa ser bstan pa'i bdud rtsi spel mdzad pa'i / /
bla ma yab sras sprul sku'i phreng bar bstod / /
sa dang dbang thob rgyal sras chen po rnams / /
ma dros lha gnyan @# / /
sogs su sprul mdzad pa'i / /
yul lha'i gsol mchod phan bde'i char chen spro / /
de yang rgyal po chen po rnam sras kyi 'khor sde chen po sogs yul lha'i tshul du yod cing /
rgyud sde bzhi nas lha klu sde brgyad kyi sgrub tshul mang par bshad pa ltar rgya bod du dam pa du mas mdzad cing skye 'gro la phan par mdzad pa ltar /
'dir lha chen po spom ra ni rje bdag nyid chen po sogs 'dir skyes pa thams cad kyi skyes ltar grags shing gzhan rnams de'i sras 'khor blon sogs su bshad pas de dang mthun par byas der brjod na /
de yang spyan gzigs rten mthun rdzas mchod gtor gser skye mas rnams sla chos sum song bar bshams /
rang nyid rigs gsum mgon po 'am /
rdo rje 'jigs byed lta bu'i yi dam dang ldan pas /
oM badzra a mr-i ta kun+Da li ha na ha na hUM phaT /
gsum gyis bsangs /
oM swa b+hA was sbyangs /
rten rdzas mchod rdzas rnams rang bzhin mi dmigs pa'i stong par sbyangs /
stong pa'i ngang las oM maM b+h+ruM las rin po che'i snod yangs shing rgya che ba'i nang da rang rang gi mid yig dang po thig les brgyan pa zhu ba las byung ba'i dam rdzas spyan gzigs mchod gtor rnams lha rdzas las grub pa'i mchod sprin bdud rtsi'i rgya mtsho nam mkha' dang mnyam pa 'byung bar bsam la /
oM AH hUM /
gsum dang /
oM sarba bdi pUr pUr sUr sUr a wa rta ya a wa rta ya hoH badzra s+pha ra Na khaM /
lan gsum dang /
sngags drug phyag rgya drug gis byin gyis brlabs la /
bdag gis bsam pa'i nas /
'byung gyur cig /
ces brjod /
de bzhin gshegs pa bzhi'i mtshan yang brjod par bya /
sngags drug phyag rgya drug gis brlabs na yul gyis thong bar sangs rgyas kyis sgo drug dang kha 'bar ba'i gzungs sogs nas bzhad pas yid ches su bya'o / /
de nas bsang dud btang /
rnga dung spub sil sogs dkrol zhing dbyangs dang bcas bas spyan 'dred pa ni /
mdun gyi nam mkhar rin chen sna tshogs kyi / /
gzhal yas 'od 'bar pho brang rim dgus mtho / /
rgya phibs lcags ri lcog bzhi rmad byung ba / /
mdzes sdug ying 'phog dbus su gser khri la / /
phyogs 'di'i lha gnyan chen po spom ra dang / /
mthu stobs rdzu 'phrul dpag par ches dka' ba'i| |gnyan chen a mes gur dkar thon chen gnyis / /
yab yum 'khor bcas la sogs yul khams 'di / /
srung dang skyobs mdzad lha klus bdag gnyan / /
'dir gshegs mchod slad rang rang gdan la bzhugs / /
mchod pa ni /
oM lhun grub bde stong dbyer med klong yangs nas / /
dngos bshams yid sprul mchod sprin 'byams klas 'di / /
rma chen spom ra chen po 'khor bcas dang / /
a mes gu ru dkar thon chen 'khor bcas 'bul / /
ro brgya'i gtor na ja chang gser skyems dang / /
rnga rol 'brug ltar ldir ba'i rol mo rnams / /
sgyu ma bzhin du khyed rnams dgyes bzhin bzhes / /
bdag cag rmongs pas sa rdo shing gnyan sogs / /
rko rlog bcad dang thab gzhob byas pa kun / /
bsam pa dag pas thal sbyar mthol bshags na / /
nongs par dgongs nas thugs rjes bzod bzhes mdzod / /
bstong pa ni /
las kyi rdzu 'phrul thob pa'i sprul pa'i tshul / /
sku mdog phyag mtshan bzhon @# / /
ba sna tshogs ldan / /
mthu stobs nus bas yul khams skyong mdzad pa'i / /
a mes gur dkar thon chen la sogs bstod / /
gzhan yang mdo smad yul 'di skyong mdzad pa'i / /
lha klu gnod sbyin dri zas bdag sogs / /
mthu stobs rdzu 'phrul dbung bcas snyem mdzad cing / /
dkar phyogs skyong ba ma lus bstod par bgyi / /
yul 'di'i bde skyid 'phel zhing khyad par du / /
zhwa ser bslab gsum ldan pa'i dge 'dun gyi / /
bshad sgrub phan bde'i 'byung gnas bla med pa / /
phyogs dus kun tu rgyas pa'i 'phrin las mdzod / /
skye 'gro'i nad rims sad ser than pa dang / /
mthu gtad sbyod ngan ma lus zhi ba dar / /
thams cad blo kha chos la rab dkar pa / /
bde rgyal gong ma'i dus bzhin mdzad du gsol / /
'jig rten bde zhing sags /
gzhan yang bya'o / /
ma rnyed sogs kyis gshegs gsol byas te /
bkra shis kyi chang dbab po / /
zhes pa'i bsang mchod dge legs char 'bebs yang / /
'jam dbyangs bzhad pas nyud 'dus gsal bar byas / / / /
na maH shrI badzra b+hai ra wA ya /
rdo rje 'chang sogs rtsa brgyud bla ma dang / /
bde gsang 'jigs sogs rgyud sde bzhi yi lha / /
ye shes mgon po phyag drug nus mthu yis / /
mthun pa'i mchod sprin rgya mtsho 'byung gyur cing / /
k+She tra bA las ba ri wA ra ar+g+haM sogs gyis mchod /
ma cig ye shes mkha' 'gros gnyer gtad pa'i / /
mthu stobs dbang phyug dam can chos rgyal dang / /
myur mdzad rtsal ldan dpal mgon gdong bzhi ba / /
gang la gtad pa'i klu rgyal chos bdag mchod / /
mthu stobs ye shes mnga' brnyes thub pa'i bstan / /
bka' bsgos ji bzhin bsrung ba'i dgra lha che / /
sa gsum 'jig rten ma lus skyong nus pa'i / /
dam can bsrung ma'i dbang po mched gsum bstod / /
khyed rnams mnyes slad yid sprul mchod pa'i sprin / /
mkha' khyab yid 'ong 'dod yon lnga ldan tshogs / /
sangs rgyas smon lam dbang gis byung rnams dang / /
'gro ba'i legs byas las 'khrungs dbag bsam ljon / /
rin chen rgyan phreng me tog tshal kun 'bul / /
rab 'byam rgya mtshogs la pa'i nyi zla'i 'od / /
bsam bzhin 'dod pa 'jo ba'i 'dod 'jo'i ba / /
bkra shis rtags brgyad rgyal srid rin chen bdun / /
'di dag legs 'bul bka' bsrung rnam gsum gyis / /
bzhes nas rnal 'byor gang bcol las rnams bsgrubs / /
gang dag 'dir gnas lha dang klu / /
gnod sbyin srin po gzhan dag dang / /
khyad par dam can chos rgyal dang / /
zhing skyong dpal mgon gdong bzhi dang / /
rnam gnyis 'khor bcas thams cad dang / /
gang gi phyag gtad klu dbang mchog /
gter bdag rnam gsum 'khor bcas la / /
myur mgyogs shugs ldan rta mchog dang / /
rngams pa'i dar ldan zhol ka mag che / /
'jam ldan spus phyug lha lug gsum / /
gter bdag chen po rnams la legs 'bul gyis / /
'di bzhes @# / /
lab kyi sgron ma'i bka' stsal bzhin / /
bdag la gter 'di gyes bzhin gnang bar mdzod / /
'jig rten bde zhing lo legs dang /
x /
kun 'grub shog /
nyin mo bde legs mtshan bde legs / /
xx /
dkon mchog gsum gyis bkra shis shog /
ces pa 'di ni rje 'jam dbyangs bzhad pa'i rdo rjes g.ya' ri nas gter 'don skabs mdzad pa'o / / / / / /
