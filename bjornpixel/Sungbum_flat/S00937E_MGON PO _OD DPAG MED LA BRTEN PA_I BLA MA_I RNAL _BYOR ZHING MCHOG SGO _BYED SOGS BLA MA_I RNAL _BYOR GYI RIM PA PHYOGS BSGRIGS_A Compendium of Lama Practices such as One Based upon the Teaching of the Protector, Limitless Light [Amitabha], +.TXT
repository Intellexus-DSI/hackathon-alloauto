@# / /
mgon po 'od dpag med la brten pa'i bla ma'i rnal 'byor zhing mchog sgo 'byed sogs bla ma'i rnal 'byor gyi rim pa phyogs bsgrigs bzhugs so / /
@## / /
srid mtsho nyam ngar 'gyu ba'i 'gro ba la / /
rjes chags thugs rje'i spyan zur gtod bzhin du / /
'phrin las kyo bas rtag tu gzas ba yi / /
'dren mchog snang mtha' yas pas rjes su zungs / /
de'ang mgon po 'od dpag med la brten pa'i bla ma'i rnal 'byor nyams su len pa la /
spyir dmigs skor sogs yig chung du byas pa blo la nges thog /
gzhung dngos gzhi ngag 'don byas na 'jug pa bde'ang /
phal cher yig chung rnams mi dgos pa zhig tu go nas don du mi 'gyur ba mang zhing /
dmigs skor 'phral du gsal mi thebs kyang tshig tsam yang yang bskyar na rim gyis rgyud la 'char ba 'byung bas /
'dir dkyus gcig tu ngag 'don byed rgyu'i dbang du btang ste lhug par 'god pa la /
rang gi mdun gyi nam mkhar bla ma yi dam sangs rgyas byang sems dpa' bo mkha' 'gro nyan rang chos srung dang bcas skyabs yul nam mkha'i khams gang ba bkra lam @## / /
me bzhugs par gyur /
rang dang rang gi mtha' skor na gnas pa'i pha ma rigs drug gi sems can 'di dag thams cad thog ma med pa nas nyon mongs pa dug gsum gyi dbang du gyur te /
sdig pa mi dge ba'i las sa chen po'i rdul bzhin bsam gyis mi khyab pa zhig bsags /
de'i dbang gis dmyal bar me nang du bar mtshams med par btso bsreg 'ba' zhig gi ngang la bskal pa bye ba phrag khrig mang por gnas pa sogs sdug bsngal dpag tu med pa zhig myong du zin yang| da dung dal 'byor yud tsam pa lan gcig thob pa'i steng 'dir btsan sa zhig ma zin na / /
'di nas rdog sna gcig 'dred ma thag ngan song gi g.yang sa brgyud ma nas brgyud mar lhung ste bzod glags med pa'i sdug bsngal shugs drag la yun ring po'i pha mthar phyin dus shig mi yong bar 'dug /
des na 'jigs pa chen po de las skyob pa'i skyabs shig da lta nyid du btsal dgos shing /
de'ang skyabs dkon mchog gsum las gzhan na med de /
khong rnams kyi ngos nas sngar rgyu tshogs thams cad bsgrubs yod pa la rang gis blo ma gtad pas len bar 'dug pas /
da ni skyid sdug legs nyes ci byung yang khyed shes kyis blo lings kyis bkal te /
dus 'di nas bzung byang chub snying po la mchis kyi bar du bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
khyad bar du'ang bcom ldan 'das mgon po 'od dpag tu med pa sras kyi thu bo gnyis la sogs pa 'khor rgyal sras rgya mtsho'i tshogs dang bcas pa rnams la skyabs su mchi'o / /
yang bla ma la skyabs su mchi'o / /
zhes sogs gsum mam bdun sogs bya /
de nas /
phul byung mdzad pas 'grol mi zad dpal ster zhing / /
lan gcig dran pas 'chi bdag 'jigs pa ring du dor / /
rtag tu brtse bas 'gro la bu bzhin dgongs gyur ba / /
lha mi'i ston pa tshe dpag med la skyabs su mchi / /
thub pa'i dbang pos lan grangs du ma ru / /
legs par yongs su bsngags pa'i zhing gi mchog /
bde ba can du skye phyir smon pa yi / /
re ba ji bzhin 'grub par byin gyis rlobs / /
rigs drug dgra gnyen bar ma'i sems can 'di dag thams cad bde ba 'dod cing sdug bsngal mi 'dod bar mtshungs pa la /
da lta ni sdug bsngal gyis mnar zhing bde bas shin tu phongs par 'dug /
brgya la zag bcas 'khor ba'i bde ba tsam thob kyang yid brtan med pas @# / /
bslu brid kho na yin /
des na nye ring med par sems can 'di dag thams cad sdug bsngal gyi ming yang mi grags shing /
bde ba phun sum tshogs pa'i gnas las slar mi ldog pa dag pa'i zhing bde ba can du khrid de rim gyis bla na med pa'i byang chub la 'god par bya /
de'i phyir du bdag gis lam zab mo bla ma lha'i rnal 'byor 'di'i sgo nas 'dren pa 'od dpag tu med pa'i go 'phang myur ba myur bar mngon du byed nus pa zhig byung na ci ma rung /
de ltar byed nus par shog cig /
de ltar byed nus par bla ma lhas byin gyis brlab tu gsol /
zhes gsol ba btab pas skyabs yul rnams 'od du zhu ba rang gi smin mtshams nas thim pas rang nyid rgyal ba 'od dpag tu med pa'i skur gyur /
rang gi thugs ka nas 'od zer 'phros /
sems can thams cad la phog pas /
de thams cad kyang 'od dpag med kyi skur gyur /
shes tshad? med pa bzhi'i tshul gyis sems bskyed pa 'bras bu lam byed dang bcas gnad du 'gro nges byas la de'i ngang du dar cig bzhag /
dkon mchog gsum gyi thugs rje'i bden pa chen po'i mthu dang /
chos kyi dbyings rten 'byung bslu ba med pa'i stobs las mdun gyi nam mkhar kun bzang mchod pa'i sprin gyi phung po yongs su rdzogs pa'i dbus su rma byas bteg pa'i rin po che'i khri'i steng du pad zla'i gdan la hrIH yig dmar po de yongs su gyur pa las /
bka' drin gsum ldan rtsa ba'i bla ma dang ngo bo dbyer ma mchis pa'i bcom ldan 'das mgon po 'od dpag tu med pa sku mdog dmar po bye ru'i mdog can zhal gcig phyag gnyis mnyam gzhag gi steng na 'chi ba med pa'i tshe dang ye shes kyi bdud rtsis gang ba'i lhung bzed bsnams pa /
dbu gtsug tor dang ldan zhing mtshan bzang po sum cu rtsa gnyis dang /
dpe byad bzang po brgyad cus spras pa /
sku la chos gos dmar po gsol zhing 'od zer dpag tu med pa phyogs bcur 'phro ba'i klong na shin tu dgyes shing 'dzum pa'i nyams dang bcas te rdo rje skyil mo grung gis bzhugs pa /
de'i g.yas su spyan ras gzigs dang g.yon du mthu chen thob la sogs pa rgyal sras byang chub sems dpa'i tshogs kyis bskor ba /
de'i spyi bor oM /
mgrin par AH thugs kar hUM /
thugs ka'i hUM las 'od zer 'phros /
nub phyogs bde ba can nas mgon po 'od dpag med la sangs rgyas dang byang chub sems dpa'i tshogs kyis bskor ba spyan drangs /
'di nas nub phyogs bde ldan zhing khams na / /
'tsho gzhes 'gro ba'i bla ma 'od dpag med / /
brtse ldan rgyal ba'i sras kyi tshogs bcas la / /
rgyang nas 'o dod 'bod do dgongs su gsol| |blang dor gnas rnams ma rig mthug pos bsgribs / /
khong khro'i mtshon gyis mtho ris srog 'phrog cing / /
'dod sred zhags pas 'khor ba'i btson rar bcings / /
las kyi chu bos srid pa'i rgya mtshor khyer / /
na rga'i sdug @# / /
bsngal rba rlabs mang pos g.yengs / /
mi bzad 'chi bdag chu srin khar chud pas / /
mi 'dod sdug bsngal khur gyis non gyur ba / /
mgon med bdag gis nyam thag nga ro yis / /
yid la smon pa 'grub ba'i dbang po ru / /
phongs pa'i gnyen gcig 'dren pa 'od dpag med / /
spyan ras gzigs dbang rgyal sras mthu chen thob / /
'khor dang bcas la gus pas gsol 'debs na / /
dpag med bskal par bdag cag rnams kyi phyir / /
thugs mchog bskyed pa'i dam bca' ma bsnyel bar / /
'dab bzang gtso bo lha yi lam la bzhin / /
rdzu 'phrul stobs kyis brtse bas 'dir gshegs shig /
dzaHhUM baM hoH dam tshig pa dang gnyis su med par gyur /
yang dag lam bzang ston mdzad rdzogs sangs rgyas / /
srid zhi'i 'jigs pa kun sel dam pa'i chos / /
blang dor sgrub pa'i grogs gyur dge 'dun te / /
skyabs gsum kun 'dus khyod la phyag 'tshal lo / /
gang gi mtshan tsam yid la dran pas kyang / /
phra rags 'khor ba'i sdug bsngal las grol te / /
zag med bde ba mchog la sbyor mdzad pa / /
bla ma 'od dpag med la phyag 'tshal lo / /
bslu med dkon mchog gsum 'dus bstan pa'i bdag /
ngan song 'jigs las skyob pa'i dpa' bo ste / /
dag pa'i zhing gi lam ston sgron me mchog /
bla ma 'od dpag med la phyag 'tshal lo / /
'jig rten 'di na yid 'ong dngos po kun / /
zhum med blo yis blangs te dbul bar bgyi / /
bdag sogs 'gro ba'i bsod nams rdzogs slang da /
thugs rje'i gter chen nyid kyi mthus bzhes shig /
khyad par rang gzhan dge ba'i char gtogs kun / /
dbul lo khyod thugs zag med dge ba'i mtshor / /
'dres te nam yang chud mi za ba dang / /
khyod bzhed 'bras bu kun gyi rgyur gyur cig /
gting mtha' med pa dan 'gro'i g.yang sa ru / /
sdig pa'i las kyi gar stabs bsgyur ba yi / /
smyon pa bdag la brtse bas nyer dgongs nas / /
shes rgyud sdig dang bral bar byin gyis rlobs / /
dug gsum nad kyi gdung sel skyabs gcig khyod / /
sku yi bkod phag yo med rtag bzhugs te / /
ring nas 'gro la phan dgongs thugs bskyed bzhin / /
zab rgyas chos kyi sman mchog stsal du gsol / /
'di snang zhen pa'i 'ching ba bcad du gsol / /
dngos 'dzin rmongs pa'i mun pa bsal du gsol / /
gces 'dzin 'gong po'i 'jigs las bskyab tu gsol / /
yang dag lam bzang sgrub par byin gyis rlobs / /
snang ba mtha' yas 'gro ba'i mgon / /
'gro ba skyob pa'i don brtson pa / /
stobs chen 'jigs pa kun sel la / /
de ring nyid nas skyabs su mchi / /
de yi thugs su chud pa'i chos / /
'khor ba'i 'jigs pa sel ba dang / /
byang chub sems dpa'i tshogs la yang / /
de bzhin yang dag skyabs su mchi / /
bdag ni 'jigs pas rnam skrag pas / /
kun tu bzang la bdag nyid 'bul / /
'jam ba'i dbyangs la'ang bdag nyid kyis / /
bdag gi lus ni edbul bar bgyi / /
thugs rjes spyod pa ma 'khrul ba / /
spyan ras gzigs mgon de la yang / /
nyam thag nga ros 'o dod 'bod / /
sdig ldan bdag la skyabs su gsol / /
'phags@# / /
pa nam mkha'i snying bo dang / /
sa yi snying bo dag dang ni / /
thugs rje che mgon thams cad la / /
skyabs tshol snying nas 'o dod 'dod / /
gang zhig mthong na gshin rje yi / /
pho nyal sogs sdang ba rnams / /
skrag nas phyogs bzhir 'byer byed pa / /
rdo rje can la skyabs su mchi / /
sngon chad khyed kyi bka' las 'das / /
da ni 'jigs pa che mthong nas / /
khyed la skyabs su mchi lags kyis / /
'jigs pa myur du bsal du gsol / /
zhes gsol ba btab pas /
bla ma rgyal ba 'od dpag tu med pa nye sras brgyad la sogs pa'i rgyal sras rgya mtsho'i tshogs dang bcas pa thams cad kyi sku las bdud rtsi'i rgyun babs /
rang dang sems can thams cad kyi spyi bo nas zhugs /
tshe thog ma med pa nas bsags pa'i las sgrib bag chags dang bcas pa thams cad sbyangs /
rgyal ba sras bcas kyi byin rlabs ma lus pa thob par gyur par bsams la /
bslu med dkon mchog ces sogs kyi sho lo ka de /
phyag 'tshal zhes pa gsol 'debs su bsgyur pa gang mang dang /
bla ma ston pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'dod dpag tu med pa la phyag 'tshal lo / /
mchod do / /
skyabs su mchi'o / /
zhes grangs gsog /
tshe gzungs /
yig drug /
b+dz+ra pA Ni sogs bzlas la spyi'i dmigs bsda ma'i steng du 'chi ba med pa'i tshe dang /
rab tu rnam 'byed kyi ye shes /
byams snying rje byang chub kyi sems /
chos sgrub pa la gdon bgegs kyis mi tshugs ba'i nus mthu thob pa sogs skabs thob kyi dmigs pa gang mos su sbyar kyang rung ngo / /
mjug tu yi ge brgya pa ci 'grub bzla /
rang gi lus longs spyod thams cad blos ling skyur gyis skyabs yul rnams la phul bar mos te /
sa gzhi spos kyis byugs shing me tog bkram / /
ri rab gling bzhi nyi zlas brgyan pa 'di / /
sangs rgyas zhing du dmigs te phul ba yis / /
'gro kun rnam dag zhing la spyod par shog /
gnas ngan 'khor ba dgra bo'i btson r+wa 'dir / /
bde ba'i go skabs nam yang ma mchis pas / /
ded dpon mtshungs med bla ma lhag pa'i lhas / /
thugs rje'i lcags kyus myur du drang du gsol / /
zhes gsol ba btab pas /
'khor rnams gtso bo la thim zhing /
de nyid rang gi spyi bor byon nas bzhugs /
de'i rtsa dbu ma stod phra zhing smad yangs pa'i mar sna dang /
rang gi lus kyang shel sgong bzhin du dwangs shing gsal ba'i nang gi dbum smad phra zhing stod sbom pa'i yar sne gnyis dbyer med du 'dres /
bla ma 'od dpag med kyi thugs kar hrIH yig dang /
rang gi snying ga'i thad kyi dbu ma'i nang du rang sems kyi ngo bo thig le dkar zhing 'tsher ba'i rnam pa gsal bar gyur| |skyabs gsum kun 'dus bla ma lhag pa'i lha / /
khyod min skyabs gzhan med do thugs rjes gzigs / /
'di snang 'khri ba chod par byin gyis rlobs / /
las ngan sdig sgrib dag par byin gyis rlobs / /
ngan song skye sgo kheg bar byin gyis rlobs / /
zhing mchog bde ba can der khrid du gsol / /
zhes gsol ba btab ban thugs ka'i hrIHmig gi 'od zer sdom gyi ba thag lta bus rang sems thig ler gsal bal reg pas khab len gyis lcags phye drangs pa bzhin cung zad re sbar ba'i dmigs pa byas te hi ka dang /
rab gnas su ba bste ka zhes brjod ba sbel nas lan gsum sogs @# / /
bya| de nas /
bcom ldan 'das mgon po 'od dpag tu med pa de nyid 'chi med tshe yi bdud rtsi'i rnam par 'od du zhu ba dbu ma'i lam nas zhugs te tshangs pa'i bu ga khrigs kyis gtams par gyur /
ces brjod cing bsams /
de nas rgyas par byed na /
bdag dang gzhan gyi dus gsum dang 'brel ba'i zhes sogs bde smon yongs rdzogs dang /
bsdu na /
rgyal ba'i dkyil 'khor bzang zhing dga' bder / /
padmo dam pa shin tu mdzes las skyes / /
snang ba mtha' yas rgyal bas mngon sum du / /
lung bstan pa yang bdag gis der thob shog /
nam zhig tshe yi 'du byed gtong ba na / /
'khor tshogs rgya mtshos bskor ba'i 'od dbag med / /
mig gi lam du gsal bar mthong gyur nas / /
dad dang snying rjes bdag rgyud gang bar shog /
bar do'i snang ba shar bar gyur ma thag /
rgyal sras brgyad kyis ma nor lam bstan te / /
bde bcan du skyes nas sprul pa yis / /
mdag zhing gi 'gro ba 'dren gyur cig /
ji srid thub mchog go 'phang dam pa de / /
bdag gis mngon du ma byas de srid du / /
rnam dag lam bzang sgrub pa'i rten rnyed cing / /
rab tu 'byung zhing tshe rabs dran par shog /
gzungs spobs ting 'dzin mngon shes rdzu 'phrul sogs / /
mtha' yon tan du ma'i mdzod 'dzin cing / /
mkhyen brtse nus pa zla dang bral thob nas / /
byang chub spyod pa myur du mthar phyin shog /
dus min 'chi ba'i mtshan ma mthong ba na / /
de yi mod la tshe dpag med mgon sku / /
gsal bar mthong nas 'chi bdag dpa' bcom ste / /
'chi med rig 'dzin myur du thob par shog /
tshe rabs kun tu tshe dpag med pa yis / /
theg mchog bshes gnyen dngos su mdzad pa'i mthus / /
rgyal bas bsngags pa'i lam bzang de nyid las / /
skad cig tsam yang ldog bar ma gyur cig /
sems can yal bar dor nas rang don la / /
re ba'i blo ni nam yang mi skye zhing / /
gzhan don bsgrub pa'i tshul la ma rmongs pa'i / /
thabs la mkhas pas gzhan don lhur len shog /
bdag gi ming tsam brjod dang dran pas kyang / /
sdig pa'i las kyi 'bras bus man rab kun / /
phun tshogs bde ba'i dpal rab 'byor gyur nas / /
theg mchog bgrod ba'i them skas 'dzegs gyur cig /
rgyal ba'i sras kyi rnam mthar phyogs tsam zhig /
mtshon par byas pas rgyal sras spyod pa'i gegs / /
ma lus zhi zhing mthun ba'i tshogs chas kun / /
yid la bsam pa tsam gyis 'grub par shog /
shAkya'i dbang po 'dren pa 'od dpag med / /
mi pham 'jam dbyangs gsang bdag spyan ras gzigs / /
bde gshegs 'khor bcas rten 'brel mi bslu ba'i / /
bden bas smon lam 'di dag myur 'grub shog /
ces sogs bsngo smon gyis rgyas gdab /
rgyun du tshul khrims mig 'bras bzhin du bsrung ba sogs sgo gsum bag yod pa'i brtul zhugs la gnas te sgo mtha' dag nas dge ba'i las la 'bad pa dang /
dge ba gang byas thams cad kyang zhing mchog bde bcan du skye zhing /
bla ma 'od dpag med kyis rjes su 'dzin ba'i rgyu rab sngos te gtan gyi 'dun ma sgrub ba'i thabs la 'bad ba lhur bya'o / /
zhes mgon po 'od dpag med la brten ba'i bla ma'i rnal 'byor zhing mchog sgo 'byod @# / /
ces bya ba 'di ni dad brtson blo dang ldan pa bsod nams rin chen gyis bskul ngor /
btsun ba dkon mchog bstan pa'i sgron mes bris pa'o / / / /
