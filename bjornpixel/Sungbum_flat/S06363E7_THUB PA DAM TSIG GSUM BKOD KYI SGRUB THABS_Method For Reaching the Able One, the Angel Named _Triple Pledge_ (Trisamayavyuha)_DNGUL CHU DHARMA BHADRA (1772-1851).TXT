! thub pa dam tshig gsum bkod kyi sgrub thabs bzhugs so / /
! na mo gu ru mu ni in+d+ra ya /
'dir bcom ldan 'das dam tshig gsum bkod pa'i rgyal po'i bsgom bzlas mdor bsdus bya tshul ni /
skyabs sems sngon du btad la /
swa b+hA was /
bdag dang lha'i de kho na nyid dbyer mi phyed pa'i stong par gyur /
stong pa'i ngang las de bzhin gshegs pa'i yi ge brgya pa'i gdangs nam mkhar grag pa yongs su gyur pa las zla ba'i steng du yi ge'i gzugs 'od zer lnga 'phro ba las /
de bzhin gshegs pa'i rigs kyi phyag mtshan gyi lte bar sa bon sngags 'phreng gis bskor bar gyur /
de las 'od zer dang lha'i tshogs 'phros /
don gnyis byas tshur 'dus zla ba phyag mtshan sa bon sngags 'phreng dang bcas pa yongs su gyur pa las /
padma 'dab ma brgyad pa'i lte bar zla ba'i steng du rang nyid bcom ldan 'das dam tshig gsum bkod pa'i rgyal po sku mdog gser btso ma lta bu /
mtshan sum cu rtsa gnyis dang /
dpe byad bzang po brgyad cus spras pa /
zhal gcig phyag gnyis chos 'chad kyi phyag rgya can /
'od zer rab tu 'bar ba'i dbus na rdo rje skyil krung gis bzhugs par gyur /
de bzhin gshegs pa'i rigs kyi dam rgya gnas lngar reg la /
oM sarba ta thA ga ta udb+ha wa ye swAhA /
zhes brjod nas nga rgyal dang gsal snang bsgom zhing /
skyon yan lag bzhi tshang ba'i bzlas brjod bya ste /
rang gi thugs kar zla ba la gnas pa'i traiM gyi 'od zer gyis bla ma dang gnyis su med pa'i bcom ldan 'das dam tshig gsum bkod pa'i rgyal po la sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs pa la /
oM sarba ta thA ga ta pA da ban+d+ha na ka ro mi /
zhes pas phyag bya /
oM AH hUM mchod pa rnams phul du byung ba'i lha rdzas su gyur ces byin gyis brlabs la /
oM badzra puSh+pe /
nas /
nai wi dye hUM gi bar gyis mchod /
mgon po thugs rje che ldan pa /
zhes pa nas /
dge 'dun la yang phyag 'tshal lo / /
zhes pa'i bar gyis bstod /
bdag mdun gnyis ka'i thugs kar zla ba la gnas pa'i traiM gyi mthar sngags 'phreng gis bskor ba las 'od zer dang lha'i tshogs 'phros /
don gnyis byas /
tshur 'dus snying ga'i sa bon la thim pa'i spro ba dang bsdu ba'i mdzad pa can du gyur par bsams la /
na mastrai ya d+hi kA nAM ta thA ga tA nAM /
sarba ta pra ti ha tA bA p+ti d+harma tA ba li nAM /
oM a sa ma sa ma sa man+ta tonyan+n+ta tA bA p+ti shA sa ni /
ha ra ha ra /
sma ra sma ra N /
bi ga ta rA ga /
bud+d+ha d+harma te /
sar sa ra sa ma ba la /
ha sa ha sa /
tra @# / /
ya tra ya /
ga ga na ma hA ba ra lak+Sha No /
dzwa la dzwa la na sA ga re swAhA /
zhes lha'i sku sgyu ma lta bu la dmigs te sdig sgrib dag par bya ba'i phyir du de bzhin gshegs pa'i yi ge brgya par grags pa'i gzungs sngags khyad par can 'di mang du bzlas rjes /
dge ba 'di yis myur du bdag /
dam tshig gsum bkod 'grub gyur nas /
zhes sogs gyis dge ba bsngos la /
mdun gyi ye shes pa rnams rang gnas su gshegs par bsam mo / /
zhes pa 'di yang dge slong d+harma b+ha dras rang gi nyams len du bris / /
! gtsug gtor rnam rgyal ma'i sgrub thabs bzhugs / /
! oM swa sti /
skyabs sems byas la /
swa b+ha was sbyangs /
stong pa'i ngang las sna tshogs pad zla'i steng du b+h+rUM ? las sna tshogs rdo rje b+h+rUM gyis mtshan pa yongs su gyur pa las rang nyid rje btsun rnam par rgyal ma sku mdog dkar mo dkar ser sngo ba'i zhal gsum phyag brgyad kyi g.yas sna tshogs rdo rje snang mtha' mda' dang mchog sbyin /
g.yon sdigs mdzub zhags pa skyabs sbyin gzhu dang bum pa 'dzin pa /
lha'i gos dang rin po che'i rgyan can /
rdo rje skyil krung gis bzhugs pa'i spyi bor oM /
mgrin par aH thugs kar hUM /
thugs ka'i hUM gi 'od zer gyis rang 'dra'i ye shes pa dbang lha dang bcas pa spyan drangs /
gnyis su med par gyur /
dbang gi lhas dbang bskur /
'od dpag med kyis dbu brgyan par gyur /
mchod pa rnams phul du byung ba'i lha rdzas su gyur /
oM sarba ta thA ga ta uSh+NI Sha bi dza ye ar+g+haM nas shap+ta pra tI ts+tsha ye swA hA'i bar gyis mchod /
dpal ldan lha mo /
zhes sogs kyis bstod /
thugs ka'i sngags 'phreng las 'od zer gyi spro bsdu dang ldan par gyur /
gzung re ba dam /
? oM b+h+ra'uM swAhA /
zhes bzla /
mjug tu /
dge ba 'di yis /
zhes sogs dge ba bsngo'o / /
'di d+harma b+ha dras bris /
