@# / /
na mo gu ra we /
sangs rgyas chos tshogs ma lan gsum gyi skyabs sems byas la /
'od gsal stong pa'i dbyings las sems kyi mdangs / /
'ja' tshon gur nang pad dkar lte ba la / /
steng dang phyogs bzhi 'og rnams yig drug gi /
rang bzhin gzhal yas mtshan nyid rdzogs pa'i dbus / /
hrIH las bkod pa bsam gyis mi khyab pa'i / /
rgyal ba rgya mtsho phyag stong spyan stong ldan / /
mtha' klas rgyal ba'i zhing kun sku la gnas / /
sprul pa'i gar gyis mkha' mnyam 'gro ba 'dren / /
de yi thugs kar stong gsum mi mjed kyi / /
thig le sngar dang mtshungs pa'i gzhal yas dbus / /
thub chen rnam snang skyabs spyin mnyam gzhag can / /
theg gsum 'phags tshogs mchog zung bcas te bzhugs / /
gsum pa kha ba can gyi thig le yi gzhal yas dbus su 'phags mchog bcu gcig zhal / /
gnas khang thig ler 'phags mchog phyag gnyis pa / /
sangs rgyas stong gis mtshan pa'i khar ba bsnams / /
de yi thugs kar yum chen phyag bzhi ma / /
skyabs sbyin mnyam gzhag rdo rje glegs bam 'dzin / /
de nang bdud 'dul thub pa'i dbang po ni / /
sa bcu'i byang chub sems dpa'i tshogs kyis bskor / /
thig le bdun par 'phags mchog phyag bzhi pa / /
rtsa phyag thal sbyar shel 'phreng pad dkar 'dzin / / /
thugs kar rgyal yum sgrol ma m+r+gad mdog /
phyag g.yas mchog sbyin g.yon pas ut+pal bsnams / /
de nang sgrol ma ljang nag drag mo'i gzugs / /
gri thang DA ma ru dang kha TwAM 'dzin / /
thig le bcu par khro rgyal mi g.yo mgon / /
g.yas skuM g.yon brkyad ral gri zhags pa 'dzin / /
thugs kar rdo rje 'chang gi rnam pa can / /
jo bo chen po lha bzhi sogs kyis bskor / /
de nang 'brom rje pad dkar dril bu snams / /
phyi nang gsang gsum sprul pa'i tshogs bcas bzhugs / /
thig le bcu gsum pa la byams pa mgon / /
steng du rgya chen spyod brgyud tshogs bcas dang / /
de yi thugs kar mgon po 'jam pa'i dbyangs / /
zab mo lta ba'i bla ma brgyud par bcas /
'jam mgon thugs kar khyab bdag rdo rje 'chang / /
nyaMs len byin rlabs brgyud kyi bla mas bskor / /
de nang chos sku zag med ye shes dngos / /
rnam pa longs sku mnyam gzhag phyag rgya can / /
chos dbyings ngang las 'gro don mkha' khyab tu / /
mdzad pa'i snying dbus byang chub thig le ni / /
khyon yangs gsal 'tsher dbus su rang gi sems / /
thig le ser po 'od 'bar rgya sran tsam / /
mer mer 'dru zhing shin tu rgyas pa yi / /
btso ma'i gser mdog thig le'i rgya mtshor gyur / /
kun gyi gnas gsum yi ge gsum mtshan pa'i / /
hUM yig 'od kyi zhing khams rab 'byams nas / /
ye shes pa dang dbang lha spyan drangs te / /
bstim zhing dbang bskur sa bon gyis mtshan gyur / /
phyag dang phyag yul zhes sog tha brjod /
so so'i sngags sam yig drug bzlas rjes /
lha bzhis lung dang sde snod gsum gyis ngag /
bslab pa gsum gyis sems brgyan rjes dran lnga'i| |nyams len mthar phyin 'gro kun sgrol ba la / /
rgyal ba rgya mtsho nyid dang mtshungs par shog /
ces thig le bcu drug gi bsgom bzlas snying por dril pa 'di rje dkon mchog bstan pa'i sgron me'i gsung bzhin d+harma b+ha dras bris pa'o / /
sarba mang+ga laM /

