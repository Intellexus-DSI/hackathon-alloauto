@# / /
dge 'dun dbyen zlum gyi 'khor lo sgrub tshul bzhugs so /
@# / /
dpal rdo rje 'jigs byed kyi 'khrul 'khor nas bshad pa ltar gyi dge 'dun dbyen zlum gyi 'khor lo sgrub tshul ni /
gza' skang 'phrod sbyor sogs bzang po 'dzom pa'i yang ngo'i tshes gcig lta bu tshe grangs bzang po'i nyin /
gnas gtsang mar bsgrub pa po shar du phyogs pa'i mdun du stegs bzang po'i khar dar ras dkar pos g.yog pa'i steng du 'khor lo'i mdun bsgrub pa po la bstan te bzhag |mdun nas g.yas skor du chu gnyis nyer spyod gtor ma rnams legs par bshams /
rang yi dam gyi bdag skyed rdzogs par sgom pa'i mjug tu 'khor lo bsang sbyangs /
stong pa'i ngang las zla ba'i dkyil 'khor gyi steng du rdo rje'i r+wa ba 'od zer dang bcas pa'i nang du 'khor lo rtsi ba rim pa gsum lte ba dang bcas pa'i dbus su hUM las rdo rje hUM gis mtshan pa /
rtsi ba nang ma'i shar du k+Shi las 'khor lo k+Shes mtshan pa /
lhor ma las rin chen mas mtshan pa /
nub tu me las padma mes mtshan pa /
byang dud las ral gri das mtshan pa /
rtsi ba bar mi'i shar nas g.yas skor du rim pa bzhin /
ya las tho ba yas mtshan pa /
ts+tsha las dbyug pa ts+tshas mtshan pa /
ni las padma ni sa mtshan pa /
rA las ral gri rAs mtshan pa /
dzA las 'khor lo dzAs mtshan pa /
sa las rdo rje sas mtshan pa /
do las padma dos mtshan pa /
ru las ral gri rus mtshan pa /
na yo ni rI yi ge bzhi rnams 'od zer 'phro ba dang bcas pa yongs su gyur pa las dpal rdo rje 'jigs byed lha bcu gsum thod pa bzhi dang bcas pa yongs su rdzogs par gyur pa ni /
dbus su dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa /
zhes pa nas /
me dpung rab tu 'bar ba'i klong dkyil na bzhugs pa /
de'i bang na yum rdo rje ro lang ma /
zhes pa nas /
g.yon pas yab la 'khyud pa rtsi ba nang ma'i shar du gti mug gshin rje gshed dkar po zhes pa nas /
padma 'dzin pa /
lhor ser sna gshin rje gshed ser po /
zhes pa nas /
padma 'dzin pa /
nub tu 'dod chags @# / /
gshin rje gshed dmar po / /
zhes pa nas /
'khor lo 'dzin pa /
byang du 'phrag dog gshin rje gshed ljang khu /
zhes pa nas /
padma 'dzin pa /
rtsi ba bar la shar nas g.yas skor du rim pa bzhin /
tho ba gshin rje gshed sngon po / /
zhes pa nas /
padma 'dzin pa /
dbyug pa gshin rje gshed dkar po / /
zhes pa nas /
'khor lo 'dzin pa /
padma gshin rje gshed dmar po / /
zhes pa nas /
nor bu 'dzin pa /
ral gri shin rje gshed ljang khu /
zhes pa nas /
padma 'dzin pa /
yab brgyad po thams cad kyang /
zhes pa nas /
mche ba'i 'phreng ba can no / /
tsa rtsi ka dkar mo / /
zhes pa nas /
padma 'dzin pa /
dbyangs can ma dmar mo / /
zhes pa nas /
'khor lo 'dzin pa /
gau ri ljang khu /
zhes pa nas /
padma 'dzin pa /
yum bzhi ka'ang /
zhes pa nas /
yab la 'khyud pa /
mi'i thod pa bdud rtsis gang ba bzhi /
phyi'i rtsi ba la yi ge bcu ba'i gnas su hUM las rdo rje hUM gis mtshan pa yongs su gyur pa las dpal rdo rje 'jigs byed chen po sku mdog mthing nag zhal gcig phyag gnyis gri gug dang thod pa 'dzin pa re re yum dang bcas pa'i skur bzhengs pa'i lha thams cad las 'od zer dkar po'i tshogs 'phro ba /
thams cad kyi mig gnyis su k+ShiM /
zhes pa nas /
thugs khar hUM gis mtshan par gyur /
oM hriH ha b+ho /
zhes pa nas /
ku ru swA hA /
rang gi thugs kha'i hUM las 'od zer 'phros /
rang bzhin gyi gnas nas sgom pa dang 'dra ba'i ye shes pa spyan drangs /
oM mud ka ra dzA /
zhes pa nas /
khang+ga ho /
rang gi thugs kha'i hUM las 'od zer 'phros /
dbang gi lha rnams sbyan drangs /
khyed rnams kyis mngon par dbang bskur du gsol /
zhes gsol ba btab pas /
dbang lha rnams kyis dbang bskur /
sku gang chu lhag ma spyi gtsug tu gnas pa yongs su gyur pa las rang rang gi rigs kyi bdag pos dbu rgyan par gyur /
rgyal ba rnams ni gtsang gyur cing / /
zhes sogs tshigs bcad sngags dang bcas pa'am| yang na oM ya man+ta ka sa pa ri lar ar+g+haM pra ti ts+tsha hUM swA hA /
zhes sogs kyis chu gnyis nyer spyod rol mo rnams dbul /
oM hrIH Sh+TIH wi kri tA na na hUM phaT /
oM AH hUM /
zhes pa nas| oM badzra ra ti hUM phaT oM AH hUM /
zhes pa'i bar gyi sa nang mchod dbul /
gnyis med thun mongs ma yin khyab pa'i sku /
zhes sogs kyis bstod /
rang gi thugs kha'i hUM las 'od zer 'phros /
'khor lo'i lha rnams kyi thugs kar phog /
de rnams kyi thugs kha nas 'od zer 'phros /
phyogs bcu'i sangs rgyas byang sems thams cad kyi mkhyen brtse nus pa'i yon tan thams cad 'od zer gyi rnam par spyan drangs /
lha rnams la thim /
lha rnams kyi thugs kha nas gshin rje gshed dkar po rin po che'i bum pa dkar po bdud rtsi dkar pos gang ba 'dzin pa dpag tu med pa spros /
sgrub bya rnams kyi spyi bo nas dbang bskur /
thog med nas bsags pa'i las ngan nad gdon sdig sgrib thams cad dang /
khyad par du sems mi mthun pa dang /
zhe sdang ba dang /
khon du 'dzin pa sogs mi mthun pa'i phyogs thams cad zhi zhing /
lus kyi phyi nang thams cad dag ste shel dkar po dri ma med pa ltar gyur par bsam la @# / /
oM hrIH Shit'H wi kri tAn na hUM phaT /
nam sgrub bya rnams kyi sems mi mthun pa dang /
zhe sdang ba dang /
'khon du 'dzin pa sogs mi mthun pa'i phyogs thams cad sh+n+tiM ? ku ru na ma zhes spel tshig dang bcas pa mang du bzla zhing /
'khor gyi sdags rnams kyang ci 'grub re bzla /
mthar yi ge brgya pa brjod /
lha rnams kyi ljags hUM las skyes pa'i rdo rje dkar po rtse gcig pa 'od kyi spu gu can du gyur pas /
gtor ma'i bcud thams cad drangs te gsol bar gyur /
oM hrIH ShatIH zhes pa nas /
khA hi zhes pa'i bar lan gsum gyis gtso bo yab yum dang| oM dzIn dzI ka zhes pa nas hUM swA hA /
zhes pa'i bar lan gsum gyis 'khor rnams la dbul /
de nas mchod bstod sngar bzhin bya /
de ltar legs par sgrub pa'i mjug tu /
bcom ldan 'das dpal rdo rje 'jigs byed 'khor dang bcas pa rnams kyis dgon gnas 'di'i dge 'dun rnams thugs mthun zhing khrims gtsang ba'i sgo nas chos spyod bcu dang /
bshad sgrub kyi nyams len la brtson par byin gyis brlabs tu gsol /
zhes 'dod don la gsol ba gdab /
'khor lo'i lha rnams 'od du zhu nas bris pa'i 'khor lo'i rnam par gyur /
ces brjod de 'od zhu bya /
slar yang mchod bstod sngar bzhin byas te /
'dir ni rten dang lhan cig tu /
zhes sogs kyis brtan bzhugs byas la bkra shis rgyas par brjod /
'khor lo mgo 'jug ma log par lte ba'i yi ge mdun du bstan te rten gyi nang du stod gzungs kyi thad du gzhugs par byas na legs tshogs 'phel bar 'gyur ro / /
ces ba 'di ni sdom brtson chos la 'dun cing rnam par dpyod pa'i blo gros yangs par rab 'byams smra ba chos grags kyis bskul ba'i dor zar ?rgan snyoms las pa ngag dbang blo bzang tshe rtan ? dbang bzang pos bkri shis dpal 'bar gyi lha khang du sbyar ba'i yi ge pa ni dpyod ldan dge tshul ngag dbang phun tshogs so / /
