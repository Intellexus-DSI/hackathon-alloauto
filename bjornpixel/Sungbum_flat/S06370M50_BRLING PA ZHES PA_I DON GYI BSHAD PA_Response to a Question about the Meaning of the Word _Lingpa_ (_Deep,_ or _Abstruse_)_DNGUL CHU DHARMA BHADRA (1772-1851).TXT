! dri ba lnga pa /
de dag zab cing brling pas /
zhes pa'i brling pa de gang zhe na /
spyir gu ru zhes pa bod skad du bsgyur na /
bla ma dang brling pa dang /
lci ba dang /
dul ba sogs don mang por 'gro bas skabs dang bstun nas go ba btsal dgos par snang la /
'dir ni snyan ngag me long gi rgyu'i gzugs can gyi dper brjod du /
khyod ni zab pas rgya mtsho ste / /
brling ba nyid kyis ro bo yin / /
'jig rten rnams la 'dod pa ni / /
ster phyir dpag bsam rkang 'thung ngo / /
zhes brling ba'i rgyu mtshan gyis ri bo dang 'dra bar gsungs pa ltar ri bo rnams brtan pas bsgul bskyod bya dka' ba ltar| dgongs 'grel gyi bstan bcos dang bla ma brgyud pa'i man ngag la ma brten par rang blo'i stobs kyis rgyal ba'i bka'i dgongs pa rtogs dka' ba'i don to / /
