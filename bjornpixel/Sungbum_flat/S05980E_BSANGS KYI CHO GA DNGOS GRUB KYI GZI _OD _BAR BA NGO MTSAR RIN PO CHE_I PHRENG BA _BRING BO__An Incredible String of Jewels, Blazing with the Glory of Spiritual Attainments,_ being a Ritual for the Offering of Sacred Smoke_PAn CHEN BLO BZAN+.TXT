@# / /
bsangs kyi cho ga dngos grub kyi gzi 'od 'bar ba zhes bya ba rgyas 'bring bsdus gsum las 'di nyid 'bring po'o / /
@## / /
kyai /
lhun grub bde stong nam mkha'i rol pa las / /
sna tshogs sgyu 'phrul dra ba'i zlos gar mkhan / /
rab 'byams rgyal ba'i dngos gyur blo bzang grags / /
tshad med thugs rje'i dbang gis gnas 'dir gshegs / /
dkyil 'khor 'khor lo bye ba'i bdag nyid mchog /
khyab bdag rdo rje 'dzin pa nas bzung ste / /
sangs rgyas kun gyi ye shes ngur smrig gi /
zol la nyer brten rtsa ba'i bla ma'i bar / /
ngo mtshar zab rgyas chos kyi bdud rtsi'i rgyun / /
dri med mgur gyi bum bzang rim pa las / /
legs 'ongs rtsa brgyud bla ma ma lus pa / /
tshad med thugs rje'i dbang gis gnas 'dir gshegs / /
sna tshogs tshon dang phrad pa'i shel ji bzhin / /
gdul dbang ci yang 'char ba'i mig 'phrul mkhan / /
rgyud sde chen po bzhi dang yongs 'brel ba'i / /
yi dam lha @# / /
tshogs thams cad gnas 'dir gshegs / /
spros kun nyer zhi 'gro 'ong kun bral yang / /
chu zla bzhin du cir yang 'char ba gang / /
dus gsum bde gshegs chos dang tshogs mchog bcas / /
bdag cag mos pa ji bzhin X / /
dmigs med thugs rje chen po'i gzhan dbang gis / /
'phrin las rnam bzhi rin chen dbang gi rgyal / /
dran pa'i mod la stsol mdzad gnas gsum gyi / /
dpa' bo mkha' 'gro'i tshogs rnams gnas 'dir gshegs / /
kyai /
chos kyi dbyings las 'ongs pa'i lha / /
rab khros dgra bgegs 'byung po'i gshed / /
legs ldan nag po phyag drug pa / /
'khor bcas gnas 'dir myur du byon / /
kyai /
lho phyogs rim pa bdun gyi 'og /
lcags mkhar bcu drug nang shed nas / /
'chi bdag las kyi gshin rje'i tshogs / /
ma thogs gnas 'dir myur du byon / /
ka dag chen po'i klong yangs nas / /
rdo rje nag po phyag bzhi pa / /
sprul pa yang sprul pho nya'i tshogs / /
lha lam 'gengs pa ltar byon cing / /
dpal ldan mgon po bgegs kyi dgra / /
stobs 'phrog nag po gdong bzhi pa / /
yum bzhi shen pa'i tshogs dang bcas / /
rdzu 'phrul dbang kyis gnas 'dir byon / /
rnam snang thugs rje'i rang gzugs gang / /
mahA kA la gaN+DA 'chang / /
rnam mang 'khor tshogs rgya mtshor bcas / /
dam tshig ldan pa'i gnas 'dir byon / /
dus gsum rgyal ba skyed pa'i yum / /
dmag dang zor gyi las dgyes pa / /
mo rgyud srungs ma'i tshogs dang bcas / /
'phrin las bsgrub phyir da tshur byon / /
gzhan yang dpal gyi lha mo dang / /
rdo rje rab brtan nam gru ma / /
rang byung nam mkha'i gos can dang / /
dud sol ba mo 'od chen 'bar / /
jo mo tshe ring mched lnga dang / /
bstan ma bcu gnyis la sogs pa / /
rang rang 'khor dang bcas te byon / /
mtsho las skyes pa'i rdo rje dngos / /
dI paM ka ra'i bstan srungs mchog /
chos skyong bzhi sbrag 'khor dang bcas / /
dam can dkar po brgyad cu dang / /
rnam mang thos sras rta bdag brgyad / /
gzhan yang nor rgyun lha mo dang / /
a pa ra ni tsit+ta sogs / /
gnod sbyin nor lha'i tshogs rnams byon / /
nyi ma byang shar pha gi na / /
ma ru tse yi dur khrod nas / /
chos skyong lcam sring 'khor dang bcas / /
'phrin las bsgrub phyir myur du byon / /
gzhan yang bstan pa'i bya ra mkhan / /
mgon po bdun cu rtsa lnga dang / /
lha chen rgyal po bi ha ra / /
drang srong chen po rA hu la / /
dam can rdo rje legs pa sogs / /
'jig rten 'das dang ma 'das pa'i / /
mgron du 'os pa ci mchis pa / /
'khor @# / /
bcas mchod pa'i gnas 'dir byon /
! /
yul chen nyi shu rtsa bzhi dang / /
dur khrod chen po brgyad dang ni / /
lha ldan bsam yas lhun gyis grub / /
dge ldan rnam par rgyal ba'i gling / /
dpal gyi ra bsgreng la sogs pa / /
chos gzhi gdan sa sgrub gnas sogs / /
srung zhing skyong ba'i lha rnams dang /
khyad par yul khams 'di nyid kyi / /
yul lha gzhi bdag gnas bdag dang / /
grong bdag pho lha dgra lha dang / /
mo lha zhang lha slob dpon ni / /
rim par brgyud pa'i lha srungs sogs / /
mgon dang dpung gnyen grogs mdzad pa / /
ma lus thams cad 'dir byon cig /
bye ba phrag brgya'i stong gsum na / /
snang zhing srid pa'i lha 'dre'i tshogs / /
ji snyed mchis pa thams cad dang / /
khyad par bdag cag 'khor bcas la / /
sdang zhing gdug sems 'chang rnams dang / /
lan chags sha 'khon bu lon dag /
mgron du gnyer ba gang yin pa / /
thams cad kyang ni 'dir 'dus shig /
'dir mang smos pa ci zhig dgos / /
srid rtse nas bzung mnar med bar / /
gnas pa'i sems can ma lus pa / /
mchod sbyin gnas 'dir gshegs su gsol /
! /
rig 'dzin padma 'byung gnas mar me mdzad / /
rgyal ba gnyis pa blo bzang grags pa'i dpal / /
dbyer med zhabs sen nor bu'i lan tshar dang / /
gzhan yang phyag 'os kun la lan brgyar 'dud / /
kyai /
bde stong nam mkha'i klong yangs nas / /
ngo mtshar mchod pa'i sprin spros te / /
'khor dang bcas la 'bul ba ni / /
rin chen 'od 'bar snod yangs su / /
dag byed bdud rtsi mtsho ltar bskyil / /
padma ut+pal ku mud sogs / /
mkha' lam khyab pa kun tu lding / /
baiDUr sngon po'i chu 'dzin bzhin / /
dri zhim dud pa'i sprin phung 'khrigs / /
mun sel gdung ba zhi byed pa'i / /
mar me'i phreng ba tshar du dngar / /
phyogs kyi 'khor lo kun 'gengs pa'i / /
dris bsgos chu gter slabs phreng 'thor / /
ro brgya'i zil mngar bcud chags pa'i / /
bza' dang bca' ba lhun por spungs / /
'bras chang rgun 'brum chang la sogs / /
ser skyems btung ba rgya mtshor 'gran / /
sna tshogs rol mo'i sgra skad dang / /
gdangs snyan glu dbyangs 'brug ltar ldir / /
gzugs sgra dri ro reg ldan pa'i / /
mdzes pa'i bu mos phyogs kun khyab / /
kyai /
yangs pa'i nor 'dzin lha gnas dang po la / /
gang gi mthu yis 'dod dgur dbang byed pa'i / /
mi dbang la 'os mdzes pa'i rin chen bdun / /
stong gsum khyon kun yongs su bkang ste 'bul / /
lag pa'i padmo bkra shis rdzas rtags kyi / /
bung ba gzhon nu'i 'phur lding gis rtsen pa'i / /
'jam mnyen 'khril chags 'jo sgeg rnam 'gyur can / /
yid 'phrog lha mos zhing kun bkang ste 'bul / /
rma bya'i mgrin pa'i spu ltar yid 'ong ba'i / /
mdzes pa'i rta @# / /
mchog dre'u rkyang ser dang / /
sprin gyi shugs 'chang ma he dkar nag dang / /
stong gsum myul byed bzhon pa'i tshogs kyang 'bul / /
iN+d+ra nI la'i ri bo ltar brjid pa'i / /
g.yag rog zhol chen drag po'i ngar sgra sgrog /
mtshams sprin mdzes pa la 'khu lha rdzas kyi / /
cod pan bzhad ldan lug nag sprin ltar gtibs / /
'dab gnyis bskyod pa'i gar gyis rnam rol ba / /
yid 'ong bya tshogs dam nyams klad la lding / /
sa gsum grum byed 'jigs pa'i nga ro can / /
khyi nag snying dkar dom ltar 'phyo zhing rgyug /
pha rol g.yul las rgyal byed go khrab dang / /
mi bzad rno ngar ldan pa'i mtshon cha sogs / /
mdzes pa'i ba dan phyogs bcur g.yo ba yi / /
ru mtshon 'phyar dar nam mkha'i khyon kun bkang / /
bar snang rgyan gyur lha rdzas bla bre dang / /
brgya byin gzhu ltar bkra ba'i rgyal mtshan sogs / /
phyi nang dam rdzas spyan gzigs sna tshogs pa / /
dgyes pa bskyed phyir 'khor dang bcas la 'bul / /
kyai /
thabs dang shes rab ye shes mer / /
sgrib gnyis bsangs rdzas bsregs pa las / /
lhan cig skyes dga'i dud sprin gyis / /
ma dag dri ma bsang phyir du / /
spyan sogs lnga yi rang bzhin nyid / /
'byung ba lnga yi dwangs ma las / /
'chi med bdud rtsi'i dpal rab star / /
dri zhim sman gyi dngos gyur pa / /
rtsi zhing nags tshal sna tshogs 'khrungs / /
kha dog dri ro mtha' yas kyis / /
nad rigs bzhi brgya rtsa bzhi sel / /
gser zhun 'khyil 'dra'i me lce yis / /
gti mug mun pa'i tshogs kun 'joms / /
dud sprin 'chi med lam chags pas / /
sdug bsngal gsum gyi tsha gdung skyob / /
kyai /
shAka thub bstan pa'i snyigs ma la / /
mi rnams tshe thung longs spyod dman / /
rab byung phal cher khrims las g.yel / /
sngags 'chang phal cher dam tshig bral / /
gsang sngags bon ltar gyer ba'i dus / /
de tshe srid pa'i ma mo khros / /
ma mo khros pa'i kha rlangs kyis / /
'dzam gling yangs pa'i lho phyogs su / /
mkha' la nad sprin sna tshogs chags / /
nad dang dal yams char du 'bebs / /
lha 'dre mi gsum thams cad dang / /
yul lha gzhi bdag tshogs rnams kyang / /
'khon 'dzin phrag dog sems 'chang bas / /
sad ser than pa mu ge sogs / /
mi 'dod sna tshogs rkyen dang sprod / /
tha mal skye bo phal cher yang / /
dam pas smad pa'i las spyad pas / /
dkar phyogs skyong ba rnams kyang g.yel / /
de 'dra'i dus kyi tha ma la / /
rig 'dzin grub pa kun gyi gtso / /
slob dpon padma 'byung gnas kyi / /
thugs rje'i rgya mtsho cher g.yos te / /
bsangs chog bsam 'phel iN+d+ra nIl / /
mngon phyung rgyal mtshan rtser mchod pas / /
phun tshogs 'dod dgu'i gru char phab / /
skal ba ngan pa phal cher bsal / /
zhi rgyas dbang dang mngon spyod kyi / /
'phrin @# / /
las lhun gyis grub par mdzad / /
de phyir bdag cag 'khor bcas kyang / /
slob dpon chen po'i rjes 'brangs nas / /
srid dang zhi ba'i mgron rnams la / /
de ring bsangs kyi mchod pa 'bul /
kyai /
de ring nam mkha'i skar ma bzang / /
sa la nyi ma'i 'od zer rno / /
bar du dri bzhon ngad 'jam zhing / /
dus dang tshes grangs kun tu shis / /
kyai /
rgyal ba'i smon lam gyis bsgrubs pa'i / /
byang chub shing gi dud pas bsangs / /
gser los mdzes pa'i stag pas bsangs / /
zangs los mdzes pa'i su lus bsangs / /
dung los mdzes pa'i ba lus X / /
ma la ya skyes dud pas X / /
ka ar dzA ti'i dud pas X / /
spos dkar gur kum dud pas X / /
dri zhim si la'i dud pas X / /
rgya spos bsregs pa'i dud pas X / /
rmad byung spos sna brgya phrag tshogs / /
bsregs pa'i dri zhim dud pas X / /
snying po drug gi dud pas X / /
spang spos gla rtsi phur mo dang / /
phye mar zas sna'i dud pas X / /
kyai /
dus gsum bde gshegs kun gyi dngos / /
chos phung brgyad khri 'byung ba'i gnas / /
'phags pa'i dge 'dun kun gyi gtso / /
drin can rtsa ba'i bla ma bsangs / /
kyai /
rdo rje 'chang dbang dpyid kyi dga' ba'i tshal / /
'jam dbyangs mkhyen pa'i 'dab stong khyon yangs shing / /
blo bzang rgyal ba gnyis pa'i me tog bkra / /
dge legs ze'u 'bru dkar po'i so phreng rgod / /
chos kyi rgyal mtshan sbrang rtsi'i bcud chags shing / /
chos kyi rdo rje bung ba'i glu dbyangs kyis / /
blo bzang don gnyis mchog gi dga' ston grub / /
thams cad mkhyen pa'i dri gsung 'bum 'phro zhing / /
sangs rgyas ye shes 'bras bus mngon par brjid / /
rtsa ba'i bla ma'i rin chen rgyan mdzes pa / /
rtsa brgyud bla ma yongs 'du'i dbang po bsangs / /
kyai /
lA li ta la sogs pa yi / /
'jigs byed brgyud pa'i bla ma bsangs / /
in+d+ra b+hU ti la sogs pa'i / /
gsang 'dus brgyud pa'i bla ma bsangs / /
kun tu dge la sogs pa yi / /
bde mchog brgyud pa'i bla ma bsangs / /
bi rU pa la sogs pa yi / /
kye rdor brgyud pa'i bla ma X / /
zla ba bzang po la sogs pa'i / /
dus 'khor brgyud pa'i bla ma X / /
blo gros rin chen la sogs pa'i / /
mkha' 'gro pha brgyud bla ma X / /
mda' bsnun ri khrod zhabs la sogs / /
mkha' 'gro ma brgyud bla ma X / /
kun dga' snying po la sogs pa'i / /
yo ga brgyud pa'i bla ma bsangs / /
sangs rgyas gsang ba la sogs pa'i / /
spyod pa brgyud pa'i bla ma X / /
tsan+d+ra gau mi la sogs pa'i / /
bya ba brgyud pa'i bla ma X / /
gsang sngags nus pa mngon gyur pa'i / /
'phags yul grub thob brgyad cu bsangs / /
kyai /
klu sgrub snying po la sogs pa'i / /
zab mo lta brgyud @# / /
bla ma X / /
'phags pa thogs med la sogs pa'i / /
rgya chen spyod brgyud bla ma X / /
shAn+ta de ba la sogs pa'i / /
blo sbyong brgyud pa'i bla ma X / /
nye bar 'khor la sogs pa yi / /
so thar brgyud pa'i bla ma X / /
'dzam gling mdzes par byed pa'i rgyan / /
drug ldan mchog gnyis bcas pa bsangs / /
kyai| sdom brtson dam pa zhi ba 'tsho / /
rig 'dzin padma sam b+ha ba / /
blo gsal padma ngang tshul sogs / /
'phags yul mkhas pa'i ded dpon tshogs / /
snying stobs chen pos byang phyogs 'dir / /
zhabs rdul reg pa thams cad dang / /
jo bo rin chen bzang po sogs / /
sgra bsgyur dam pa thams cad bsangs / /
bstan pa'i me ro gso ba la / /
tha mal rgyal ba'i mdzad pa can / /
bla chen shes rab 'bar la sogs / /
sngon gyi 'dul 'dzin thams cad bsangs / /
mar me mdzad dpal rgyal ba 'brom / /
sku mched gsum po la sogs pa'i / /
rin chen phreng ba lta bu yi / /
bka' gdams brgyud pa'i bla ma bsangs / /
kyai| rgyal ba kun dngos tsong kha pa / /
rgyal tshab mi pham gnyis pa'i zhabs / /
mkhas grub dam pa dge legs dpal / /
rgyal ba sras dang bcas pa bsangs / /
grub mchog 'jam dpal rgya mtsho sogs / /
dag pa'i sras ni nor gyi lha / /
'jam dbyangs bdun brgyud la sogs pa'i / /
mkhas grub bla ma thams cad X / /
bstan pa'i bdag po dge 'dun grub / /
'brom ston dge 'dun rgya mtsho'i dpal / /
bsod nams rgya mtsho thams cad mkhyen / /
sprul sku rim par byon rnams X / /
mdor na bka' drin gsum ldan pa'i / /
rtsa ba'i bla ma nas bzung ste / /
rdo rje 'dzin la reg par gyi / /
rtsa brgyud bla ma thams cad X / /
be ro tsa na la sogs pa'i / /
rnying ma brgyud pa'i bla ma X / /
ga ya b+ha ra la sogs pa'i / /
lam 'bras brgyud pa'i bla ma X / /
sgra sgyur mar pa lots+tsha sogs / /
bka' brgyud bla ma thams cad X / /
grub mchog khyung po rnal 'byor sogs / /
shangs pa bka' brgyud bla ma X / /
kha ba can gyi bstan pa'i sgron / /
rngog lo kun dga' rgyal mtshan dang / /
bu ston gzhon nu bsod nams sogs / /
gangs can mkhas grub thams cad X / /
pad dkar 'dzin sogs tha mal dor / /
rgyal po'i tshul gyis chos skyong ba / /
srong btsan sgam po la sogs pa'i / /
chos rgyal blon 'bangs bcas pa X / /
kyai| lhan cig skyes pa'i rol mtsho las / /
dkyil 'khor 'khor lo'i chu rlung 'bum / /
spro zhing bsdu bzhi gnas gyur pa / /
khyab bdag rdo rje 'chang chen bsangs / /
dpal chen rdo rje 'jigs byed sogs / /
gshin rje gshed kyi lha tshogs X / /
mi bskyod rdo rje la sogs pa'i / /
gsang ba 'dus pa'i lha tshogs X / /
he ru ka pa la sogs pa'i / /
'khor lo sdom pa'i lha tshogs bsangs / /
dpal ldan dges pa rdo rje sogs / /
kyai rdo rje'i lha tshogs X / /
bcom ldan rdo rje shugs la sogs / /
dus kyi 'khor @# / /
lo'i lha tshogs bsangs / /
gzhan yang rdo rje gdan bzhi dang / /
'khor chen ma hA ma ya sogs / /
bla med lha tshogs thams cad X / /
rdor dbyings kun rig rtse mo sogs / /
rnal 'byor rgyud kyi lha tshogs X / /
rnam snang mngon byang la sogs pa'i / /
spyod pa'i rgyud kyi lha tshogs bsangs / /
dam tshig bkod pa'i rgyal po sogs / /
bya ba'i rgyud kyi lha tshogs X / /
sgrub pa chen po bka' brgyad sogs / /
skyon med rnying ma'i lha tshogs X / /
tshogs gnyis padmo'i tshal rgyas shing / /
sku gsum ze'u 'bru rgod pa can / /
kun mkhyen nyi ma'i gnyen la sogs / /
dus gsum bde gshegs thams cad bsangs / /
rgyal tshab rje btsun mkhyen pa'i gter / /
phyag na padmo gsang 'dzin sogs / /
byang chub sems dpa' thams cad X / /
rang sangs rgyas kyi tshogs rnams bsangs / /
'phags pa'i gnas brtan bcu drug sogs / /
dgra bcom 'khor dang bcas pa bsangs / /
gnas gsum dag na bzhugs pa yi / /
dpa' bo mkha' 'gro'i tshogs rnams bsangs / /
kyai| bsam pa kun gyi 'bras ster ba'i / /
lha chen mgon po 'khor bcas X / /
chos rgyal yab yum 'khor bcas bsangs / /
bya rog mtshan can 'khor bcas bsangs / /
gdong bzhi yab yum 'khor bcas X / /
legs ldan gur mgon 'khor bcas X / /
bzhi sbrag stag zhon dur khrod bdag /
dpal mgon bdun cu'i tshogs bcas X / /
dmag zor rgyal mo dung skyong ma / /
rab brtan dud sol 'khor bcas X / /
dus mtshan nam grub mo che / /
rang byung nam mkha'i gos can X / /
tshe ring mched lnga bstan ma'i tshogs / /
sman mo 'bum sder bcas pa X / /
chos skyong dregs pa lcam sring ni / /
'jigs rung bshan pa'i tshogs bcas X / /
rnam mang thos sras rta bdag brgyad / /
dzam la ser nag nor rgyun ma / /
a pa ra ni tsit+ta sogs / /
gnod sbyin nor lha'i tshogs rnams X / /
ston pa'i zhal bzang nor bu'i 'od / /
'dren byed bdud rtsi ltar gyur cing / /
dam chos sgra 'dzin la reg pa'i / /
dkar phyogs skyong ba thams cad X / /
kyai| dmag dpon chen po rA hu la / /
yum bzhi nyi zla rgyu skar lha / /
lo zla zhag khyim tshes rgyu ba'i / /
dregs pa sde brgyad bcas pa X /
srog bdag chen po bi ha ra / /
sku lnga gtso mor bcas pa dang / /
dgra lha'i rgyal po rtsi dmar ba / /
rnam mang 'khor dang bcas pa bsangs / /
skyes bu chen po rdo rje legs / /
mched 'khor sum brgya drug cu dang / /
dmag dpon srid pa'i rgyal mo dang / /
srid pa'i dgra lha thams cad X / /
gzhan yang bstan la mngon dgyes pa'i / /
ming ni ma 'tshal sa gsum na / /
glog ltar kun tu rgyu ba yi / /
dge bsnyen chen po thams @# / /
cad X / /
srid pa'i lha dgu 'gur lha dang / /
srog gi lha dang gangs can gyi / /
gzhi bdag yul lha thams cad X / /
rdo rje g.yu sgron phyid dkar ba / /
bse khrab gyon pa'i dpa' bo sogs / /
dgon gnas sgrub pa'i sa skyong dang / /
khyad par yul 'di'i srungs ma bsangs / /
kyai| bdag cag dpon g.yog 'khor bcas la / /
sdang zhing gdug pa'i sems ldan zhing / /
bu lon sha 'khon lan chags pa'i / /
mi dang mi min thams cad bsangs / /
bgegs rigs stong phrag brgyad cu dang / /
gdon rigs sum brgya drug cu dang / /
byis pa'i gdon chen bco lnga sogs / /
gdon bgegs 'byung po thams cad X / /
sangs rgyas bstan pa'i gzi byin la / /
log par 'khu ba'i sems ldan pa / /
dga' rab dbang phyug la sogs pa'i / /
nag po sde dang bcas pa bsangs / /
kyai| bdag cag rnams dang lhan cig skyes / /
srung zhing 'go ba'i lha rnams X / /
sna tshogs 'dod pa'i dpag bsam dbang / /
'bras ldan mdzad pa'i lha rnams X / /
slob dpon brgyud pa'i bsrung ma dang / /
tshe lha srog lha nor lha X / /
pho lha mo lha dgra lha dang / /
zhang lha gnyen po thams cad X / /
srid pa'i rdzi lung 'phyo ba dang / /
srid pa'i lha lung dkar po X / /
srid pa chags pa'i dgra lha dang / /
bsam pa 'grub pa'i dgra lha X / /
'od zer 'phro ba'i dgra lha dang / /
dpa' snying che ba'i dgra lha X / /
gling bzhi 'grub pa'i dgra lha dang / /
myur mgyogs che ba'i dgra lha X / /
'go ba'i dgra lha spun gsum dang /
mi thub dgra lha spun gsum X / /
drug ldan dbang po'i tshogs rnams kun / /
yon tan ldan pa'i dgra lha X / /
rno ngar ldan pa'i dgra lha dang / /
mgyogs pa rta yi dgra lha X / /
btsan po khrab kyi dgra lha dang / /
rab rno mtshon cha'i dgra lha X / /
g.yas kyi sta gdong khra mo'i nang / /
sgro smyug 'dzom pa'i dgra lha X / /
g.yon gyi gzig shubs khra mo'i nang / /
gzhu rgyud 'dzom pa'i dgra lha X / /
'go ba'i de wi pany+tsa dang / /
skyob par byed pa'i lha dgu X / /
khyim lha mkhar gyi rtse lha dang / /
thab lha thab sman bcas pa X / /
phyugs kyi nor lha sgo yi lha / /
zhing lam byas kyi lha rnams X / /
gzhis dang 'gro dang tshong gi lha / /
phyi nang bar gsum dgra lha X / /
tshe rabs brgyud dang dmu rabs brgyud / /
gtsug rabs brgyud kyi srungs ma X / /
dgos 'dod 'byung ba'i nor bu ltar / /
zas nor ster ba'i dgra lha X / /
mdor na 'og gzhi'i dkyil 'khor nas / /
srid rtse'i bar gyi mgron rnams X / /
kyai| chos rnams rang bzhin kun bral yang / /
rmi lam bzhin du nongs pa gang / /
bsangs dang bsang bya bsang yul sogs / /
rang bzhin dag pa'i dbyings su X / /
@# / /
mi gtsang zos shing gyon pa dang / /
thugs gsung sku dang 'gal bgyis bsangs / /
dam grib 'khon grib btsog grib dang / /
bshan grib yug grib bag grib bsangs / /
mdze grib thab gzhob mnol shor sogs / /
lha mi yongs la grib phog pa / /
ma lus bsangs kyi mchod pas bsangs / /
bsangs kyis ma bsangs gang yang med / /
mi gtsang ba ni thams cad X / /
mi mthun bar chad zhi ba dang / /
tshe dang longs spyod rgyas par mdzod / /
khams gsum dbang du 'du ba dang / /
ci bsam lhun gyis grub par mdzod / /
gtor ma yod na skabs 'dir a kA ros gtor ma 'bul bar bya'o / /
kyai| skyabs mgon rin chen rnam gsum dang / /
dgra lha chen po khyed rnams kyis / /
rnal 'byor bdag cag 'khor bcas la / /
nyin gsum rgyang nas byar mdzod / /
mtshan gsum drung nas mel tshe mdzod / /
'jigs pa'i lam du skyel ma mdzod / /
'thab pa'i tshe na dpung mdzod cig /
brtse ba'i ma dang sring mo bzhin / /
rtag tu g.yel med grogs mdzod cig /
kyai| dgra lha chen po khyed rnams kun / /
bos pa'i tshe na snyan ma sra / /
bsten pa'i tshe na snying ma ring / /
bskul ba'i tshe na bang ma bul / /
rbad pa'i tshe na mthu ma chung / /
bdag cag 'khor dang bcas pa la / /
nad gdon dgra bgegs chom kun sogs / /
mi 'dod rkyen ngan bar chad kun / /
nye bar zhi ba'i 'phrin las mdzod / /
'khor tshogs longs spyod nad med dang / /
mnga' thang rigs rgyud lang tsho tshe / /
nor 'bru bde ba dam pa sogs / /
mngon par rgyas pa'i 'phrin las mdzod / /
lha dang mi yi 'dod dgu dang / /
glang po rta dang yul 'khor dang / /
rin chen bdun sogs khams gsum gyi / /
snang srid ma lus dbang du sdus / /
sdang zhing gdug pa'i sems 'chang ba'i / /
mi dang mi min dgra bgegs kun / /
'jigs pa'i cho 'phrul sna tshogs kyis / /
rdul phran bzhin du brlag par mdzod / /
kyai| nyon cig lha srin sde brgyad tshogs / /
dam pa'i don ni spros bral yang / /
ma rig ling thog gis ldongs pas / /
srid pa gsum du rnam par 'khor / /
las rnams 'bras bu bsam mi khyab / /
ji ltar dge ba'i sa bon las / /
'bras bu sbrang rtsi ltar myong zhing / /
sgo gsum log par spyad pa'i mthus / /
mnar med 'bar ba'i khro chus sreg /
de phyir tshul 'di'i don dgongs la / /
gnod 'tshe'i bsam sbyor ngan pa dang / /
ko long phrag dog ma byed cig /
nyes pa stes su ma 'dzin par / /
bzod cing nges pa'i rang bzhin gyis / /
zhi zhing byams pa'i sems bskyed nas / /
bde legs chen pos gang bar mdzod / /
kyai| sgrib gnyis dag pa'i chos kyi dbyings / /
brtan dang g.yo ba kun gyi gzhi / /
bla na med pa'i don dam @# / /
g.yang / /
de ring phywa dang g.yang du len / /
nam mkha' dag pa'i dbyings shed nas / /
'ja' tshon ri mo bkra ba ltar / /
kun rdzob ci yang 'char ba'i g.yang / /
de ring phywa dang g.yang du len / /
rnam dkar rin chen bdun ldan gyis / /
gling chen bzhi la dbang bsgyur ba'i / /
'khor los sgyur ba'i dpal g.yang de / /
de ring phywa dang X / /
zhal nas rin chen char 'bebs shing / /
nam mkha' mdzod la mnga' brnyes pa'i / /
rnam thos sras kyi nor g.yang de / /
de ring phywa dang X / /
mang pos bkur ba nas bzung ste / /
gtsang ma'i rigs ni gang+gA ltar / /
chad pa med pa'i mi brgyud g.yang / /
de ring phywa dang X / /
bslab gsum sdong po rgyal sras kyi / /
rlabs chen spyod pa'i yal gas mdzes / /
rim gnyis 'bras ldan chos kyi g.yang / /
de ring phywa dang X / /
'chi bdag sde las rgyal ba yi / /
'chi med grub pa'i tshe g.yang de / /
de ring phywa dang X / /
kyai| srid zhi'i dpal 'byor ma lus 'byung ba'i gnas / /
thub pa'i bstan pa yun ring gnas pa dang / /
de 'dzin byed pa'i skyes bu dam pa rnams / /
dpal 'byor gyis brgyan yun ring zhabs brtan shog /
'dod dgu'i 'byor pa dbyar gyi mtsho ltar 'phel / /
skyon med rigs kyi dal 'gro rgyun chad med / /
nyin mtshan blo bzang dam pa'i chos kyis 'da' / /
phun tshogs dpal la rol pa'i bkra shis shog /
bstan pa'i dpal gyur ces pa dang / /
bkra shis rnam dkar dge tshogs ji snyed ces pa sogs bya'o / /
ces rol mo dbyangs dang bcas te brjod nas /
me tog gi char dbab par bya'o / / / /
'dir smras pa /
tshogs gnyis ku mu da ka'i gnyen gcig pu / /
rmad byung bsangs kyi cho ga 'od dkar can / /
gang blo'i mkha' dbyings mdzes ma'i lang tsho las / /
'ongs de skal bzang skye bo'i gdung sel nyid / /
tshogs kyi zhing mchog bla ma yi dam lha / /
gtso bor mi byed 'jig rten lha 'dre yi / /
ming spel do shal ring pos mgrin 'khyud pa / /
de dag gshen rabs mi bo'i rjes 'brang nyid / /
de phyir 'di ni dam pa'i lugs ji bzhin / /
sdeb legs ngag gi lam du mtshon byas pa'i / /
rnam dkar lha yi lam kun 'gengs pa des / /
'gro kun phan bde'i dpal la spyod par shog /
ces pa 'di ni bsangs kyi cho ga sngar rgyas par bkod pa las /
'jug pa bde ba'i phyir / /
dge slong blo bzang chos kyi rgyal mtshan gyis slar mdor bsdus te bkod pa'o / / / /
sarba mang+ga laM / / / /
@# / /
oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / / / /
