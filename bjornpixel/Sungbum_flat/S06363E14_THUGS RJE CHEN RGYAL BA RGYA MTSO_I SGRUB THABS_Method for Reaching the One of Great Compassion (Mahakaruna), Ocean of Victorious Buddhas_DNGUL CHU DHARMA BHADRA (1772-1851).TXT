thugs rje chen rgyal ba rgya mtsho'i sgrub thabs bzhugs / /
' na mo gu ru dza yas mu dra ya /
spyan ras gzigs rgyal ba rgya mtsho'i bsgom bzlas mdor bsdus bya tshul ni /
sangs rgyas chos dang dge 'dun la bdag ni skyabs su mchi / /
sems can kun gyi don gyi phyir / /
rgyal ba rgya mtshor bdag gyur cig /
lan gsu /
oM shU nya tA dz+nya na badzra swa b+hA wa A t+ma ko nya haM /
stong pa nyid du gyur /
stong pa'i ngang las padma zla nya'i gdan gyi steng du hrIH @# / /
las ut+pal hrIH sa mtshan pa /
de las 'od zer 'phros /
don gnyis byas 'dus yongs su gyur pa las rang nyid thugs rje chen po rgyal ba rgya mtsho sku mdog dkar la dmar ba'i mdangs can /
zhi zhing 'dzum la mche ba cung zad gtsigs pa'i zhal gcig phyag gnyis kyis g.yas mu tig gi 'phreng ba 'dren pa'i tshul dang /
g.yon udpal 'dzin pas yum la 'khyud pa /
dbu skra thor tshugs su bcings pa'i lhag ma gsil bur grol ba| zhabs g.yas brkyang zhing g.yon bskums pa'i stang stabs kyis bzhugs pa'i pa dan yum gang ba ye shes kyi mkha' 'gro ma sku mdog dmar mo khro 'dzum chags pa'i nyams can gyi zhal gcig phyag gnyis kyis g.yas gser gyi Da ma ru 'khrol zhing /
g.yon thod khrag bzung nas yab la stob pa /
zhabs g.yon brkyang zhing g.yas pa yab la 'khril ba /
yab dar gyi na bza' gsol zhing yum gcer mo skra grol ba /
gnyis ka'ang spyan gsum dang ldan cing rin po che dang rus pa'i rgyan gyis spras pa /
'od zer rab tu 'bar ba'i dbus na bzhugs pa'i spyi bor oM /
mgrin par AH thugs kar hrIH hUM gis mtshan pa /
de las 'od zer 'phros /
ye shes pa dang dbang lha spyan drangs /
dzaH hUM baM hoH gnyis su med par gyur /
dbang gi lhas dbang bskur /
'od dpag med kyis dbu brgyan par gyur /
oM A r+ya lo ke shwa ra sa pa ri wA ra ar+g+haM /
nas| shap+ta pra tI ts+tsha hUM swA hA'i bar dang /
oM A r+ya po ke shwa ra sa pa ri wA ra oM AH hUM /
rab dkar gdangs kyi ri bo la / /
mtshams sprin gsar pas 'khyud pa'i sku / /
'phags mchog rgyal ba rgya mtsho dang / /
gsang ba ye shes la phyag tshal / /
thugs kar nyi ma la gnas pa'i hrIH yig sngags 'phreng dang bcas pa las 'od zer gyi spro bsdu dang ldan par gyur /
oM ma Ni pade hUM d+hu ma g+ha ye swA hA /
zhes bzla /
sems can kun gyi don gyi phyir / /
rgyal ba rgya mtshor bdag gyur nas / /
'gro kun rgyal ba rgya mtsho yi / /
'go 'phang mchog la 'god par shog /
ces pa 'di yang d+ha rma b+ha dras rang gi nyams len du sbyar ba'o / /
