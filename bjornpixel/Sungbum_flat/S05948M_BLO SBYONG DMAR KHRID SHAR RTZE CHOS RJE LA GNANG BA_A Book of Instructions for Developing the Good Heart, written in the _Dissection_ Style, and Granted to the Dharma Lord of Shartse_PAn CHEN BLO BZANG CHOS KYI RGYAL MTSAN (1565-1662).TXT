@# / /
blo sbyong dmar khrid shar rtse chos rje la gnang ba bzhugs so / /
@## / /
na mo gu ru many+dzu g+ho ShA ya /
'dir bka' gdams kyi dge ba'i bshes gnyen dam pa rnams kyi thugs dam gyi mthil /
rgyal ba'i gsung rab thams cad kyi snying po gcig tu bsdus pa /
theg pa chen po'i blo sbyong zhes mtshan yongs su grags pa'i dmar khrid nyams su len par 'dod pas /
skyabs 'gro sems skyed rgyud dang 'dres nges pa sngon du btang /
thun mong dang thun mong ma yin pa'i dge sems khyad par can gyi ngang nas /
yid rtse gcig tu 'di ltar gdon cing bsgom par bya'o /
! /
mdun gyi nam mkhar kun tu bzang po yi / /
mchod sprin rgya mtshos yongs su bskor ba'i dbus / /
'dab stong padma'i lte bar zla ba'i steng / /
rgyal ba gnyis pa rje btsun bla ma dang / /
dbyer med lha bcas 'dren pa 'od @# / /
dpag med / /
sku mdog dmar po zhal gcig phyag gnyis pa / /
ting 'dzin phyag rgya'i dbus na 'chi med kyi / /
bdud rtsis gang ba'i drang srong snod mchog bsnams / /
gtsug tor gyis mdzes mtshan dpe'i gzi 'od 'bar / /
li khri'i mdangs ldan chos gos gsum gyis klubs / /
'od zer stong 'bar 'ja' tshon gur khyim dbus / /
mi phyed rdo rje'i skyil krung gis bzhugs pa'i| |g.yas g.yon pad dkar 'dzin dang mthu chen thob / /
mchog gsum 'khor tshogs rgya mtshos yongs bskor ba'i / /
sgo gsum rdo rje gsum mtshan 'od zer gyis / /
bde ba can sogs rang bzhin gnas mchog nas / /
ye shes pa rnams spyan drangs dbyer med gyur /
! /
gang gi drin gyis sgrib bral bde ba che / /
sku gsum mi zad rgyan gyi 'khor lo yang / /
skad cig nyid la stsol mdzad yid bzhin nor / /
'od dpag med mgon bla ma'i zhabs la 'dud / /
'jig rten 'dren pa'i gtso bo tshe dpag med / /
dus min 'chi ba ma lus 'joms pa'i dpal / /
mgon med sdug bsngal gyur pa rnams kyi skyabs / /
sangs rgyas tshe dpag med la phyag 'tshal lo / /
mchod pa kun 'bul sdig ltung ma lus bshags / /
dge la yi rang chos 'khor bskor ba'i phyir / /
nam mkha' ji srid gnas par rtag bzhugs gsol / /
'dis mtshon dge tshogs byang chub chen por bsngo /
! /
'dren mchog shAkya'i tog dang mi pham mgon / /
'phags pa thogs med nas bzung sangs rgyas kyi / /
ye shes ngo bo rtsa brgyud bla ma'i tshogs / /
bka' drin mnyam med rnams la gsol ba 'debs / /
'di phyi'i bde legs rtsa ba zla med pa / /
bshes gnyen dam pa tshul bzhin bsten pa ru / /
mthong nas sgo gsum dngos po thams cad kyis / /
bka' bzhin mnyes pa sgrub par byin gyis rlobs / /
yang yang rnyed dka' don che'i dal 'byor 'di / /
don med 'jig rten bya bas mi g.yeng bar / /
nyin mtshan kun tu snying po len pa la / /
brtson pa shugs drag skye bar X / /
tshe 'di mi rtag chu yi chu lbur ltar / /
'chi bar nges shing nam 'chi cha med du / /
bcos min snying nas dran pa'i dgos med blos / /
'dir snang zhen pa ldog par X / /
'jigs rung ngan 'gro'i g.yangs sas yid skrag nas / /
bslu med dkon mchog gsum la skyabs 'gro zhing / /
dkar gnag las dang 'bras bu'i tshul rtogs nas / /
sdig spong dge tshogs @# / /
sgrub par X / /
bde med sdug bsngal bye bas mnar ba yi / /
srid pa'i dga' ston me 'obs ltar mthong nas / /
bslab gsum rnam dag thar pa'i lam bzang la / /
nyams len snying por byed par X /
! /
nyon mongs ma rig gdon gyis yid bsgyur bas / /
bdag med bdag tu snang zhing zhen pa'i yul / /
lung rigs rnon po'i mtshon gyis srog bcad de / /
bdag med gnas lugs rtogs par X / /
chos rnams kun gyi rang bzhin gdod ma'i gshis / /
dbyer med kun khyab spros pa'i mtha' bral ba / /
stong nyid zab mo kun gzhi'i ngang nyid du / /
rtse gcig mnyam par 'jog par X / /
rjes thob gang shar sgyu ma'i rnal 'byor gyis / /
rang bzhin stong dang rten 'byung mi 'gal bar / /
phan tshun gcig gis gcig grogs byed pa yis / /
tshogs gnyis zung du 'brel bar X /
! /
nam mkha'i mtha' dang mnyam pa'i sems can tshogs / /
re res kyang ni lan cig ma yin par / /
yang dang yang du bdag gi ma byas zhes / /
nges shes gting nas skye bar X / /
'di dag rnams kyis bdag gi ma byas tshe / /
gdung ba kun bsal mthun pa'i yo byad bsgrubs / /
rang gi srog las bdag cag gces bzung ba'i / /
drin rnams ji bzhin dran par X / /
mar gyur 'gro rnams 'khor ba ngan song gi /
'jigs rung sdug bsngal drag pos mnar ba la / /
ba spu g.yo 'gul med pa'i sems spangs nas / /
shugs drag snying brtse skye bar X / /
sdug bsngal phra mo tsam yang mi 'dod cing / /
bde la nam yang chog shes med par ni / /
bdag dang 'gro rnams khyad par med mthong nas / /
bdag gzhan mnyam par rtogs par X / /
sdug bsngal mi 'dod de rgyu sdig la rngams / /
bde ba 'dod kyang dge la dgra ltar blta / /
srog 'phrog gshed ma bur brdzus lta bu yi / /
rang nyid gces 'dzin 'jig par X / /
bsod nams min pa'i las ngan lcags kyu yis / /
'di phyir gdung ba'i gdon bgegs 'byung po sogs / /
gnod byed thams cad spyan 'dren pho nya ba / /
rang nyid gces 'dzin 'joms par X / /
rang bde 'dod pas nyon mongs las ngan gyi / /
sna tshogs mtshon cha rnon po brdar byas te / /
mngon mtho nges legs phan bde'i srog gcod pa'i / /
gces 'dzin dgra 'di brlag par X / /
mi shes rmongs pa'i skye bo mtha' dag gis / /
bdag nyid gces bzung rang bde 'dod pa yis / /
mnar med mes kyang yang yang bsreg 'gyur ba'i / /
khong skran rtsad nas thon par X / /
khams gsum mgon po thub pa'i dbang po yis / /
rang don yal bar dor nas gzhan gyi don / /
legs par bsgrubs pas go 'phang mchog brnyes pa'i / /
rnam thar tshul bzhin sgrub par X / /
rang nyid gces 'dzin rgud pa kun gyi gzhi / /
ma rnams gces 'dzin yon tan 'byung gnas su / /
lung dang rigs pa'i stobs @# / /
kyis nges byas nas / /
bdag gzhan mnyam brje nus par X /
! /
'gro 'ong rlung gi rta la bskyon nas ni / /
bdag gi bde dang dus gsum dge tshogs rnams / /
mkha' mnyam ma gyur 'gro la btang ba yis / /
zag med bde bas tshim par X / /
drin can ma rgan rnams kyi sdig sgrib dang / /
byung dang 'byung 'gyur sdug bsngal ci mchis pa / /
snying stobs chen pos bdag gis blangs pa yis / /
'gro kun sdug bsngal zhi bar X /
! /
mdor na mar gyur drin can 'gro ba rnams / /
bdag nyid gcig pus gnas skabs mthar thug gi /
bde la 'god cing sdug bsngal rgyu bcas las / /
sgrol ba'i khur chen 'khyer bar X / /
bla med byang chub dam pa ma thob na / /
sems can kun don bsgrub pa'i mthu med pas / /
'gro kun don du rdzogs pa'i sangs rgyas kyi / /
go 'phang myur du thob par X / /
yul gsum dug gsum dge rtsa rnam pa gsum / /
dus rnams kun tu dran shes tshig gis sbyang / /
gtong dang len pa'i go rims nas brtsams te / /
tshul bzhin nyams su len par X /
! /
yul ngan nad gdon chom rkun dgra sogs kyi / /
mi 'dod sdug bsngal mda' char bab na yang / /
sngon byas las ngan 'bras bu rang 'khor bar / /
shes nas gtong len spel bar X / /
snod bcud sdig pa'i 'bras bus yongs gang tshe / /
le lan bda' zhing kun gyi bka' drin bsam / /
'khrul snang sku bzhir bsgom dang sbyor bzhi yis / /
rkyen ngan lam du longs par X /
! /
chos rnams kun gyi snying po gcig dril ba / /
'phen pa goms pa dkar po sa bon dang / /
rnam par sun 'byin smon lam stobs lnga yi / /
sgrub pa snying por byed par X /
! /
thub pas chos phung brgyad khri bzhi stong kun / /
bdag 'dzin 'gong po 'dul phyir gsungs shes nas / /
thabs shes byang chub sems gnyis nyams len gyis / /
sku gsum mngon du 'gyur bar byin gyis rlobs /
! /
der ma son pa'i tshe rabs thams cad du / /
rin chen byang chub sems dang mi 'bral zhing / /
blo sbyong dam tshig bslab bya'i rim pa las / /
nam yang 'da' ba med par byin gyis rlobs / /
zhes dal bus brjod cing /
de dag gi don yid ma yengs par rtse gcig tu bsam par bya'o / /
rtsa tshig las /
theg chen 'pho ba'i gdams ngag ni / /
stobs lnga nyid yin spyod lam gces /
zhes gsungs pa ltar /
lam 'di la brten pa'i 'pho ba nyams su len 'dod na /
stobs lnga'i sgo nas nyams su blang ngo / /
de nas mdun gyi tshogs zhing rnams mtha' nas 'od du zhu ba rim bzhin mgon po 'od dpag med la bstim /
mgon po 'od dpag med de nyid kyang /
badzra sa mA dzaH /
zhes rdo rje bsdu ba'i sngags rgyas rang gi spyi gtsug tu spyan drangs te bzhugs su gsol / /
de ltar spyi bo'i rje bla ma dang dbyer med pa'i mgon po 'od dpag med de nyid la /
bcom ldan 'das de bzhin gshegs pa dgra bcom pa yang dag par rdzogs pa'i @# / /
sangs rgyas 'od dpag tu med pa la phyag 'tshal lo / /
mchod do / /
skyabs su 'chi'o /
zhes dmigs pa dang bcas pas gsol ba ci mang gdab /
dmigs pa ni /
de ltar gsol ba btab pas bcom ldan 'das 'od dpag med kyi sku las bdud rtsi'i rgyun bab /
rang dang sems can thams cad kyi lus sems la zhugs pas /
sdig sgrib nad gdon bar gcod thams cad sbyangs /
lus dwangs gsal 'od kyi rang bzhin can du gyur /
tshe dang bsod nams /
lung rtogs kyi yon tan thams cad 'phel zhing rgyas /
mthar 'od dpag med las /
'od dpag med gnyis pa zhig chad de /
rang la thim pas /
rang nyid kyang 'od dpag med du gyur /
rang 'od dpag med du gsal ba dang spyi bo'i 'od dpag med gnyis ka'i thugs kar sngags bkod de /
spro bsdu'i dmigs pa dang bcas pa'i sgo nas /
'chi med rnga sgra'i gzungs sam /
yang na tshe gzungs sam a ma ra Ni ci mang bzla bar bya zhing /
blo dang rnam dpyod yangs pa rnams kyis ni /
'di dag gi rgyab rten shes byed khungs dang bcas pa /
rgyal sras rin po che dang /
sems dpa' chen po gzhon nu rgyal mchog dang /
kho bo'i bla ma mkhas grub chen po sangs rgyas ye shes zhabs kyis mdzad pa'i blo sbyong gi khrid yig rnams la yang blta bar bya'o / /
mjug tu de las byung ba'i dge ba rnams bzang po spyod pa la sogs pa bsngo ba dang smon lam rnam par dag pa'i rgyas gdab par bya'o / /
'dis mtshon dus gsum legs spyad dge ba'i mthus / /
nam mkha'i mthas khyab mar gyur 'gro ba kun / /
ngan song 'khor ba'i sdug bsngal las grol te / /
thams cad gzigs pa'i go 'phang myur thob shog /
tshul 'di yang mdo sngags kyi bstan pa yongs su rdzogs pa'i dge ba'i bshes gnyen /
gdan sa chen po dpal snar thang gi mkhan chen /
shar rtse chos rje grags pa dpal 'byor pas snga phyir nan gyis bskul ba la brten nas /
chos smra ba'i dge slong blo bzang chos kyi rgyal mtshan gyis /
sa ga zla ba'i dkar tshes bco lnga'i nyin /
bkra shis lhun po'i gzims chung yid dga' chos 'dzin du yongs su rdzogs par sug bris su byas pa las /
dang por 'dri ba'i yi ge pa ni /
rnam dpyod phun sum tshogs pa rje drung blo bzang dbang rgyal lo / / / /
dge'o / / / /
@# / /
oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / /
