! / /
swaste /
gser bzang btso ma'i 'od dpung 'khrigs pa'i sku / /
'dab stong 'dab ma ring du rgyas 'dra'i spyan / /
rab mdzes khri la bzang po'i bzhugs stangs can / /
mi pham rgyal ba'i zhabs la phyag 'tshal lo / /
dpag tshad gcig gi 'phang dang ldan / /
yal ga gel pa khor yug tu / /
rgyang grags drug tu khyab pa yi / /
klu shing zhes grags byang chub shing / /
de drung bzhugs nas bdud rtsi'i go 'phang mchog /
gang gi mtshan mo rab tu byon gyur pa / /
de yi mtshan @# / /
mo nyid la brnyes gyur pa / /
byams mgon thugs rje'i gter la phyag 'tshal lo / /
sku la 'phang du khru ni brgyad cu ste / /
zheng du nyi shu khru yi tshad dang ldan / /
zhal gyi dkyil 'khor de yi phyed kyi ched / /
'khor dbus seng ge'i sgra sgrog khyod la 'dud / /
'di yis mtshan nas bdag gzhan 'gro ba kun / /
shi 'phos gyur pa'i mod la dga' ldan du / /
chos kyis mtho ba'i khang bzang der skyes nas / /
mi pham chos rje'i sras kyi thu bor shog /
sa bcu'i dbang phyug rgyal tshab 'dzam gling du / /
stobs bcu mnga' ba'i go 'phang brnyes pa'i tshe / /
gsung gi bdud rtsi thog mar rab myangs nas / /
rgyal ba'i mdzad pa ma lus mthar phyin shog /
mi pham mdun sa rdzing ji dga' ldan gling / /
gang der rgyal bas bsngags pa'i tshangs spyod rten / /
skyon bral tshul khrims lhur len shwa kya'i sras / /
ngur smrig 'dzin pa'i sdom brtson sha stag gis / /
yongs su gang zhing rab 'byams gzhung lugs la / /
chos brgyad rnam rtog mtshan mas mi g.yo bar / /
bstan dang sems can khur chen 'khyer pa'i blos /
mkhas pa'i byi ba rnam gsum mthar phyin shog /

