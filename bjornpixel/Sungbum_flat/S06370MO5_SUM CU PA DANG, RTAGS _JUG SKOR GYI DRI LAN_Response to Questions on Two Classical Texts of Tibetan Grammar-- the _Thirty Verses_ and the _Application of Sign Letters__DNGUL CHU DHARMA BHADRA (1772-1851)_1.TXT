! bdun pa /
sum cu pa'i /
sbyar ba 'byung khungs sa yin te /
zhes pa'i 'grel bar /
sa nas rtsa skyes /
zhes pa ni| rnam dbye ngos 'dzin pa'i dper brjod dang /
rtags 'jug gi /
de dag nang gses gang 'jug pa / /
mthar sbyar 'og ma'i ming don las / /
zhes pa'i rgyas bshad du /
sa las rtsa skyes /
zhes pa na /
'og ma'i ming don la brtags nas ming gong ma'i mthar rnam dbye gang 'thob kyi dper brjod yin pas zlos skyon med dam snyam ste /
dper na khyed rang gi dri ba 'dir dogs gcod zhu zhes pa mang du snang yang zlos skyon med pa bzhin no / /
zhar byung da drag rtag thob dang 'das thob kyi dper brjod gang rgyas dgos gsung par /
rjes 'jug ga nga ba ma bzhi'i mjug tu sa'i yang 'jug dang /
na ra la gsum gyi mjug tu da'i yang 'jug gam da drag tu grags pa de /
bklags so / /
klogs shig /
bskyangs so / /
skyongs shig /
bslabs so / /
slobs shig /
bsgoms so / /
sgoms shig /
bstan da to / /
ston da cig bsgyurd to / /
sgyurd cig /
bstsald to / /
stsold cig /
ces pa lta bu'i 'das tshig dang /
bskul tshig la nges can 'byung bar mthong ba de bdag rang gi 'di skabs kyi go tshul drag shos yin pas thugs la babs na rigs 'gre sbyor bar mdzod /
ming rkyang la sa da'i yang 'jug yod pa'ang mtha' yas kyang rgyu mtshan 'di la brten nas yang 'jug 'thob par 'dug snyam pa'i nges shes bdag rang la'ang med pas /
sngon gyi yig rnying dang rje si tu'i 'grel chen dang de'i mthar rnam dbye dang tshig phrad gang bde sogs las mkhyen par mdzod cig /
smras pa /
dar bab lang tsho'i me tog rgyas pa'i dbyar /
legs bshad gsar pa'i chu char 'ga' 'bab kyang /
da ko bgrang bya'i 'bras khur lci ba'i ston / /
tshig 'ga' smra la'ang ngal ba'i dri bzhon ldang / /
de phyir tshig don snying por bsgril ba'i lan / /
tshig rer ngal re bso bzhin phul ba 'di / /
@# / /
lha sras mchog gi thugs dogs mun pa'i dpung / /
sel ba'i snang byed mchog tu 'gyur bar smon / /
zhes dbus gong dkar rgya mtsho'i lha sras mchog gi dri lan du dge slong d+harma b+ha dras shing 'brug rgyal zla'i dmar phyogs dga' ba gnyis par phul ba /
mang+ga la shri dzwa la dzi bu dwI bA lang+ka ra b+ha wan+tu /
