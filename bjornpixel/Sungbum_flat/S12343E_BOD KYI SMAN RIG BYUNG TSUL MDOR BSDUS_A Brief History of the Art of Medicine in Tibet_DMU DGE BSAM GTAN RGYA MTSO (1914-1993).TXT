bod kyi sman rig byung tshul mdor bsdus /
deng dus tang krung dbyang gis dbu khrid mdzad 'og mes rgyal gyi chab srid dpal 'byor rig gnas sogs gang cha nas dbyar mtsho 'phel ba bzhin gong 'phel song ba dang chabs cig tu tang gi lugs rnying sman pa'i srid jus kyi 'od zer 'phros 'og bod kyi sman rig yang gong 'phel du 'gro bzhin yin /
bod kyi sman rig yang mes rgyal gyi sman rig gi grub cha zhig yin gshis /
ji ltar byung tshul gyi lo rgyus gsal bo zhig kyang nges par dgos mod /
sa bon gyi dpe mi 'byor zhing sngar yang ma mthong la /
g.yu thog gsar rnying rnam thar /
gso rig chos 'byung shes bya rab gsal /
byang smad pa bsod nams ye shes rgyal mtshan gyi gso rig chos 'byung pad tshal bzhad pa'i nyin byed /
rin chen steng ba blo bzang rgya mtsho'i gso rig chos 'byung drang srong dgongs rgyan /
tsha rong ba'i gso rig chos 'byung skal bzang 'gro ba'i myur lam /
zur mkhar ba'i shes bya spyi'i khog dbug sde srid kyi gso rig spyi'i khog dbug sogs /
gso rig lo rgyus 'ga' re yod 'dug mod dpe rgyun dkon pas mthong ba'i yul du ma gyur /
lo rgyus thor bu 'ga' re la brten nas cung zad brjod na /
spyir bod kyi sman rig dar tshul la snga dar /
bar dar /
phyi dar gsum yod la /
snga dar ni bod rang gi dmangs khrod du rim gyis byung ste ngag rgyud du dar nas gnam ri srong btsan gyi bar du gong 'phel byung ba yin la /
gnam ri srong btsan gyi dus su rgya nag nas yar dar ba dang /
phyi dar ni rgyal bo khri srong lde'u btsan gyi dus su rgya gar nas dar ba yin /
dang bo snga dar ni bod rang gi dmangs khrod nas rim gyis gcig shes gnyis shes kyi tshul du byung zhing /
rim gyis gong 'phel byung ste /
rgyal bo lha tho tho ri'i dus su sman pa mkhas pa bi byed dga' byed sogs byung /
bi byed dga' byed kyi bu dung gi thor cog ni sman pa grags can du gyur te /
bod rgyal gyi bla sman par gyur pa sogs sman pa mkhas pa mang du byung snang mod /
'on kyang de dus bod la yi ge med stabs /
ngag rgyud kho nas dar ba yin /
dper na phyugs kyi sman dpyad phal che ba deng dus kyi bar du ngag rgyud kho nas dar ba lta bu yin la /
dar ba'i lo tshigs ji bzhin brjod du med kyang /
lo nyis stong yar mar song yod par mngon /
bar dar ni gtso cher rgya nag nas dar ba yin la /
bod rgyal gnam ri srong btsan dus su rgya nag gi thang gi rgyal rabs kyi rgyal bo thog ma'i dus yin /
spyi lo drug brgya dang nyi shu yar mar yin la /
de'i skabs su rgya bod kyi rgyal bo gnyis kyi bar du 'brel ba bzang bo btsugs /
rgya nag nas sman rtsis kyi rig pa sogs bod la dar /
sman rdzas mang bo rgya nag nas drangs /
bod rang gi sngar gyi sman rig dang /
rgya'i sman rig 'dres te lhag par dar bar gyur mod /
de'i skabs su bod la yi ge med gshis ngag rgyud dang kha shas kyis rgya yig thog nas yang bslab par mngon /
bar dar de nas da lta'i bar lo stong dang sum brgya dang nyi shu sum cu yar mar song /
gnam ri srong btsan gyi bu srong btsan sgam po'i dus nas bod la yi ge byung /
gsum pa phyi dar ni /
bod rgyal khri srong lde btsan spyi lo bdun brgya dang dgu bcu go gsum tsam lcags rta lor 'khrungs /
'di'i dus su rgya gar nas chos sde snod mang bo bod skad du bsgyur te /
bstan pa dar ba mdzad pa dang chabs cig tu rig gnas kyi gzhung mang bo bsgyur nas bod lugs dang /
rgya nag lugs /
rgya gar lugs kyi sman rig gsum chu bo gcig 'dus su gyur nas /
sman dpyad shin tu dar rgyas byung /
khyad par du sman pa shin tu mkhas pa g.yu thog pa zhes bya ba chu yos tsam lor stod lung skyid sgar 'khrungs /
de la phyis su g.yu thog rnying ma zhes grags /
rgyal bo khri srong gi bla sman pa mdzad /
bod lugs kyi sman rig gzhi byas te /
rgya gar nag gi sman rig gis kha bskangs nas sman gyi rgyud bzhi zhes pa'i sman gzhung bzhi brtsams /
sman gzhung chud zos su mi 'gro ba'i ched du /
rgyud bzhi bsam yas dbu rtser gter du sbas /
rang nyid kyis sman dpyad dang /
slob spel gyi sman rig shin tu dar bar byas pa /
rgyal bo khri ral ba can gyi bar du yar rgyas byung mod /
chu bya lor rgyal ngan glang dar ma rgyal sar 'khod /
rgyal bo 'dis sman rtsis sogs rig gnas thams cad bsnubs nas dpe thams cad mer bsregs stabs sman yig sogs med par gyur pa dang /
sman dang rig gnas thams cad nyams par gyur nas lo drug cu bdun cu zhig byung mtshams slar dar ba'i mgo brtsams te /
lo chen rin chen bzang bos rgya gar nas mgon po klu sgrub /
slob dpon dpa' bo /
kha che zla ba mngon dga' sogs kyis mdzad pa'i sman gzhung bsgyur ba sogs rgya gar gyi sman gzhung 'ga' zhig bod du bsgyur ba sogs kyis gso rig cung zad dar /
khyad par du gter ston grwa ba mngon shes zhes pa'i mkhas pa chen po rab byung dang bo'i chu byi lo la g.yo ru gra'i skyid ces pa'i sa char 'khrungs /
mkhas pa chen po des dgung lo nyer bdun thog sa stag lo la bsam yas dbu rtse'i ka ba bum pa can nas gso rig rgyud bzhi'i dpe cha gter nas blangs /
phyis su dge bshes khu ston dar ma grags la gnang ba /
g.yu thog yon tan mgon pos gsan /
g.yu thog yon tan mgon po ni sngon gyi sman pa mkhas pa chen po g.yu thog pa'i gdung rgyud du nyang stod rgyal rtse'i phu sgo bzhi re thang zhes bya ba'i yul du 'khrungs /
gzhon nu nas yon tan la sbyangs /
dgung lo bco brgyad thog rgya gar du gshegs nas chos dang yon tan mang bo bslabs /
snga phyir rgya gar du lan drug byon pa de la g.yu thog gsar ma zhes grags /
'di bas rgyud bzhi cha lag dang bcas pa khyab spel gnang bas /
'di nas bzung sman rig slar yang dar rgyas byung /
phyis su zur mkhar ba d+harma swa mi'am mnyam nyid rdo rje khu dbon dang byang bdag rnam rgyal grags te /
byang zur gyi mkhas pa rnam gnyis kyi rgyud bzhi dang cha lag brgyad kyi 'grel ba ci rigs mdzad pa sogs mkhas pa du mas rgyud 'grel dang sman gzhung du ma mdzad 'dug pa dang /
gzhan rgyal dbang lnga ba'i sku tshe'i mjug tsam du sde srid sangs rgyas rgya mtshos sman gyi rgyud bzhi'i 'grel ba bai sngon dang /
man ngag lhan thabs sogs mdzad pa dang /
dar mo sman rams pas gsang ba man ngag bka' rgya ma zhes grags pa sogs mdzad pa yod zer /
de'i phyis su de'i dmar dge bshes kyis sman yig shel gong shel phreng mdzad pa dang /
rnga rgod nam seng gis nad brtag thabs dang /
gtsos a brtan gyis sdeb sbyor gyi gzhung sogs mkhas pa so sos man ngag sdeb sbyor gyi sman gzhung phran bu gsungs pa mang du yod pa dag la par du 'khod ma 'khod ci rigs yod par snang /
dus phyis su'ang kong sprul yon tan rgya mtsho dang 'ju mi pham gyi sman gzhung kha shas yod pa par yang yod zer /
rgyal dbang bdun pa bskal bzang rgya mtsho'i dus tsam du sku 'bum byams pa gling du sman pa grwa tshang btsugs pa dang /
man ju gong ma chen lung gi dus su rgyal bo dang lcang skya rol ba'i rdo rje zung 'brel gyis /
pe cin g.yung hwa gung du sman pa grwa tshang btsugs /
kun mkhyen 'jam dbyangs bzhad pa sku phreng gnyis pa 'jigs med dbang bo dgung lo nga bdun thog shing 'brug lo la bla brang bkra shis 'khyil du sman pa grwa tshang btsugs /
rgyal dbang bcu gsum pa thub bstan rgya mtshos spyi lo la lha sa sman rtsis khang btsugs /
gzhan yang r+wa rgya sogs dgon pa 'ga' re la'ang sman pa grwa tshang yod par snang /
bod kyi sman rig bod yul tsam ma zad sog yul du yang ches dar te /
u ru si'i khongs su gtogs pa'i pu rad ces pa'i sog yul dang /
hal ha ste mong gol rgyal khab dang /
rang rgyal gyi nang sog rang skyong ljongs sogs yul kun tu bod kyi sman rig da lta'i bar du dar nas yod do / /
de ltar bod kyi gso rig ni gna' dus snga phyi bar gsum gyi brgyud pa gcig 'dres su dar nas /
glang dar gyi dus su nub pa /
slar yang mkhas pa du ma'i 'bad rtsol la brten nas bod yul nas bzung ste sog yul tshun chad du dar rgyas tsam byung na'ang /
log spyod dbang bsgyur gral rim gyi lam lugs ngan pa'i 'og nas rgya che'i dmangs khrod du rgya khyab tu 'phel ma nus te /
yul tsho rer sman pa gcig re gnyis re las med pa dang /
gtan nas med sa yang mang bo yod la /
yod pa dag kyang sman pa rang nyid la 'byor ba rgya chen po med pa dang /
kher rkyang du gyur gshis sman dpe mang bo nyo mi thub pa dang sman nyo bsdu shin tu dka' ba dang /
rgya gar nag sogs yul gzhan nas 'dren dgos pa dag kyang lag tu 'byor dka' zhing /
'byor na'ang nyung zad re las nyo mi nus shing /
sman sdeb tshe yang sman rin thang che ba dang /
dkon pa dag nyung shas re las bsre mi nus shing /
skabs 'gar gtan nas med par tshab tsam re bsre ba dang /
skabs 'gar tshab yang med par sdeb sbyor kha ma tshang ba'i sman sbyin pa la brten nas nad pa la phan thogs yang ches zhan pa dang /
sman pa phal cher kher rkyang du gnas gshis /
ril bu /
lde gu /
khaN+Da /
thang /
sman mar sogs gzhung nas bshad pa'i sman sna tshogs sbyor ba'i nus pa zhan zhing yo byad kyang cha mi tshang ba dang rtsol ba'ang zhan gshis sman gyi phan pa chung stabs /
rgya che'i mi dmangs la'ang yid ches chen po med par gyur /
bcings 'grol rjes su /
tang krung dbyang dang ma'o kru'u zhi mchog gi lugs rnying sman pa'i srid jus kyi 'od zer 'phros 'og bod rigs dmangs khrod kyi sman pa rnams rang nyid bsgyur bkod kyis mi dmangs dang spyi tshogs ring lugs kyi zhabs 'degs par gyur /
rim pa so so'i srid gzhung gi 'go khrid 'og sman pa rnams rtsa 'dzugs dang /
slob gso rogs ram la brten nas sman pa rnams kyi go rtogs dang brtson sems ches mthon por gyur /
srid gzhung gis sman khang dang 'phrod bsten pa sogs su bod rigs kyi sman pa rtsa 'dzugs byas te sman nyo bsdu dang skyel 'dren rogs ram gnang ba dang /
skabs skabs su tshogs 'du bsdu ba sogs bya rim de dag la brten nas bod kyi sman rig la yid je ches su gyur /
sngar sman pa dag gis man ngag gsang nas rang kho na la rnyed bkur dang grags snyan 'byung thabs byed pa dang /
da skabs phan tshun gros bsdur dang /
nyams myong brje res byas te /
sngar thag ma chod pa du ma gsar du thag chod pa dper na khyi smyon la khag 'khyag pa'i nyams myong rnyed pa dang /
sngon sman pa gcig gi sman rgyab khug gang gis lo gcig gnyis la 'dang ba dang /
deng dus mdzod dge rdzong gi sman khang gcig pu la'ang lo re sman rgya ma brgya stong mang bo 'dren dgos pa /
sngar sman pa gcig gis nyin kha shas kyi nang du mi re gnyis la blta ba dang /
deng dus bod lugs sman pa gcig gis nyin rer mi brgya phrag brgal ba la blta ba dang /
sngar gtan nas lag tu ma 'byor ba'i sman /
deng dus dmangs byings la dbang ba'i lam lugs khyad 'phags kyi 'og nas gang dgos lag tu 'byor ba dang /
sman pa rnams kyang brtson sems 'phel te /
dper na da lo mdzod dge'i sman pa rnams zung chu'i shar dung rir song nas sman bsdus pas sngar gtan nas ma rnyed pa'i sman dkon pa mang bo rnyed pa sogs gong 'phel gyi rnam 'gyur gsar ba thon te /
bod kyi sman rig 'di nyid mes rgyal gyi sman rig grub cha gal chen zhig tu gyur te gong 'phel du 'gro bzhin yod pa yin no / /
bod kyi sman rig byung tshul mdor bsdus 'di ni lo'i zla ba nang rnga ba bod rigs rang skyong khul gyi rgya lugs bod lugs phyi lugs sman pa rnams kyi bzhugs mol tshogs 'du 'tshogs skabs /
bod lugs sman pa ngag stobs blo rgyal sogs kyis 'di 'dra zhig dgos zhes bskul ngor /
dmu dge bsam gtan nas glo bur du bris pa'o / /
bod kyi sman rig byung tshul 'di la gdul bya thun mong ma yin pa'i dbang du byas nas bshad tshul mang du yod pa gzhir bzhag gdul bya thun mong gi dbang du byas pa'i bshad tshul yang du ma zhig yod snang ste /
dper na sman gyi rgyud bzhi yang rgya gar nas 'gyur zer ba dang /
bod gzhung yin zer ba dang /
rgya nag nas 'gyur zer ba sogs yod la /
rgya gar nas 'gyur zer ba la'ang bshad tshul mi mthun te /
sde srid kyi bai sngon du mkhan po kri Na zhes pa'i paN Di ta dang /
bod kyi lo tsA ba ban de chos kyi shes rab kyis bsgyur ba sogs kyi don rgyud bzhi yin la /
zhes gsungs pa dang /
karma yon tan rgya mtsho'i mngon grwa'i rnam thar du /
rgyud bzhi bai ros bsgyur ba bshad pa dang /
klong rdol bla ma rin po ches /
rgyud bzhi g.yu thog gong ma'i gsung yin par bshad pa sogs yod la /
rang re'i mkhas pa du mas rgyud kyi brjod bya rjod byed dang tshig nyams sogs la dpag na rgya gzhung gi nyams med par bod gzhung gi bzo 'dug gsung ba sogs yod la /
g.yu thog gong ma'i gsung yin pa'i phyogs de bde snyam mo / /
