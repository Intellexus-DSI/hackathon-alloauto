@# / /
chos kyi rje thams cad 'khyen pa 'jam dbyangs bzhad pa'i rdo rje'i gsung 'bum thor bu rnams khrigs chags su bsdebs pa las yi dam sgrub skor kyi rim pa bzhugs so / /
@## / /
na mo gu ru many+dzu g+ho ShA ya /
dngos grub 'byung gnas rtsa rgyud bla ma dang / /
dngos grub gnyis kun ster mdzad yi dam lha / /
dngos grub 'gug pa'i las mdzad chos skyong tshogs / /
dngos grub ched du gus pas phyag bgyi'o / /
mchog dang thun mong don kun skad cig gis / /
stsol mdzad bla ma'i rnal 'byor ches zab pa / /
yid ches gsum ldan cin+ha maNi'i phreng / /
skal ldan yongs kyi mgul rgyan mchog yin longs / /
de la 'dir thab mo'i byin rlabs nye brgyud kyi bla ma'i rnal 'byor la lta ba gtso bor byed cing rgyun pa'i nyams len tu 'jam dbyangs ar ba tsana'i rnam pa can la rtsa ba'i bla ma dang rje bla ma dbyer med du bsgom pa dang /
rdzogs rim la gtso bor byed na 'jam dbyangs gsang sgrub la byed pa dang /
phyi rje bla ma'i rnam pa can /
nang thub dbang gi rnam pa can /
gsang ba rdo rje 'chang @# / /
gi rnam pa can gsum dang /
phyi nang gsang gsum re re la'ang gsum gsum ste nor bu dgu skor zhes grub mchog d+harmA badzra dang /
rgyal ba dbe nas ba chen po'i thugs dam gyi nying khu sogs las dang po ba'i dbang du byas nas byin rlabs kyi ngad che ba'i phyir gong ma'i gsung ma nyams par bkod na /
de la 'dir bla ma'i rnal 'byor sgom par byed pa la skyabs 'gro sems bskyed tshad med pa rnams sngon du btang nas /
rang gi spyi bor seng ge chen po brgyad kyis btegs pa'i rin po che'i khrim tho zhing yangs pa'i steng du padma dang nyi ma'i gdan la ngo bo drin can rtsa pa'i bla ma chos kyi rgyal po btsong kha pa chen po yin pa la| rnam pa rje btsun 'jam pa'i dbyangs sku mdog dmar ser zhal gcig phyag gnyis pa /
phyag g.yas ral gri 'phyar zhing /
g.yon gyis glegs bam thugs kar 'dzin pa /
zhabs rdo rje skyil krung gis bzhugs pa /
dang dang rin po che'i rgyan sna tshogs pas spras pa /
mtshan dpes brgyan pa'i lha'i sku snang la rang bzhin med pa nam mkha'i 'ja' tshon lta bu 'od zer gyi phung po'i dbus na bzhugs pa /
de'i spyi bor oM dkar po /
mgrin par AH dmar po| thugs kar hUM sngon pos mtshan pa /
thugs ka'i hUM las 'od zer 'phros /
zab mo lta brgyud /
rgya chen spyod brgyud /
nyams len byin rlabs brgyud pa'i bla ma rnams dang /
rang la chos 'brel yod pa'i bla ma dang /
gzhan yang yid dam dkyil 'khor gyi lha tshogs sangs rgyas byang sems bka' sdod chos skyong srung ma'i tshogs dang bcas pa spyan drangs /
spyi bo'i bla ma rje btsun 'jam pa'i dbyangs kyi rnam pa can la thim pas de nyid skyabs gsum kun 'dus kyi bdag nyid du bsams nas /
oM gu ru bu d+ha bo d+his twa sa pa ri wA ra ar+g+haM nas shap+ta'i bar dang /
'dod yon lnga rgyal srid sna bdun phul /
dmigs med brtse pa'i gter chen spyan ras gzigs / /
dri med mkhyen pa'i dbang po 'jam pa'i dbyangs / /
gangs can mkhas pa'i gtsug rgyan btsong kha ba / /
blo bzang grags pa'i zhabs la gsol ba 'debs / /
zhes gdung shugs drag bos gsol ba btab pas bla ma'i thugs kha nas ye shes kyi bdung rtsi'i rgyun phyag g.yas pa'i ral gri'i rtse mo rang gi spyi bo'i tshangs bug la gtad pa nam ? babs te lus ye shes kyi bdud rtsis mer te gang /
sgo gsum gyi sgo nas bsags pa'i sdig sgrib bag chags dang bcas pa thams cad sol khu dang dud khu'i rnam pa bzhin du dbang po'i sgo dang ba spu'i bug thams cad nas bton /
lus shel sgong g.ya' dag pa @# / /
bzhin du gyur par bsam la /
dmigs med brtse pa'i gter chen spyan ras gzigs / /
zhes sogs ci mang 'dren /
de nas ting nge 'dzin gyi dbang bzhi len tshul ni /
bla ma'i spyi bo'i oM las 'od dang bdud rtsi dkar po dpag tu med pa byung /
rang gi dpral ba nas thim /
lus kyi nang thams cad gang /
'khor ba thog ma med pa nas lus kyi sgo nas bsags pa'i sdig sgrib bag chags dang bcas pa thams cad dag /
bum pa'i dbang thob sku'i byin rlabs zhugs /
sku rdo rje 'grub pa'i nus pa bzhag byung snyam du mos nas yang dmigs brtse ma 'dren /
de bzhin tu gzhan rnams sngar dang 'dra ba lags dbang /
shes rab kyi dbang /
dbang bzhi pa tshig dbang rin po che rnams rim bzhin thob par bsam pa rnams rigs 'gre'o / /
de nas rang gi spyi bo nas snying kha'i bar du rtsa dbu ma phyi dkar la nang dmar pa yar sna spyi bo la zug pa rgya mthong kha phye ba bzhin bu ga skya thal le yod pa mar snang gdung gi zhabs kyi rnam pa snying khar gnas pa de'i nang tsam du rang gi snying padma dmar po 'dang ma brgyad pa kha gyen tu shag ste phye ba /
de'i dbus su zla pa'i dkyil 'khor gyi steng du rang gi sems nyid ngo bo Hdmar ser du bsam /
spyi bo'i bla ma la dmigs nas gdung shugs drag pos /
bla ma rin po che bdag gi blo chos su 'gro bar byin gyis rlobs /
chos lam du 'gro bar byin gyis rlobs /
chos la bar chad med par byin gyis rlobs /
phyin ci log gi blo sna mtha' dag 'gag par byin kyis rlobs /
phyen ci ma log pa'i blo sna mtha' dag bdag gi rgyud la myur du skye par byin gyis rlobs /
byams snying rje byang chub kyi sems khyad par can bdag gi rgyud la skye bar byin gyis rlobs /
bdag med rtogs pa'i shes rab khyad par can skye bar byin gyis rlobs /
lam rim pa gnyis kyi rtogs pa khyad par can skye bar byin gyis rlobs /
zhes gsol pa btab pas /
bla ma rang gi spyi bo'i tshangs bu gnas mar zhugs /
rtsa dbu ma'i nang nas mar byon /
snying ka'i rang sems d+hIH ra gsal ba la thim pas /
bla ma dang rang sems rje btsun gsum dbyer mi phyed pa la cung zang bzhag go /
de nas snying ka'i padma 'ubs te 'dus pa'i rtse dang rje btsun gyi ral ba'i rtse mo mnyam po yod pa mtshams der ar pa tsa na'i sngags kyis bskor par bsam la /
thun mtshams su /
tshe rabs kun tu rgyal ba btsong kha pas /
zhes sogs dang /
rnam dag bsam pas zhes sogs dang 'jam dpal dpa' bos zhes sogs kyi smon lam dang shis brjod bya'o / /
smras pa /
rab 'byams mdo dang rgyud sde mtha' dag las / /
gang gi rnal 'byor bsngags pa'i bla ma lha'i / /
sgrub thabs 'dod 'jo rin chen dbang gi rgyal / /
gang gi gtsug brten dngos grub zhal mdzes grub / /
dge tshogs ches dkar mkha' khyab 'gro ba kun / /
bshes gnyen dam pa'i mgon gyis legs zin pa'i / /
dngos grub gnyis gyi dga' ston la spyod cing / /
skye dgu'i don gnyis myur du mthar phyin shog /
ces bla ma'i rnal 'byor tsin+ta ma Ni'i phreng mdzes 'di yang rigs rus dang 'phags pa'i nor gyis 'phags pa kun dga' bo dang mtshungs pa'i dbon po blo bzang phun tshogs kyis nyin bde dang su war+Na dang bcas yang yang bskul ba'i ngor /
rje bla mas mkhas @# / /
grub thams cad mkhyen pa la chig brgyud du gnang ba lugs 'di dam pa kun gyi thugs dam gyi mthil mdzad pa de mgo mjug gi tshigs bcad tsam gsar du byas te dben sa snga phyi sogs 'di'i skor du mthob pa'i shAkya'i dge slong 'jam dbyangs bzhad pa'i rdo rjes srong btsan sgrub gnas pha bong khar bris pa kun la dge par gyur cig /
! / /
na maH shrI ka la tsa kra ya nam /
bcom ldan 'das mchog gi dang po'i sangs rgyas dpal dus kyi 'khor lo dang dbyer ma mchis pa'i rje btsun bla ma rin po che'i zhabs kyi padmo la gus pas phyag 'tshal zhing skyabs su mchi'o / /
skye ba kun du rjes su bzung du gsol /
rnam kun mchog ldan stong nyid phyag rgya che / /
mi 'gyur bde ba chen po'i ros gang zhing / /
sna tshogs 'khor lo'i bkod pas rnam rol pa / /
dang po'i sangs rgyas dpal ldan bla mar 'dud / /
mgon de'i zhal gyi bum bzang las 'ongs pa'i / /
rgyud rgyal gdams pas rdo rje tsher ma sogs / /
zhi byed sna tshogs yum gyi sgrub 'phrin rnams / /
skye dgu bde dang 'grol brtsebs 'chad / /
so drug rnal 'byor ma sogs dpa' bo dang / /
chos bdag srung ma'i tshogs kyis grogs mdzong cig /
de la 'dir bcom ldan 'das dus kyi 'khor lo nas gsungs pa'i las kyi lha la khro bo bcu dang /
sna tshogs yun dang /
rdo rje shugs dang /
rdor rje khyung khra sogs sems can gyi phan bde sgrub tshul gsungs pa las /
sna tshogs yum la brten pa'i sgrub thabs dang /
las sbyor gnyis /
dang po ni /
skyabs 'gro sems bskyed dang /
tshogs zhing spyan drangs nas mchod /
dkon mchog gsum la sogs kyis rgyun bshags dang /
tshad med bzhi bsgom /
shU n+ya tsh+sas stong par sbyangs /
stong pa'i dang las kA li las nyi ma'i dkyil 'khor dang /
A li las zla ba'i dkyil 'khor gyi steng du wa las 'od zer 'phros /
'phags pa mchod /
sems can gyi nang gdon zhi bar byas /
slar yang dus yongs su gyur pa las rang nyid lha mo sna tshogs yum sku mdog ston ka'i zla ba ltar dkar pa zhal gcig phyag gnyis ma /
g.yas mi 'jigs pa sbyin pa'i phyag rgya dang /
g.yon chu skyes dkar po bsnams pa /
zhal shin tu 'dzum pa /
rin po che'i rgyan dkar po ?? dkar po ? bzha' gsol ba /
zhabs gnyis padma'i 'dug stangs kyis bzhugs pa /
de'i spyi bor oM /
mgrin par AH thugs kar hUM /
lte bar ho /
gtsug tor du haM /
gsang bar k+Sha rnams bsam dgos te rgyud las /
de bzhin de dag rnams kyi mgo bo mgrin pa /
lte ba gsang gnas ? sogs nams la bsrung bar bya /
zhes dang /
'gro la chen las /
zhes pas sogs pa'i sgras sbyi po ru ste gnas drug po de rnams thun gsum du bsrung par bya ba ni nges ba'o / /
zhes gsungs so / /
thugs ka'i hUM las 'od zer 'phros /
bsgom pa dang 'dra pa'i ye shes pa spyan drangs /
dzaH hUM baM ho| hi ro mnyam du gyur /
slar yang thugs ka'i hUM las 'od 'phros /
dbang gi lha spyan drangs /
yum rnams kyis dbang bskur /
rdo rje sems dpas dbu brgyan par gyur /
chu gnyis nyer spyod rol mo rnams dang /
nang mchod gyis mchod /
rnam kun mchog ldan stong nyid phyag rgya che / /
li 'gyur bde ba chen po'i ros gang zhing / /
sna tshogs 'khor @# / /
lo'i bskod pas rnam rol pa / /
dang po'i sangs rgyas sna tshogs yum la 'dud / /
ces pas bstod /
lha'i sku lang rgyal dang gsal snang bzhag /
snying ka'i padma ra zla ba'i steng du phreM yig gi mthar skor du sngags kyi phreng ba bdud rtsi bye ba'i 'od zer can gyis bskor ba las 'od zer 'gros rang gzhan gyi nang gdon sdig sgrib dang rdo rje'i tsher ma zhi bar byas /
sangs rgyas byang sems thams cad kyi thugs rje nus mthu thams cad bdud rtsi'i rnam par bstim pa'i mos pa byas la /
oM phraM bi shwa mA tar hUM hUM phaT swA hA dang /
las sbyor gyi dus bzla ba'i sngags dang bzla tshul ni /
'grel chen las /
oM phraM bi shwa mA tar badzra ka Na TA kAn na sha ya mam shin+taM ku ru ku rus swA hA /
gzhan bsrung ba'i don du lha sbyin shan+ti kuM ru ku ru swAhA /
zhes pa nges pa'o /
zhes so /
de la dmigs pa 'jog tshul ni /
a b+h+ya ka ra'i sgrub thabs las /
bsgrub bya'i khyim du rab tu springs nas ni / /
de nas bsgrub bya blangs nas slar yang gtso bo'i dkyil 'khor la ni yang dag rab tu zhugs gyur nas / /
gtso bo'i bka' yis rab tu thob pa'i slar mang bdud rtsi'i bum pas spyan ma la sogs rab dgyes pas / /
zhes pa nas /
sa steng mtha' dag rgyas par bya ba'i rgyu'i don gyi phyir /
zhes gsungs pa ltar bsgrub bya 'gugs pa dang dbang bskur pa'i dmigs pa bya /
thun mtshams su gtor ma rgyud ltar ram spyi ltar brlabs lam dun du sna tshogs yum bskyed pa la 'bul la /
'dod don la gsol ba dang /
srung ma drug cu la'ang byung na legs par sams /
ma byung na sgrub thabs rgya mtsho'i lhan thabs ltar byas kyang rung ngo / /
gnyis pa las tshogs ni| sran ma'i las sbyor dang /
brgyad thod kyi dang /
mi skyong pa la tshab gsum btags pa'i las sbyor dang /
rlung bum pa can gyi las sbyor sogs 'grel chen las shes par bya'o / /
smras pa /
rigs rus skye bas dregs dang 'byor pas dregs / /
mthu stobs rlom pas dregs dang gos sa dregs / /
g.yo sgyu rdzun gyis dregs kyang ma rig pa'i / /
dbang phyug rdo rje'i sna ldan yul 'di min / /
la las sku mdog phyag mtshan mun pa'i mda' / /
gzhan gyis chog sgrig smyon pas rma byar bzhin / /
phal cher rgyud 'gal byin rlabs drug skor gyi / /
yid bzhin nor bskyur sgrub thabs 'ching bus brel / /
lhag bsam mkha' ngos khyab pa'i dge legs sprin / /
dpal ldan sna tshogs yum gyi bdud rtsi'i char / /
legs phabs sdig nad sa rdul kun mnan te / /
bde skyid rlan gyis skye dgu tshim gyur cig /
sna tshogs yum gyi sgrub 'phrin rigs ldan gyi / /
zhal lung 'khrul bral 'di ni sdig pa'i nang / /
ma lus zhi phyir srong btsan sgrub pa'i gnas / /
'khor lo sngom pa'i pho brang pha ?bong khar / /
mdo rgyud man ngag 'dzin pa'i snyoms las pa / /
'jam dbyangs bzhad pas bris pa dge legs 'phel / /
! / /
na ma swa ra swa stye /
dran pas 'jigs pa kun sgrol 'dod pa'i don / /
ma lus sgrub byed rgyal ba kun gyi yum / /
'phags ma sgrol ma'i zhabs la phyag byas te / /
rje dang snyim tog lugs bzhin 'dir brjod bya / /
de la rje btsun sgrel ma la sde bzhi'i lugs yod pa las /
'dir gsang 'dus rtsa rgyud las gsungs pa'i sgrol ma rje rin po che'i mtha' dpyod myu gu dang /
rtsod dus kyi kun mkhyen @# / /
shan+ti ba'i snyi m+tog gi man ngag bzhin gtso rkyang gi sgrub tshul ni /
gnas yid dang mthun par gdan la 'khod de /
skyabs 'gro sems bskyed byas /
de nas rang sgrol mar gsal ba'i thugs kar padma dang zla ba la gnas ba'i sa bon kyi 'od zer gyis rang bzhin gyi gnas nas rje btsun mal sangs rgyas dang byang chub sems dpa'i tshogs kyis bskor ba sbyan drangs te mdun gyi nam mkhar bzhugs bar dmigs la /
oM sarba ta thA ga tas ir+g+ha pU jo me g+has mu tra sbar Nas ma ya shrI ye hUM /
de bzhin du /
bA dyaM /
buSh+be /
d+hu be /
A lo ke ba n+d+nye /
nai wi dya /
sha bta rnams a r+g+haM gyi gnas su bcug pas mchod /
dkon mchog gsum la bdag skyabs mchi / /
sogs kyis skyabs 'gro sems bskyed tshad med bzhi bsgoms la /
oM shAn+ta tA r+dz+nya na brdzra swa b+hawal at+ma ko 'draM /
'khor 'das kyi chos thams cad rang bzhin mid migs ba'i stong ba nyid du gyur bar bsam /
stong ba'i dang las baM las padma /
a las zla pa'i steng du taM las ut+la taM gyis mchon ba las 'od 'phros /
don gnyis byas /
'dus yongs su gyur pa las /
rang nyid rje btsun ma sgrol ma ljang khu /
ljang khu dang /
dkar bo dang /
dmar bo'i zhal gsum phyag drug gi g.yas sna tshogs rdo rje /
'khor lo /
rngo rjes mtshan ba'i ut+p+la /
g.yon dril bu /
rin chen /
ral gri 'dzin pa dbu skrar lab phyed bcings su byas pa /
shin tu sgeg cing bzhin 'dzum bag dang ldan ba /
zur gyis lha ba la sogs ba'i rnam 'gyur gyis mdzes ba /
rin bo che'i dbu rgyan gsol ba /
rin po che'i snyan rgyan dang /
snyan gong ut+p+la la'i gdengs ka dang /
dar dbyangs kyis mdzes bar byas pa /
rin po che'i mgul rgyan dang /
mu tig gi se mo do dang /
rin po che'i ngo shal dang /
phyag gdu ba dang /
zhabs gdu ba dang /
rin bo che'i 'og bag ste rin po che'i rgyan brgyad kyis brgyan ba /
sku stod lha rdzas kyi gos kyis ga shal byas shing /
sku smad lha rdzas kyi dar gyi sha mthabs can /
zhi ba 'od kyi dkyil 'khor rab tu 'bar ba'i dbus na rdo rje'i skyil mo krung gis bzhugs bar gyur /
de'i thugs kar rang 'dra'i ye shes sems dpa' zhal gcig /
phyag gnyis ga de'i thugs kar zla ba la ting nge 'dzin sems dpa' ti yig 'od zer 'bar bas mtshan ba /
de'i sbyi bor oM /
mgrin bar AH thugs kar hUM /
thugs ga'i hUM las 'od 'phros bas rang bzhin gyi gnas nas bsgom ba dang 'dra ba'i ye shes pa dang /
dbang gi lta sbyan drangs /
rdzaH hUM baM hoH gnyis su med pa gyur /
dbang gi lhas dbang bskur /
dri ma dag /
chu'i lhag ma sbyi gtsug tu gnas ba las don grub kyis dbu brgyan par gyur /
sngar ltar mchod /
nang mchod kyang yong na phul /
rgyal pa'i lhan skyes dga' ba'i rol ba las / /
du mar sbro zhing 'gro ba'i don mdzod kyang / /
gnyis med gnyis bral bde stong lha mo'i sku / /
rje btsun sgrol mar shar ba khyod la 'dud / /
ces sogs ci rigs kyis bstod /
thugs kar zla steng du taM yig gi mthar snying po rang nye snying dang rtsa sngags yi ge bcu bas bskor ba la 'od zer 'bar ba dang lha'i sgrong sdu dang bcas sngags gsum dang gtso bor yi ge ????? bzlas /
de nas langs ba na yig brgyas brtan bar byas la /
smon lam bya zhing /
gtor ma spyi bya ba bam /
gsang 'dus ltar @# / /
byas la thun bzhi sogs su ting nge 'dzin dang bzlas ba 'bum mam /
sa ya 'am /
bye ba song na las ci rigs 'grub gsungs so /
'di ne rtsa rgyud las /
gzi brjid phung bo sogs kyi dgongs ba shan+ti pa dang /
rgyal ba'i byin gyis bshad pa /
mtha' dbyod rin po che'i myu gu las /
dpa' po gcig pa dang /
bdag por bsgom pa gnyis la byang gos ba 'dra'o / /
zhes gsungs ba'i dgongs bar srad rdo rje 'chad chen pos gsungs ba dang phyag len khrid ba ltar yin pas gces bar gyis /
las tshogs sogs gzhan du shes dgos so / /
'di ltar bkod ba'i rmad byung zla zer gyis / /
'jigs dang gdungs ba'i mun tshogs kun bsal te / /
sku gsum kun+da'i 'dab mar ba phye zhing / /
lus can chos sku'i snang bar rol gyur cig /
ces sgrol ljang rtsa rgyud ltar gtso rkyang gi sgrub thabs rdo rje sems dpa'i zhal lung gdungs ba kun sel ces pa 'di yang dang ngang rnam dpyod ldan pa'i rab brtan dge slong gis bla med lugs gcig dgos zhes yang yang d+s+kul ba'i dor shAkya'i dge slong 'jam dbyangs bzhad ba'i rdo rjes bris ba dge legs su gyur cig /
oM AH taM hUM snying po dang /
oM AH brdzra rA ti taM hUM nye ba'i snying bo dang /
oM tA re tu tA re tu re w+wA hA rtsa sngags so / /
! / /
nam s+s+war swa shyi /
gang gi zhabs be stan lta ci dran tsam gyis / /
nad gdon dgra bgegs 'jigs brgyad kun sogs zhi / /
las bzhi grub chen brgyad sogs myur s+col ba'i / /
rgyal kun yum gyur tA re snying dbus bzhugs / /
sgrol dkar bka' babs brgyad dang khyad par du / /
do lugs sgre dang ba ri slen gnas / /
brgyud ba'i nyid khu mkhas grub nor bzang ba'i / /
nye brgyud rmad byung bshas rnams zhabs la 'dung / /
de la 'dir rje btsun ma yid bzhin 'khor lo bsgrub bar 'dong pas skyebs 'gro sems bskyed tshad med bzhi yid 'khul nges byas /
rang sgrol mar gsal ba'i thugs ka'i 'od zer gyis rje btsun mal sangs rgyas byang sems kyis bskor ba sbyan drangs la phyag 'tshal ba dang /
mchod ba sogs sbron bya /
bsdu na /
oM swa b+hA wa nas chos thams cad rang bzhin mi dmigs ba'i stong bar gyur bar bsam /
stong ba'i dang las gi las padma dkar po dang /
a las zla ba'i dkyil 'khor gyi steng du rang gi sems nyid yi ge taM yig dkar bo las 'od zer 'phros /
sems can gyi don byas /
tshur 'dus yongs su gyur ba las rang nyid la 'phags ma yid bzhin 'khor lo skum dog dkar mai wa la gcig phyag gnyis ma /
g.yas mchog sbyin gyi phyag rgya dang /
g.yon me tog ut+palI yub thugs kar mtheb srin gyis 'dzin ba /
snyan gyi thad du kha phye ba'i yal ga gsum du gyis ba'i dbus ma kha shag gis phye ba /
g.yas sbud nas 'bras bu yod ba| g.yon kham phye ba /
de gsum kyis dus gsum gyis dang rgyas mtshon pa ran po che'i rgyan dang /
dar sna tshogs kyi na bza' can /
zla ba'i dkyil 'khor la sku drang bor brten ba /
zhabs rdo rje skyil grung gis bzhugs ba /
de'i skyi bor oM dkar bo /
mgrin bar AH dmang po /
thugs kar hUM sngon bo /
snying kar zla ba'i dkyil 'khor gyi steng du ta yig dkar bod las 'od 'phos /
rang bzhan gyi gnas nas sam /
lho phyogs bo ta la na rje btsun mal sangs rgyas dang byang chub sems dpa'i tshogs @# / /
kyis bskor pa spyan drangs /
dzaH hUM baM hoH gnyis su med par gyur /
slar yang thugs ka'i sa bon las 'od 'phros /
dbang gi lha rnams spyan drangs /
khyed rnams kyis bdag la mngon bar dbang bskur du gsol /
zhes gsol pa btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka tas ma ya shra'i ye AH hUM /
zhes bdud rtsi'i chus dbang bskur /
lus gang /
dri ma dag /
chu'i lhag ma spyi gtsug tu gnas pa yongs su gyur pa las /
'od dpag med kyis dbu brgyan pa gyur par rab sam /
mchod pa -i mra tas bsangs /
swa b+hA was sbyangs /
stong ba'i ngag las oM las rin po che'i snod yangs shing rgya che ba'i nang du oM 'od du zhu ba las byung ba'i mchod rdzas phun sum tshogs pa kun tu bzang po'i mchod sgrin du gyur par bsam /
oM ar+g+haM AHhUM /
nas /
oM shap+ta AHhUM gis byin gyis brlabs la /
rang gi thugs ka nas spros pa'i lha mo rnams kyis mchod par mos nas /
oM Ar+ya tA re sa pa ri wA ra ar+g+haM pra tI ts+tsha swA hA /
de bzhin du pA tyaM /
puSheb /
d+hu pe /
a lo ke /
sned+d+ha /
nai phri hyai /
shap+ta'i par sbyar bas mchod /
'khor ba las sgrol tA re ma / /
zhes sogs dang /
rab 'byams rgyal ba'i mkhyen brtse 'phrin las rnams / /
rab mdzes yid 'ong lha mo'i skur bstan nas / /
rab mang 'gro la tshe dang mchog stsol ma / /
rab dkar lha mo ut+pal bsnams la bstod / /
ces pas kyang bstod la /
nga rgyal dang gsal snang la sems ci nus 'jog /
bzlas pa bya ba ni /
rang gi snying kar 'khor lo rtsibs brgya dang lteng dang bcas pa /
mu khyud rim pa gsum dang ldan pa /
lte bar zla ba'i dkyil 'khor gyi steng du rang gi sems nyid tAM yig dkar po /
de'i mthar /
oM bdag gi tshe dang bsod nams puShiMTa ku ru hA /
zhes pas bskor ba dang /
rtsibs brgyad la mdun nas g.yas bskor du /
tA re tu t+tA re tu re swA /
zhes pa'i yi ge brgyad dang /
mu khyud nang ma la A li g.yon bskor /
bar ma la kA li g.yas bskor /
phyi ma la rten 'brel snying pos bskor ba sngags thams cad kyang bdud rtsi'i 'od zer dang bcas pa gyen 'greng gi rnam pa can du bsgom /
'di ni ngag gi dbang phyug grags pas /
sgrol ma de yi snying kar bsgom / /
'khor lo dkar po 'od zer can / /
re mig brgyad la yi ge ni / /
brgyad kyis yongs su bskor pa'o / /
oM hA gsal byed dbus gnas par / /
bsgrung bya'i ming ni lte par bya / /
zhes pa'i sngags 'god lugs ma nor ba'o / /
sngags de rnams las 'od zer dkar po'i tshogs dkar phrom gyis 'phros /
lus kyi nang thams cad gang /
nad gdon sdig sgrib dang tshe'i bar chad zhi bar byas /
'od zer pa spu'i sgo nas phyir 'phros /
lus kyi phyi nas 'od zer dkar po'i gur khyim 'od ma gang khor yug tsam zhig gis bskor bas zhi ba'i las thams cad 'grub par byas so snyam du bsam /
de bzhin du 'od zer ser po'i tshogs 'phros /
lus kyi nang thams cad gang /
tshe dang bsod nams thos bsam sgom gsum gyi shes rab la sogs pa rgyas par byas /
sngar bzhin dkar po'i mtha' nas 'od zer ser po'i gur khyim gyis bskor pas rgyas ba'i las thams cad 'grub par bsam /
yang 'od zer dmar @# / /
po'i tshogs 'phros /
khams gsum dbang du bsdud pa'i mthu dang ldan par gyur /
phyir 'phros ser po'i mtha' nas 'od zer dmar po'i gur khyim gyis bskor bas dbang gi las 'grub par bsam /
yang 'od zer mthing ka'i tshogs 'phros /
mngon spyod kyi las thams cad 'grub pa'i mthu dang ldan par byas /
phyir 'phros dmar po'i mtha' nas 'od zer mthing ka'i gur khyim gyis bskor bas drag po'i las thams cad 'grub par bsam /
yang ljang gu'i gur khyim gyis bskor bas las rab 'byams thams cad 'grub par bsam /
mchin kha'i tshogs 'phros /
lus kyi nang thams cad gang /
phyir 'phros ljang gu'i mtha' nas mchin kha'i gur khyim 'dom gang khor yug tsam zhig gis bskor bas de thams cad brtan par byas par bsam la /
de yang 'od zer drug gi gur khyim gyi nar thams cad me tog ut+pal kha phye la ma rnying pa'i tshogs kyis gang bar bsgom la /
oM tA re tu t+tA re tu re ma mA a yu puShiMTa ku ru swAhA /
zhes spel tshigs dang bcas pa 'don /
grangs rab spyi rgyud ltar dang /
zla pa drug tu ting 'dzin brtan pos bsgrubs na dngos grub gzhung bzhin 'byung la /
'bring rmi lam du sA tsha dang /
mchod rten dkar po dang /
me tog rmin 'grub bar gsungs te /
spyan snga rin po che'i zhal nas /
mchod rten dang sA che rmi na 'chi ltas dang bar chad bzlog pa yin gsungs /
bshes gnyen rin po che sgre pa'i zhal nas /
me tog dang sA tsha rmin 'chi ba'i mtshan ma dang bar chad thams cad bzlog pa yin gsungs /
dge ba'i bshes gnyen spyan sda pa'i zhal nas /
'di'i bsnyen pa 'bum tshog gcig bskyal na bar chad kyis mi tshugs gsungs /
dge bshes sgre ba'i zhal nas /
'di 'phrin las kyi lha yin pas 'grub sla pa yin gsungs /
dge bshes sle nag pa'i zhal nas /
'di zlos shes nam go sug bral yang gegs med gsungs pas de ltar byas na legs so / /
thun 'jog khar rim gyis bsdus la mi dmigs par bsam zhing lta thog tu bzhag /
bsod ba smon lam bya /
thun mtshams la maN+Dal dang phyag dang skor ba byed gsungs pa legs shing /
gtor ma grub na'ang bya /
san yon ni /
'chi blu las /
tshangs dbang khyab 'jug nyi zla dang / /
drag po 'dod lha phyogs skyong gis / /
ba spu'i rtse mo gcod mi nus / /
'chi bdag las rgyal sgrol ma bzhin / /
skra dkar gnyer ma rgas nad dang / /
dbul ba la sogs mdor bsdu /
???????? gel sogs 'jigs pa brgyad / /
sdug bsngal rab tu 'dzoms par byed / /
bskul ba med par gos btung ba / /
kha zas rin chen la sogs 'du / /
ral gri dang ni mig sman dang / /
rkang mgyogs bum pa bzang sogs 'grub / /
ces bsag yang ltar ro / /
rje btsun yid bzhin 'khor lo sdub pa'i thabs / /
bdud rtsi'i bum bzang nye bar bsgrubs pa yis / /
'chi bdag bdud kyi g.yul las legs rgyal ba'i / /
rdo rje gsum gyi go 'phang thob par shog / /
snyigs ma'i mun tshogs kun zhi mngon mtho dang / /
des legs rdzogs ldan dga' ston su mtshogs la / /
skye dgu lhun grub spyod ???????? shog /
ces sgro dkar yid bzhin 'khor lo'i sgrub thabs yid bzhin dpag gi 'phreng med par ci ched 'dud rtsi ???? ma bzang 'di yang /
@# / /
gro tshang dbon pos nyin bde dngul gyi maN+Dal dang /
gser zho bcu las grub pa'i lha'i rna rgyan khyad 'phags g.yu byu ru'i phra can sogs dang bcas te bskul ba dang /
rang gzhan rgyun 'khyer du bsams nas /
chos tshul 'di'i skor ma lus pa drin can rtsa ba'i bla ma rdo rje 'chang smin grol chos kyi rgyal po sogs kyi bka' drin las thob pa'i shAkya'i dge slong 'jam dbyangs bzhad pa'i rdo rjes sbyar ba kun la dge bar gyur cig /
! / /
pra na ma mi ny+p+ra shUkya sya mnyo ja sh+sh+ri ye tsa wa gi shwar dai wi swa ra swa styai /
zag med thugs dang ro gcig rdul bral ci yang 'char bsku yi skyu 'phrul gar / /
mdzes sdug khro chags nyams brgyas dpe zla srid zhir ma rnyed yang yang rang nyid dper / /
sna tshogs ston mdzad mkhyen pa'i gter chen dkar ba'i yab gcig khyod la 'dud do kye / /
rnam dpyod mkha' la shes bya'i brtan g.yo sna tshogs bkra bar mdzod cig 'ong stong bzhin / /
rgyal kun ye shes dbang mo'i 'gram chang gis / /
bdag blo'i sin+d+hu wa ra'i 'dab ma brgyar / /
rab phye snyan tshig ge sras brgya phrag tshogs / /
bsgrun mdzad smra ston mkhyod ngag sbyin mdzod / /
dran pas rmongs pa kun 'joms chos nyid can / /
ye shes dngos brgya'i 'od 'bar mkhyen pa'i gter / /
mngon sum sgrub thabs tsin+ta ma Ni'i 'phreng / /
rnams dbyed pa'i mgul rgyan spyin la spro / /
de la 'dir rje btsun 'jam pa'i dbyangs kyi sgrub thabs rgyud sde bzhir mtha' yas pa gcig gsungs pa'i nang nas /
'jam dpal dpa' bo gcig sgrub nas bshad pa'i 'jam dkar gtso rkyang dpa' bo 'bru drug ma'i sgrub thabs a b+h+ya kar sogs kyis mdzad pa'i rgya rgyam sogs nas 'byung ba dang / /
grub chen dpal sde'i sras rdze tA ri ste dze ta rgyal ba dang a ri dgra ste dgra las rgyal bas 'jam pa'i dbyangs la dngos su gsan pa la lo brgya dang bcu lon pa'i tshe 'jam dbyangs byon nas d+kh+yod kyi lus 'dis lo bcu las mi thub pas /
snod ldan cig tshol lnga'i sgrub skor byin zhes bskul bas rdzu 'phrul gyis lo gnyis kyi bar du phyogs kun tu bskor bas /
gzhan nas ma rnyed kyang ma gad+ha na snod ldan ma he rdzi bo rgas shing 'khogs pa 'tsho ba dang bral ba yi ge tsam yang mi shes pa cig 'dug pa ri'i phu gcig tu khrid nas sgrub thabs 'di byin nas sgrub tu bcug pas /
zhag bdun na rje btsun gyi zhal gzigs chos thams cad rang grol du shes pa'i mkhas pa chen por gyur nas don zab pa'i bstod pa yang rtsom par mdzad /
de nas rdze tA ris 'jam dpal zhi khro'i dkyil 'khor du dbang bskur te /
gsang mtshan sgeg pa'i rdor rjer btags /
nA len trar rab tu byung ba'i mtshan mngon par byang chub pa'i skal pa can du btags /
nor bu gling zhes bya bar 'khrungs pas nor bu gling par grags pa des sgrub thabs tshigs bcad ma las tshogs dang bcas pa 'di dang bstod pa mdzad de slob mnor bu kling ba chung ba la byin /
des slob ma 'byung gnas spas pa la /
des paN chen shAkya shrI la gnang /
'di paN chen shAkya shrI'i thugs dam khyad par can bzhi'i gcig yin zhing /
paN chen de nyid khri phul lo tsatsha ba byams pa'i dpal gyis gdan drangs /
@# / /
dbus kyi srin po rir dbyar gnas mdzad dus rgya bod kyi mkhas pa rnams kyis 'bel gtam dang rtsod pa mdzad pas bod kyis rgya gar pa'i shes rab kyi 'gran zlar ma byung bas /
lo chen gyis bla ma paN chen la shes rab blo 'phel gyi gdams pa zhus pas /
paN chen gyi gsungs nas /
nga la gdams pa brgya tsam yod pa'i nang nas gdams pa khyad par ba bzhi yod de /
'di 'jam dpal dkar po la brten nas blo 'phel ba yin gsungs nas /
bal yul du mang skyal bar du ma gnang /
bal yul nas nan cher zhus pas gnang nas bsgrubs pas shes rab mchog tu gyur te /
lo rgyus rjes gnang dang bcas pa paN chen de'i phyag len ji lta ba bzhin gyi zin bris dang /
'jam dbyangs kyi bsnyen sgrub las gsum gyi man dag zhal shes kyis legs par brgyan pa zab rgyas cig mdzad de /
'di la zhal shes dang man dag ngo mtshar ba dag snang yang /
mkhas blun sna tshogs kyi gdams pa tshang ma tshad dang zhal shes med pa'i yig hrul sna tshogs shig 'dug go /
des mkhan po dbang phyug grags la gnang /
des rgya ston kun dga' brtson 'grus la gnang /
mkhyen rab kyi gter rngol te sgrub thabs sogs mdzad /
jo gdan pa rin chen rgyal mtshan gyis kyang 'di la brten nas shes rab 'phel te sgrub thabs las tshogs dang bcas ba mdzad /
de bzhin du mkhas pa mang bos mdzad de /
mkhas grub chos rje'i gsung la blo gros chos skyong gis zin bris mdzad pa dang /
'jam dbyangs pas 'di la brten nas mkhyen rab kyi gter rdol /
de bzhin du 'jam dbyangs dga' blo dpon slob kyis bsgrubs te mkhyen rab kyi dbang phyug chen por gyur ba'i lo rgyus dang /
thams cad mkhyen pa dge 'dun rgya mtshos zhag bdun thog mkhyen rab kyi gter rdol ba'i tshul bstan pa dang /
mkhas shid grub pa'i dbang phyug rje nor bzang pas kyang 'di'i zhal gzigs pa las gsung rab mtha' dag mkhyen pa'i tshul mdzad /
gzhan yang kun mkhyen byams pa gling bas 'di'i chos skor mtha' dag phyogs gcig tu bsgrigs te sgrub thabs las tshogs sogs mdzad /
rgyal pa 'phags pa lhas kyang 'di la brten nas mkhyen rab rdol ba'i tshul mdzad /
paN chen thams cad mkhyen pa blo bzang chos kyi rgyal mtshan gyis kyang 'di la brten nas gsung rab ches mang bo'i tshig don thugs su chud nas mi bsnyel bar mdzad la /
de bzhin du gzhan phyogs la'ang mang la /
dam pa de dag tu ma zad /
dang por shin tu rmongs pas bsdus grwa'i tshig bzhag gcig zla ba phyed du ma zin pa'i li kya sgom rgan gyis kyang slab drug bsgrungs pas grub sta zhal gzigs ma yang zer /
de nas 'dzin grwa lnga tsam gyi tshig bzhag rgyun du 'dzin thub pa dang /
gsung rab la go ba cher rdol te 'jigs byed kyi bskyed rdzogs sogs mdzad pas so / /
des na de lta bu 'di ti'i lugs kyi 'jam dkar dpa' bo gcig sgrub ma 'di la bsnyen pa dang las sbyor gnyis /
dang po la /
sngon 'gro /
dngos gzhi /
rjes kyi rim pa gsum /
dang po ni /
sha chang sgog btsong sogs ro dang dri ngan pa rnams spangs shing /
rdzun dang khu 'khrig bung med @# / /
la 'dzem pa dang /
thun gyi ngo bo la gnyid spangs shing khrus sogs gtsang sbra dang ldan pas bde ba'i stan la 'dug ste /
thog mar skyabs 'gro bzhi skor spyi dang mthun /
sems bskyed pa ni /
bdag gis sems can thams cad kyi don du mi shes pa'i rmongs pa'i mun pa bsal nas /
shes rab kyi snang ba rgyas par byas te /
rdzogs pa'i sangs rgyas kyi go 'phang thob par bya /
de'i ched du 'phags pa 'jam dpal dbyangs dkar po shes rab blo 'phel yi dam gyi lhar bzung zhing /
de'i sgom bzlas zab mo nyams su blang bar bya'o / /
zhes lan gsum brjod /
tshogs zhing ni /
rang nyid skad cig gis rje btsun 'jam pa'i dbyangs su gsal ba'i thugs kar zla ba'i dkyil 'khor gyi steng du a dkar po de las 'od zer 'phros pas rang bzhin gyi gnas nas bla ma mi bskyod pa'i rnam pa rigs kyi bdag por bzhugs pa'i rje btsun 'jam pa'i dbyangs la sangs rgyas dang byang chub sems dpa'i tshogs kyis bskor ba mdun gyi nam mkhar oM badzra sa mdzaH zhes rdo rje bsdu ba'i phyag rgyas spyan drangs /
na mo gu ru b+h+yaH na ma s+sarba ta thA ga ta Ar+ya many+dzu shI sa pa ri wA ra b+h+yaH zhes pas phyag bya /
gong gi sngags gsham du /
ar+g+haM pra tI ts+tsha ye swA hA /
pA tyaM pra x badzra paSha AH hUM nas shap+ta'i bar gyi phyag rgya dang bcas bas mchod dkon mchog gsum la bdag skyabs mchi / /
zhes sogs lan gsum dang tshad med bzhi bsgom /
gnyis pa dngos gzhi ni /
oM swa b+hA wa shud+d+ha sarba d+ha rmA swa b+ha wa shud+d+ho nyahaM /
snang srid 'khor 'das kyis bsdus pa'i chos thams cad rang bzhin gyis stong pa'i stong nyid spros bral rnam mkha' lta bur gyur par bsam /
stong ba'i ngang las baM las bdud rtsi'o ma'i rgya mtsho dkar zhing dwangs pa mtha' ne'ug sing gis khor khor yug tu bskor bar mnyen lcug 'khril sdem padma'i tshal gyis khyab pa /
glang bo che thal dkar mche ba drug ldan dal gyis rgyu zhing padma'i rtsa ba za ba /
mtsho'i steng na me tog sna tshogs bkad pa'i steng na chu bya sna tshogs skad snyan par sgrogs pas brgyan pa /
de'i dbus su baM ljang ser las padma'i sdong bo yal gdang lo ma gser las byas pa /
'dab ma brgyad pa ge sar dmar ser lte ba ljang ser du mtho ba'i steng du a las zla ba'i dkyil 'khor nya yongs su gang ba /
de'i steng du rang gi sems nyid a dkar po gsal zhing dwangs pa nga las dpag tu med pa'i 'od zer 'phros /
'phags pa rnams mchod /
sems can thams cad kyi gti mug gi sgrib pa sbyangs /
shes rab kyi snang ba la bkod de /
'od zer tshur 'dus yongs su gyur pa las /
rang nyid 'phags pa 'jam dpal nor bu chu shel dri ma med pa ltar dkar zhing mtshan dang dpe byad 'bar ba /
gzhon nu brgyad gnyis bcu drug lon pa'i na tshod can /
zhal gcig phyag gnyis pa /
phyag g.yas legs par brkyangs pa'i mchog sbyin gyi phyag rgya dang /
g.yon ut+pa ba'i yub thugs kar bzung ba'i 'dab ma snyan gyi thang kar kha phye ba'i steng na stong phrag brgya ba'i glegs bam 'dzin pa /
ral ba'i zur phud lnga dang ldan zhing thor tshugs kyi rtse mor rin po che'i tog dang /
snyan gong na dri dang phun sum tshogs pa'i @# / /
ut+pal dar dbyangs g.yo ba dang bcas pa /
rin bo che'i dbu rgyan /
snyan rgyan /
mgul rgyan /
dbung rgyan /
phyag gdub /
zhabs gdub /
ska rags /
do shal gyis mdzes bar brgyan ba /
dar sna tshogs kyi stong g.yogs dang smad g.yog sa klubs ba /
zhabs rdo rje skyil mo krung gis bzhugs pa /
de'i dpral bar oM /
mgrin par AH thugs kar hUM gis mtshan pa /
thugs ka'i 'khor po dkar po'i lte ba'i al sa 'od zer 'phres bas rang bzhin gyi gnas nas 'phags pa 'jam dpal la sangs rgyas dang byang chub sems dpa'i tshogs kyis bskor ba badzra sa ma dzaH sa sbyan drangs /
gong bzhin mchod yod nyer spyod rol mos mchod /
dzaH hUM baM hoH sa gnyis su med par bstim /
slar yang thugs ka'i sa bon las 'od zer 'phros /
dbang gi lha rigs lnga 'khor dang bcas pa badzra sa ma dzaH sbyan drangs /
gong ltar mchod nas /
de bzhin gshegs pa thams cad kyis bdag la mngon par dbang bskur ba stsal du gsol /
zhes gsol ba btab pas /
de rnams kyis /
ji ltar ba ltams pa tsam gyis ni / /
zhes sogs kyis bum pa'i chu rgyun gyis dbang bskur bas lus thams cad gang /
dri ma thams cad dag /
chu'i lhag ma yar lud pa las mi bskyod pas dbu brgyan par bsams la /
gong bzhin mchong /
bde gshegs kun gyi mkhyen pa'i cha shas nya / /
yongs gang blo gros ga bur zer 'phreng gis / /
'gro kun mi shes mun sel 'jam pa'i dbyangs rnam dbyod kun+da bzhang pa'i gnyen la 'dung / /
ces bstong /
lha'i sku snang la rar bzhin med pa la rtse gcig tu mnyam par bzhag /
bsgoms pa sa skyon bzlas ba bya ba ni /
rang gi snying rtse mo gyen du bstan pa'i nad du zla pa'i steng du 'khor lo dkar po rtsibs drug pa'i lte ba la a /
rtsibs drug la mdun phyogs nas brtsams te g.yas bskor du yig 'bru drug dkar po ston ka'i zla 'od shar pa lta bu dkar phrom gyis 'phro ba de las 'od zer dpag tu med pa 'phros /
lus kyi nang thams cad gang| sgo gsum gyi mi shes pa'i mun pa thams cad sangs /
mkhyen rab 'jam pa'i dbyangs ltar shes bya thams cad la blo gros kyi snang ba thogs pa med par rgyas pa dang /
yig 'bru rnams las 'od zer dkar dmar 'phro ba 'khor lo lam reg tsam du bkong la /
'khor lo chos 'khor du myur du 'khor zhing yig 'bru g.yon du 'khor ba lta bu snang ba la dmigs nas sdig sgrib thams cad dag par bas ma zhing /
oM wa kye di na maH zhes pa thun re la khri tshor tsam smra bcad dgyas te bzlas bas /
shes rab kyi snang ba khyad par can dang /
mi brjed ba'i gzungs thob par yang yang bsam /
de nas yig brgyas brtan bar byas /
bsnyen tshad ni /
sgeg ba'i rdo rjes /
rig sngags rgyal bo 'bum sag gcig gis 'grub zla ba gcig gis blo 'phel rig ba 'dzin / /
zhes gsungs ba ltar na /
grangs kyi bsnyen ba 'bum phrag gcig /
dus bsnyen zla ba gcig gis chog bar bshad cing khro lo yang de ltar bzhed la /
sgrub thabs rta ljang dbang por de ltar bshad pa ni 'bras @# / /
dus dad sgrub dus la dgongs bar gsungs la /
der sang dus cher snyigs pa'i skabs su sgrub pa po phal bas /
bsnyen tshad rdzogs ldan las bzhi 'gyur bzla dgos pa ni /
rgyud las /
rdzogs ldan la ni bzlas bya gcig /
rtsod ldan bzlas pa bzhi 'gyur ro / /
zhes gsungs pa ltar yin la /
rgya ston gyis 'bum tsho gsum gsungs ba'ang bzhi byas na legs /
jo gdan rin chen rgyal mtshan gyis 'bum phrag drug bzla gsungs pa sbyi rgyud dang mthun zhing| dpa' po gcig grub kyi rgyud las /
sngags 'di'i skabs su /
sngon du cho ga'i yi ge 'bum bzlas na /
sngags kyi rgyal bo 'grub par 'gyur ro / /
zhes gsungs la /
de'i 'grel bar ma bshad kyang /
sgrub thabs rgya mtsho'i dpa' bo gcig sgrub kyi sgrub thabs las /
de ltar bsam gtan la gnas pas sngon du bsnyen pa 'bum phrag brgyad bzlas nas ral gri la sogs pa'i dngos grub bsgrub par bya'o / /
zhes dang /
sgrub thabs brgya rtsa'i de'i sgrub thabs las /
de ltar bsam gtan la gnas pas sngon du bsnyen pa 'bum phrag bdun bzlas la ral gril sogs pa'i dngos grub bsgrub par bya'o / /
zhes gsungs ba 'di dag ni /
rgyud kyis yi ge'i grangs kyi 'bum 'don par bshad pa de'i dgongs pa brkal ba yin /
yi ge'i grangs 'dren tshul mi 'dra bas drug dang bdun dang brgyad so sor byung btsam mo / /
dus kyang rgyud dang 'grel ba gnyis kas zla ba drug tu bshad pas /
zla ba gcig gsungs pa rdzogs ldan gyi sngags pa dang /
sgrub dus la dgongs par gsungs pa ni legs par sems /
des na yi ge bco lnga man chad la yig grangs kyi 'bum 'don dgos pas /
'dir grangs bsnyen mig grangs kyi 'bum dang /
dus zla ba drug la sogs par bsgrub nas snang ba brtan po rnyeng na /
rgyud las zla ba drug gis ngag gi dbang phyug 'grub par bshad de /
rgyud las /
zla ba drug ba sgom par byas na /
sngon ma thos pa'i bstan bcos mdon du 'gyur zhing /
thos pa nam yang brjed par mi 'gyur te thos pa 'dzin par 'gyur ro / /
zhes gsungs pa ltar yin la /
mtshan ma'i bsnyen pa ni /
sgeg pa'i rdo rjes /
dngos sam rmi lam nyid du mthong thos shing / /
zhes gsungs pa ltar /
rab zhal mthong zhing gsung thos pa dang /
'bring nyams snang la zhal mthong ba gsung thos pa sogs kyi nyams khyad par can skyes pa /
tha ma ni sgeg pa'i rdo rjes /
grub pa'i rtags ni gzhan yang snang bar 'gyur / /
zhes pa'i dgongs pa khro lo'i zin bris las| po ti dang mtshon cha rnyed pa dang /
me tog 'thu ba dang /
mar me bltams pa dang /
nyi zla shar ba dang /
dar phyag ba dang /
dung 'bud pa dang /
rol mo dkrol ba dang /
'phur ba dang /
lus la me 'bar ba dang /
chu la rgal ba dang gos dkar po gyon pa ni 'grub pa'i rtag so / /
zhes gsungs pa ltar rmi lam de dag yang rmis na rtags 'khrul med yin /
gsum brjes kyi bya ba ni /
mdun gyi nam mkhar 'jam dbyangs ye shes pa zhal tshur gzigs @# / /
nas bzhugs par dmigs la /
oM sarba ta thA ga ta A+r+ya ma ny+dzu shrI ar+g+haM nas shap+ta'i bar gyis sngar ltar mchod /
maN+Dal tshom bu bdun ma bkod de /
'jig rten gyi khams thams cad rgyal srid sna bdun rin chen sna bdun re res kyang bkang ste phul bar bsams la /
'dzam bu'i gling dang gling gzhan rnams / /
nor bu rin chen gyis bkang ste / /
stong gsum la sogs ma lus pa / /
zhum pa med par bcas te 'bul / /
zhes brjod la dbul /
pha rol tu phyin pa 'don pa dang /
mtshan brjod dang bstod pa sna tshogs 'don /
yang na sgeg pa'i rdo rje'i bstod pa /
shin tu dkar ba'i mdangs ldan rgya mtsho'i dbus na padma ge sar gyi / /
sdong po 'khrungs shing ri bong 'dzin pas brgyan ba'i steng na 'jam dbyangs ni / /
gzhon nu'i tshul 'dzin rdo rje skyil krung gis bzhugs gangs ri dang mtshungs pa / /
zhal gcig phyag gnyis mchog sbyin ut+pal legs bsnams 'jam dbyangs khyod la 'dud / /
ces pa'am /
rgyas par spro na /
sgeg rngor gyis mdzad pa yongs rdzogs kyis bstod la /
bcom ldan 'das 'jam dpal dbyangs kyis bdag dang sems can thams cad kyi rgyud byin gyis rlobs la mchog dang thun mong gi dngos grub ma lus pa stsal tu gsol /
zhes dang /
gang tshe lta bar 'dod pa 'am / /
zhes sogs dang /
brtse ldan khyed kyi mkhyen rab 'od zer gyis / /
zhes sogs dang /
bshad pas blo gsal tshogs rnams dga' bskyed cing / /
rtsod pas bas rgol ma lus zil gyis gnon / /
sde ba legs rtsom pas mkhas rnams mgu byed pa'i / /
'chad rtsod rtsom pa'i shes rab bdag la stsol / /
zhes gsol ba gdab /
ye shes pa bris skyu yod na brtan bzhugs byas la /
med na gshegs su gsol zhing smon lam dang shis brjod bya / /
! / /
gnyis pa las sbyor la /
sgeg rdor gyi sgrub thabs las /
nyes byas 'joms pa'i 'khor lo /
yon tan sna tshogs sgrub pa'i tshul /
phyogs las rnam par rgyal ba dang sran ma'i las sbyor dang bzhi las tshig zin la mi snang yang /
shAkya shrIs sgeg rdor gyi gsung rgyun dang /
rgyud la brten te zhal shes yig chung zin bris su byas pa las /
dang po ni /
de yang 'khor lo shugs drag tu 'khor bar bsgoms pas ni snying rlung la sogs pa mi 'byung zhing /
'khor lo'i rtsibs rnam rtse mo rno bar bsgom pas /
shes rab rno zhing spobs pa myur pa sogs kyi dgos pa yod de / /
'dir 'khor lo'i lte ba'i a yig gi gdan zla ba dang /
de las tha dud rtsi dkar po'i rgyud dwangs shing bsil ba babs pas lus kyi nang thams cad khengs par bsgom zhing /
de yang khams tsha shas che na /
dwangs shing bsil bag bur gyi khu ba lta bu bsgom pa dang /
grang shas chen bdud rtsi kha dog dmar ser tsha chil chil pa bsgom /
rlung shas chen dkar ser mar khul bur bsgom zhing /
rtsibs rnams snying kha'i padma lam reg par 'khor pa'i dmigs pa dgos so gsungs / / / /
gnyis pa yon tan sna tshogs sgrub pa'i tshul la /
mi brjed pa'i gzungs bsgrub pa'i tshul ni /
rang nyid 'jam dpal du bskyed cin @# / /
gsal ba'i lce'i steng du a dkar po gcig bsam /
de las 'od 'phros pas sangs rgyas dang byang chub sems dpa' thams cad mdun gyi nam mkhar spyan drangs /
yang 'od 'phros pas /
de dag gi thugs ka nas shes rab kyi ngo po a dkar po grangs med spyan drangs te /
rang gi lce'i steng gi a la thim zhing /
lus kyi nang thams cad a dkar pos khengs par bsams la sngags bzlas pas mi brjed pa'i gzungs thob par 'gyur ro / /
sngags ni dpa' bo 'bru drug rang yin la /
thun 'jog khar a rkyang ba brgya stong sogs bzla zhing /
dbugs thebs re la sngags ci tsam 'gro ba re dkyus thog re bzla /
dbugs ngal gso ba na mchil ma re mid pas /
gre phug gi a de nyid las a mang du chad nas khong pa'i nang thams cad khengs par bsam /
thun 'jog pa na gre phug gi a de nyid khong ba'i nang du song par bsam zhing /
pa spu'i khung rnams kyang yi ge re res bltams shing /
a yig rnams las kyang 'od zer lcags kyu lta bu dang /
ut+pal lta bu 'phros pas gsung rab mtha' dag gi don rtogs pa'i shes rab kyi snang ba dang /
tshig don rnams mi brjed pa'i gzungs khyad par can thob byung snyam du bsgom par bya /
'di ni mtshan brjod las /
a ni yig 'bru kun gyi mchog /
ces pa'i don /
paN+Di tas /
gre phug a dkar dag las 'od 'phros pas / /
zhes sogs bkod pa'i gdams pa yin no / /
thos pa 'dzin pa'i gdams pa ni /
rang skad cig tsam gyis kyang rung /
'jam dpal du bskyed pa'i snying kar ut+pa la 'dab ma cung rnying pa'i rnam pa can gnyis zur la kha sbyar gyi dbus su / /
rang sems a dkar yongs su gyur pa las /
shes rab rkang drug gi rnam pa legs bshad kyi sbrang rtsi len par brtson pa zhig tu bsgom /
ut+pal gyi yu ba gnyis rna ba g.yon la zug pa rna ba'i dbang po dang dbyer med du bsam /
nyan bya'i chos yan lag brgyad ldan gyi bdud rtsir bsgom pa nyan pas /
rna ba'i ut+pal gyi 'dab ma rgyas /
don gyi zil mngar rang sems rkang drug pas spyad pas tshim par sgom mo / /
'di gsung rab klog pa dang /
dpe cha 'dzin pa sogs la yang bsgoms pas khyad ce bar myong bas grub po /
paN+Di ta bi b+hu tis rna par ut+pal bsgom pa 'ba' zhig mdzad kyang /
bla ma paN chen gyi zhal gdams khro phu pas slob ma'i don du bris /
'di'i dam tshig chu chos dang chos smra ba la skyon rtog gi blog byung bkal che'o / /
de byung n+ba nyan pa'i chos kyis phan mi thog /
bsam du mi thub shes rab 'chal ba'i rgyu che shos yin no / /
des mtshon nas nyin gnyid log ba /
log g.yem spyi dang /
khyad par dkon mchog gi rten gyi drung du 'khrig ba bsten ? shes rab 'chal ba'i rgyur sha gro ngas gzab bo 'chad pa'i man ngag ni /
rang 'jam dpal du bsgom pa'i lce padma dkar po 'dab ma drug pa gcig tu bsgoms pa'i lta bar zla gdan lce dbang go ngo po a dkar po /
'dang ma drug la 'bru drug bsgom /
de la 'jam dpal kyi thugs ka nas /
shes dab gyi 'khor lo spyan drangs nas thim par bsam /
lte ba'i a las gang 'chad cing rtsom pa'i ming tshig yi ge rnams lhag chad nor 'khrul med par gsal gdab /
gzhan yid 'dzin nus pa'i legs bshad 'byung bar mos la 'chad cing rtsom mo / /
man ngag 'di @# / /
ni spobs pa bzang zhing /
rang gis bshad pa dang nyan pa'i chos kyis gzhan la phan pa dang /
gzhan gyis ngag mnan pa sogs kyis mi sdigs bas zab / / / /
rdzas la brten nas shes rab 'phel thabs sni /
bcom ldan 'das yang dag par mchod pa dang /
maN+Dal byas la de'i mdun du rim gyis thob mar shu dag sran ma tsam za /
de nas de las che tsam la gom pa nas zho phyed kyi bar du spyangs la /
de nas shu dag dkar po zho phyed kyi tshad la lan brgya rtsa brgyad mngon par bsngags pa 'o ma'am /
mar dkar la sbyar /
tho rangs bya gag gi skad ma byung ba la zla ba gcig tu 'thungs na /
glen pa lug lta bu dang /
ngag smra mi shes pa yang blang dor gyi gnas rig cing smras mkhas par 'gyur ro / /
dbyangs snyan par 'gyur ro / /
zla ba drug bsten na ma thos pa'i bstan bcos rnams kyi don rnams kyang rtogs shing thos pa 'dzin par 'gyur ro / /
rgya mtshor 'bab pa'i chu la ske nu btsam du brgal la dza ti'i me tog 'bum phrag gcig blangs nas sngags re brjod /
me tog chu klung du dor bas /
me tog phung pa gcig rgyun las zlog nas 'ong bas de lag pas bzung la sos ma reg par mid na thos pa 'dzin pa dang /
ngag gi dbang phyug thob par 'gyur ro / /
bod du dza ti'i me tog mi rnyed pas /
phu chu chen bo 'bab pa'i lung ba kha lhor lta ba'i shing glang ma'am /
ba lu'i me tog gang rigs 'bum phrag gcig blangs nas sngar ltar byed pa'am /
yang na me tog stong phrag gcig blangs nas re re la sngags brgya rtsa brgyad brjod cing chu la bskyur ba sogs sngar bzhin bya'o gsungs /
me tog de gnyis gang rigs 'bum gyis sbyin sreg gi chos byas na yang sngar ltar phan yon 'byung zhing shes rab 'jam dpal rdo rje dang 'dra par 'gyur ro / /
g+hi haM dang /
a ru rnam rgyal /
tham gser mdog zho do'i tshad kyi phye ma la brgya rtsa brgyad bsngags la thor ngas bya skad mi grag pa'i dus su 'jam dpal gyi sgom blas dang /
mdun du 'jam dbyangs bsgoms la me tog sna tshogs pas mchod cing /
de bzhin du ci 'byor ba'i mchod pa maN+Dal dang bcas pas mchod cing /
rang skyur gyi lug la sbyar te zla ba drug 'thung na thos ba 'dzin cing ngag gi dang d+ph+yug the tshom med par 'gyub bo / / / /
gsum pa rtsod pa ni /
rang rje btsun du gsal ba'i mchog spyin gyi mthe bod gi rtsel ral gri'i rtse phyir bstan pa'i 'chang bzung la chang la sogs pa rang bcos pa ma yin bskyur pa skyur du ra'i khu pa lta bu zhes gsungs /
a dkar po'i rnam par gnas pa /
'chang bzung gi I 'od zer gyis rdo khab len gyis lcags len pa bzhin du kho'i shas rang rnams drangs te 'chad bzung gi a la thims kho'i shes rab kyang rang gi shes rab kyi grogs su gyur pa dang /
ral gri'i rtsel me rab tu 'bar bas phyir rgol de nyid kyi lce gzho thul gyis bsregs par bsam la sngags bzlas pas /
phas kyi rgol ba mtha' dag las rnam par rgyal bzod par 'gyur ro / /
zhi bsran ma sogs kyi las sbyor ni /
rgya sran nam /
bal sdran zhes pa bod na yod pa 'dis kyang rung bas /
de lta bu'i sran ma me la ma reg cing /
mar nag dang /
chu dang /
mar dang /
bud med dang /
khyad par dam tshig dang sngom pa nyams pa sog ? @# / /
reg cing /
'gom yug ma song ba /
ma rul ba srin la sogs pas mkhyer ba yongs su smin pa bdud rtsi lnga'am nang mchod bran /
dri bzang gis bsnyug la spos dkar gyis bdug la skam pa rnams ba dmar mo 'am /
ra dkar mo'i 'o ma 'am med na dri bzang gi chu la sbang ba'i sran ma rnams dar dkar po dri ma med pas chig rkyang du dril /
zla ba gzas zin pa'i cho bdag bskyed mdun bskyed dang /
mchod pa maN+Dal sogs kyi mchod pa de'i mdun du gnas par mos la /
rang kha shar du phyogs pa'i khar sran ma rnams bcug /
lus spyi dang khyad par gdong la zla 'od mi phog cing /
rang gis zla ba ma mthong ba byas /
sgrub gogs kyis gzas zin pa dang /
btang ba sogs byar byed du gcug la /
ji srid gza' las ma grol bar lha la dmigs shing gzhan du ma yengs par rig sngags kyi rgyal po legs par bzla bar bya la /
de nas sgrub grogs kyis gza' las grol par bshad pa dang /
mchod gtor sogs byas te kha nas phyung ste myu gu 'khrungs pa ni grub pa'i mtshan ma yin zhing /
de nas bal sran myu gu can chu gtsang ma khyor ba gang gis phul sos ma reg par mid par bya'o / /
myu gu med pa rnams la ma reg par phye mar byas te mi ma yin gyis zin pa'i mgor sngags bzlas shing gtor bas gdon las grol par 'gyur ro / /
ral gri'i rig 'dzin kyang ma yu ral gri ta su ba dang /
paN+Di ta zhes pa'i lcags gang yang rung ba la byas pa'i ral gri khru gang ba /
ut+pal gzhon nu mthing ka'i mdog 'dra ba lag pas bzung /
phyi rol tu sgrub grogs kyis bya ra byas /
nang du rang nyid 'jam dpal du bskyed /
gzhan du ma yengs shing theg pa dman pa'i yid la byed bcung zad kyang med par sems can thams cad la khyab pa'i sems kyis ba zla zhing de yang lag pa g.yas pas lte ba'i thad du 'phreng ba 'dren zhing blas pa na /
grogs pos zla ba grol bar brjod pa dang /
ral gri bzung bzhin du nam mkha' la 'phur nus so / /
de bzhin du 'khor lo dang /
rdo rje dang /
rtse gsum dang /
mda' dang /
tho ba dang /
zhags pa la sogs pa'i rig 'dzin kyang bsgrub po / /
de skad du yang /
slob dpon Ar+ya de bas /
de bzhin ral gri ut+pal lo ma 'dra / /
tshad dang ldan pa yid du 'ong ba la / /
thog mar bsrungs nas bsgrub pa bya ba ni / /
lag pa g.yas pas legs par bzung nas su / /
zla ba gzas zin grol dus ral gri des /
rig 'dzin 'gyur te g.yo zhing nam mkhar 'gro / /
rig 'dzin rnams kyi thog mar 'gro ba ni / /
ral gri grub pa de ni stobs kyang che / /
gzugs mchog gyur pa gser gyi btso ma 'dra / /
skra yang rab tu 'khyil ba lcang lo bzhin / /
zhes gsungs /
'grel bar yang tshad dang ldan pa zhes pa ni khru gang bzhe ? lungs so / /
bcud len ni 'o ma 'am /
zho'am /
mar gsar gang yang rung ba snod gtsang ma'i nang du bkang ste /
gza' las mgrol gyi bar bu lag pa g.yon gyis kha bkab ste g.yas kyis nying khar phreng ba bzung /
sngags bzlas te sgrub pa lto ma 'thung gong la zhag nyer gcig 'thung na lo lnga brgyar 'tsho bar 'gyur ro / /
padma 'am bun+Da ri ka ma rnyed na tsam pa ka'i me tog gis sbyin sreg 'bum byas na bcom ldan 'das ngag gi dbang phyug @# / /
gi zhal mngon sum du mthong bar 'gyur ro / /
de bzhin du bi la pa'i spyin sreg 'bum byas na 'jig rten gsum gyi rgyal srid 'grub bo / /
bod du bil ba'i dod shug 'brul byas kyang rung ngo gsungs so / /
'bral til zho gro nas sran ma ste 'bru lnga bsres pa'i mar gyis sbyin sreg 'bum phrag gcig byas pas /
gnod spyin mo dang /
glu mo la sogs pa 'gugs par byed de / /
de skad du yang 'grel pa las /
oM wa kye daM zhes pa la sogs me tog dang spos ma ti ka dang 'grel lo / /
sbyin sreg 'bum phrag bzhi byas na zhes pa ni /
shar du las thams cad pa'i thab khung zhes pa ni lhag ma'o / /
'di dag ni gong du bsnyen cing sngom pa dang ldan pa'o zhes sogs kyis rgyas bar bshad pa lta 'dug pas legs par go'o / /
smras pa /
sgrub pa tsam gyis blo gros 'od stong gis / /
'chad rtsod rtsom pa'i rigs lam bye ba brgya'i / /
'dab stong bzhad pa'i bcud myang grags snyan glu'i / /
dar dir byed do 'jam mgon khyod drin rmad| |nyi ma bye ba'i 'od can mkhyen rab ter / /
dran pas rnam dpyod 'bum du bzhad ci mtshar / /
mi dman las kyis byas pa'i rta bdun par / /
bltas bas chu skyes mang po'ang bzhad min nam / /
gsang gsum yon tan gter gyas rgyal ba kun / /
gcig tu mdzad kyang mtshungs min mgon po 'dis / /
'phags pod mkhas grub bye ba bskrun mdzad pa / /
mes pos bdud rtsi'i zas ldan rnam sprul bzhin / /
mgon khyod mnyes pa'i sgrub thabs bdud rtsi'i 'od / /
bskrun pas mtha' klas 'gro ba'i blo mun sangs / /
blo gros rgyu skar ma 'dres rab tu bkra /
thams cad mkhyen pa'i kun+da bzhad par shog /
'char bde go rim mkhas dang phra 'dzangs blo / /
ku sha'i rtse ltar dpyad gsum dag pa'i dag /
skyon brgyad bral pas blo ldan yid 'phrog pa'i / /
'chad la thogs med ltar mdzod mkhyen pa'i gter / /
sgra dang don gyi phra zhib bye ba brgyas / /
sgrub dang sun 'byin sgo nas 'khrul ba kun / /
gzhom la zla bral dpal ldan grags pa bzhin / /
mkhas kun yang rtse mdzod cig rgyal kun yab / /
rgya che'i don bsdu mtshang gab dkrugs sngebs / /
tshig dang don re'i spros ba stong 'gyed cing / /
dka' ba'i gnang 'byed the tshom kun gcod pa'i / /
rtsom la dbyangs can dngos mdzod 'jam pa'i dbyangs / /
tshe rabs kun tu mgon khyod gtsug bsten nas / /
rig gnas lnga dang thos bsam skom gsum gyi / /
yang rtse thob ste mkha' mnyam mar gyur 'gro / /
grol la nye ba'i sras brgyad lta bur shog /
ces sgeg pa'i rdo rje'i lugs kyi 'jam dbyangs dkar po'i sgrub thabs byin blangs rgyur 'jug bdud rtsi'i 'od can 'di yang bdag pas gzhan gces pa'i byang chub kyi sems dang gnas lugs mdon du gyur pas chos brgyad sgyu ma lta bur gzigs pa /
rim gnyis kyi rnal 'byor dbang phyug chen po slob dpon rin po che grub pa'i dbang phyug skal ldan rgya mtsho'i spral sku ngag dbang 'phrin las rgya mtsho'i gsung gi me tog gis nyin bde che legs bcas ba skul ngor /
rgyal ba thams cad kyi bdag po'i sgrub thabs gnyis gzhir bzhag 'di'i rgya gzhung gang yod dang @# / /
rgyad dang 'grel bar yang yang dpyad nas chos 'di'i skor rang gzhan du mal mdzad pa rdzogs par thob pa'i mang du thos pa'i dge slong ngag dbang brtson 'grus sam /
ming gzhan 'jam dbyangs pa zhad ba'i rdo rje zhes bya bas rang gi yid la'ang goms pa'i slad du sug bris byas so / /
! / /
na mas+s+war swa styai /
sau mo pU r+Na bA daH ni lot+pal lA kaSha| phrA bA la swoSh+pA mu k+tI dan+tA shreN+Na| hA syaM pA g+ga s+s+wa rA mr-I l+lak+Sha s+sharH d+hIH kau mU da phuM l+la he swa ra swa stiH zla rgyas zhal la ut+pal la sdon po'i spyan| /
byi ru'i mtshu mdzes mu tig tshams dkrigs nas / /
bzhad pa'i gsung dbyangs bdud rtsi 'bum spro bas / /
blo gros ku mud bzhad mdzad dbyangs can ma / /
pa mtha' bral ba'i shes bya' khengs pa de / /
khyod kyi mkhyen rab kun gsal 'gram pa na| |rgyu skar bzhin du ma 'dres bkra ba des / /
rgyal ba kun kyang khyod la yum du sgrogs / /
dkon mchog tA la za ma tog gi mdo / /
gser 'od mngon brjod dbyangs mdo snyan ga gzhung / /
bkra shis brgyad pa dpa' po gcig grub rgyud / /
'jam dpal rtsa rgyud dmar nag rgyud gnyis sogs / /
mdo rgyud paN grub man ngag rgya mtsho'i gting / /
dpag dka' de las rgya bod paN grub brgyas / /
sgrub 'phrin nor bu'i phreng pa mang spel bas / /
blo gros nor ldan legs bshad dbyig gi mdzod /
mig kya'i gan mdzod gling 'dir phye ba sAm / /
de la 'dir dbyangs can ma'i sgrub thabs la khungs dang /
sgrub thabs /
las sbyor gsum /
dang po ni /
gong smos mdo dang rgyud de dag sogs dang /
l+'+g+rel ba ci rigs dang bstan bcom du ma nas lha mo 'di'i rnam 'gyur 'khor grangs sku mdog sna tshogs pa bshad pa las /
'dir dbyangs can ma dkar mo pi waM lha mo nyams su len pa la rgyun pa'i nyams len dang /
sgrub thabs kyi rnam grangs bshad pa gnyis /
dang po ni /
lha mo 'di nyams su len par 'dod pas /
sdig pa mi dge pa spangs shing tshangs par spyad pa dang /
khyad par du thub na rdzun mi smra /
sha chang sgo gtsong sogs spangs /
khrus dang tsang sbral brtson pa'i gang zag gis rab 'di'i dbang chen nam /
gshin rje gshed bcu gsum ma lta bu'i dbang thob pa'am rjes gnang byin rlabs lung sogs thob pas gnas spyi rgyud ltar gyi yid du 'ong bar bde ba'i stan la 'dug ste /
skyabs su 'gro ba bya /
chad med bzhi bsgom /
sems can thams cad kyi don du sangs rgyas thob par bya /
de'i ched du sgra dbyangs lha mo'i sgrub thabs nyams su drangs snyam du bsam zhing /
swa b+hA wa'i sdags kyis chos thams cad snang la rang bzhin med pa me long nang gi gzugs brnyen lta bu'i nang du baM las padma dang /
a las zla ba'i dkyil 'khor kyi steng du bdag gi sems nyid hrIMH dkar po las 'od 'phros /
'phags pa mchod /
sems can gyi don byas /
tshur 'dus yongs su gyur pa las /
rang nyid lha mo dbyangs can ma dkar mo zhal gcig phyag gnyis ma 'dzum pa'i mdangs can /
dgyes pa'i spyan gnyis rgyud mang skreng ba la gzigs shing /
dbu skra'i thor cog me tog dkar po'i 'phreng bas bcings pa /
sil bur 'phyang pa rnams la gser gyi dril bu g.yar kha dpag tu med pa 'khrol ba /
phyag g.yon na bai DUr+ya sdon po las grub pa'i li? wang rgyud stong dang ldan pa bsnams pa @# / /
phyag g.yas ba'i 'du byed kyis bsgyur bas lha dang dri za sogs skye dgu rnams kyi yid rang dbang med bar 'gugs pa /
rin po che dang dar sna tshogs kyi rgyan can /
pacanya leka'i stod g.yogs dang smad g.yogs kyis mdzos pa /
padma dkar bo'i chun 'phyang dang ldan zhing /
gzhon nu ma lo bcu drug lon ba'i na tshong can /
reg na bde bskyed pa'i nu 'gur gnyis rgyas pa /
chags ba'i nyams dang ldan bas g.yon du 'gying zhing /
bad zla'i gdan la tsog bu'i tshul gyis bzhugs ba /
sbyi gtsug tu zla ba'i dkyil 'khor gyis mtshan ba gcig tu bsgom /
de nas bdag gi snying mgo gyen tu bslangs te tshal ba brgyad du gyis pa las /
padma dkar bo 'dab ma brgyad ba'i lte ba ljang ser /
ze'u 'bru dmar ser gyis bskor ba'i mtshams nas nyi ma stong dang ldan ba'i 'od zer 'phros bas snying gi mun ba sel bar byed pa /
de'i lte bar zla ba'i dkyil 'khor gyi steng du bdag gi sems nyid dbyangs can gyi ngo bo hrIH gi rnam bar bsgom /
'dab ma rnams la mdun nas brtsams te g.yas bskor du /
a A i I u U r-i r-I la laM l-I /
e ai o au i aH gsung dbyangs yan lag drug cu'i ngo bor bsgom /
sngags rnams 'od dang bcas ba gdan la ma reg tsam du bzhugs pa /
de nas yig 'bru rnams las 'od zer 'phros /
sna bug g.yon pa bkag nas rlung cung zang phyir btang /
rgya mtsho'i 'gram na lha mo bzhugs ba'i thugs kar phog bas thugs rgyud bskul bas lha mo shes rab kyi 'khor lo dang bcas ba mdun gyi nam mkhar sbyan drangs /
oM swara swa sti hrIH ar+g+haM bra tI rtsa swAhA /
nas sha bta'i bar sbyar la mchod /
bstod bas bstod nas /
rlung chung zad rdub pa dang mnyam du rang gi sna bu ga g.yon nas zhugs te lha mo rang dang /
'khor lo thugs ga'i sngags 'khor la thim bas gnyis su med bar gyur bar bsam la| lha mo'i sku bde stong sgyu ma lta bu'i brgyal dang gsal snang brtan pa'i sgo nas ci nus Tun re la bzlas ba bya /
de yang 'khor lo'i lte ba'i hrIH yig dang mtha'i dbyangs yig gnyis mar me'i phreng ba ltar dkar zhing gsal ba'i 'od zer gyis lus kyi rang thams cad shel bum nang gi mar me'i 'od ltar dkar med gyis khengs /
mi shes ba'i mun ba thams cad sangs /
shes bya thams cad blo yul du lam lam shar ba dang 'chad rtsod rtsom gsum la blo gros kyi snang ba thogs med du rgyas lus ngag yid gsum khyab bar gtso bor bsgom /
skyon bzlas ba bya ba ni /
hrIH zhes brjod bas thugs ka'i trIH gi nA da las mar me gcig las gnyis chad pa ltar hrIH gi phreng ba phyung ste rang gi zhal nas thon /
lte bar zhugs te /
snying ka'i hrIH la thim bas 'gal me'i 'khor lo ltar 'khor ba'i 'od zer gyis thog med nas kyi sdig sgrib thams cad dang / /
khyad par du mi shes pa'i mun pa thams cad bsal /
shes bya thams cad la blo gros kyi 'jug ba '+r+g+ya phrag ku sha'i rtse mo lta bu dang /
gsal snad mtha' yas brgyas bar la ma /
hrIH re brjod ba dang 'khor lo de 'khod 'dus mnyam ? dmigs nas hrI nyi zhes bzlas ba bya'o / /
de yang rgyun tu 'khor lo'i 'od zer dpag tu med pa phyod pa brtsar 'phros pas /
phyogs bcu'i sangs rgyas dang /
byang chub sems dpa' thams @# / /
cad kyi thugs rje dang 'phrin las /
nyan rang thams cad kyi ye shes /
lha dang drang srong rnams kyi rig pa /
sngags 'chang grub ba brnyes ba rnams kyi mthu dang rtogs pa /
tshangs pa dang brgya byin paN+Di ta rnams kyi 'chad rtsod rtsom ba'i shes rab /
nor bu dang sman rtsi bcud thams cad kyi nus ba rnams bsdus te lte bar zhugs /
snying ka'i hrIH la thim bas lus thams cad bde gsal 'od dang bcas pa bas gang /
'khor 'das kyi yon tan thams cad mngon du gyur bar bas mal tshig gzhan gyis bar chod pa dang ha cang myur ba dang bul ba dang ring thung log ba sogs skyon brgyad dang bral bar rab 'bum dang /
'bring nyi khri /
tha ma lnga stod bzal bar gsungs te /
shad kus dbyangs can sgrub thabs las /
'od zer dkar po rnam 'phros bas / /
snying gi mun pa ma lus sel / /
sngon du rig pa 'bum phrag gcig /
nyi khri lnga stong bsnyen pa bya / /
zhes gsungs so / /
gzhan las 'bum phrag gcig gsungs ba mad ste /
dbal 'dzin gyi dbyangs can ma dmar mo'i sgrub thabs las /
ji srid 'bum phrag yongs su rdzogs ba 'am / /
rdzogs nas kyang ni las kyi rim bzhin bya / /
zhes dang /
sgrub thabs rgya mtsho'i bi wad lha me'i sgrub thabs las kyang /
de rjes 'khor lo 'kho rang yis / /
mun chen snying la gnas ba la / /
mi g.yo rang snying sa bon la / /
blo dang ldan bas brtan bar bsgom / /
de nas 'bum du bzla bar bya / /
zhes gsungs ba sogs yod la /
de ltar yod kyang bsnyen sgrub nus lngan byed na 'dir ni 'bum phrag /
de'i steng du nge bzhi 'gyur 'bum phrag snga dag gzhan bcad nas bzal dgos te /
sngom 'byung las /
rdzogs ldan la ni bzlas bya gcig /
rtsod dus bzlas ba bzhi 'gyur ro / /
zhes dang /
'jam dbyangs kyi gsung bzhin lha sa rgya phibs 'og tu rdze rin po ches mdzad pa'i dbyangs can ma'i sgrub thabs las kyang /
'bum phrag lnga'i bar du bzla'o / /
zhes dang /
rgyal pa dge 'dun rgya mtsho'i 'di'i sgrub thabs las kyang /
'bum phrag nyi khri lnga stong la sogs ba bzla bar gsungs kyang 'bum phrag lnga 'am /
rtags ma byung gi bar du bzlas ba bya /
zhes dang /
dba' bo gcig grub 'jam dbyangs dang /
dbyangs can ma gtso 'khor lnga ba gnyis kyi yab kyi skubs su dba' bo gcig grub las /
sngon du gsungs ba'i tshogs sngags 'di gong du smos pa'i rim bas 'bum phrag bzhi bzlas la de nas dbyangs can gyi mar ram /
zhes gsungs la /
smra ba can ni /
sgrub thabs rgya mtsho'i dbyangs can chen mo'i sgrub thabs las /
de bzhin du gso sbyong blangs nas mi smra bar gnas nas /
rgyun du lta'i ba rgyal dang bcas bas sngags bzlas shing /
las gzhan mi byed bas zla ba gcig gis dbyangs can ma'i drag thob par 'gyur ro / /
zhes dang /
dba' bo gcig grab las kyang /
mi smra ba'i bzlas la byas na zla ba gcig gis dbyangs can ma'i ngag rab tu thob rar 'gyur ro / /
zhes gsungs pa'i phyir /
de ltar bsgom zhing bzlas bas dngos su dang rmi lam gyi rtags gnyis 'byung ste /
dngos su'i rtags ni sngar bas dran ba gsal zhing lce @# / /
bde ba dang /
gzhung mang du 'dzin nus pa /
snyan ngag rtsom 'dod pa sogs dang /
rmi lam gyi rtags ni bu mo dkar mo yid du 'ong brgyan gyis brgyan pas dkar gsum gyi zas byen pa dang /
de zos pa dang /
shing thog dang rtsi sman sogs byin bzos pa dang /
sbrang rtsi byin nas zos pa dang /
shel dang /
thod le kor dang /
shing bzang po dang /
me tog gi tshal sogs dang /
rin po che dang /
me tog gi phreng ba snyer ba dang /
nyi zla shar ba dang /
mar me 'bar ba dang /
me tog 'thu ba dang| chu gtsang ma'i rgyun la 'thung ba dang /
khrus byed pa sogs 'byung zhes sgrub thabs snga ma phal cher na 'byung /
rtags gnyis po ma byung na lan bdun gyi bar du spogs la bya /
tha ma la mi yong pa mi srid gsungs so / /
padma 'dab brgyad kyi tshab la 'khor lo rtsibs brgyad bsgom pa'i sngags 'khor yang pi wang lha mo'i sgrub thabs su bshad pas shin tu myur ro / /
dmigs pa mi gsal ba dang rtags gnyis 'gyang pa 'byung na dbyangs yig bskyel la mgon du bstan hrIH mgo thur du bstan la lte ba nas thon khar zhugs /
hrIH la thim zhid 'khor ba'am /
yang na yig 'bru rnams 'khrab par bsgom pa ni gnad 'babs sam /
spogs chog drag po yin no /
thun mtshams su gtor ma 'bul ba ni /
snod gtsang mar dkar gsum dang shing tog sogs ci 'byor pas lha mo 'di dang nor rgyun ma'i gtong ma dang mchod pa bshams la chab kyis bran /
bsangs chu gtor la -i mra tas bsangs /
swa b+hA was spyangs /
stong pa nyid du gyur /
stong pa'i dang las oM las rin po che'i rnod yangs sher rgya che ba'i nang du oM 'od du zhub las byung ba'i lha rdzas kyi bdud rtsi'i rgya mtshor gyur par bsams wa /
oM AH hUM lan gsum dang a ka ro lan gsum brjod cing byin gyis brlabs /
mdun du lha mo bskyeng la spyan drangs te thim ba'i lngag 'od zer gyi sbu gus drangs te gsol bas dgyes bar bsams la /
oM swa raswa s+d+ti hAH i daM pa le taM kha kha khA hi kh+'+hi zhes pa bdun nam gsum gyis bsngos /
oM swa ra swa sto argahaM phra tI ts+tsha swAhA /
nas /
shap+ta'i bar sbyar bas mchod /
ma lus rgyal pa'i ye shes sgyu 'grul gang / /
phyag na padmo'i tshems dkar ze'u 'thu las / /
yid 'phrog 'jo sgog lha mo'i skur bstan pa / /
ngag dpang lha mo'i zhabs la phyag 'tshal lo / /
kai la sha yi phung po ltar mdzes sku / /
ston ka'i zla ba lan brgyar phyis ba'i zhal| |ur+pal nags tshal nye par 'thos pa'i spyan / /
bcu drug lang tsho'i dpal mnga' khyod la 'dung / /
zhal nas dbyangs gsal phreng ba'i glu dbyangs dang / /
phyag gnyis dri ba'i phang 'gro'i sgra snyan gyis / /
kun gyi rna ba'i bcud len rgyas mdzad dam / /
zhabs gnyis tsog pu'i tshul gyis 'gyid la 'dud / /
hrIH yig dbyangs gsal phreng ba'i 'od ris can / /
shes rab 'khor lo snying la bran bas kyang / /
'chad rtsod rtsom la thogs pa med pa'i blo / /
ster mdzad ngag dbang lha mo khyod la 'dud / /
bshad pas blo gsal tshogs rnams dga' bskyed cing / /
rtsong bas phas rgo lam lus zil gyis gnon / /
sde ba legs rtsom pas mkhas rnams mgu byed pa'i / /
'chad rtsod rtsom pa'i shes rab bdag la stsol / /
ces bas bstod la /
gzhan yang dgos @# / /
'dod ma lus 'byung zhing / /
dad ldan re ba yid bzhin sgrub mdzad / /
'gro rnams mi shes mun pa sel ba'i / /
dbyangs can nor bu de la bstod do / /
zhes sogs rje rin po che'i bstod pa ci rigs dang /
'dod don gzhan yang skabs 'dir gsol ba btab pas zhal gyis bzhes par bsam /
nor rgyun ma yang spyan drangs la gtor ma cig car ram /
sngar ltar brlabs la a ka ro 'am /
oM ba su d+ha ri ni i daM ba li ta kha kha khA hi khA hi gsum mam bdun gyis bsdo /
nor gyi dngos grub zhus| gzhi bdag gtor ma yang skabs 'di 'am ci rigs la bsngos /
bar chad zhi zhing 'dod don sgrub pa'i 'phrin las bcol bar bya'o / /
smras pa /
rmad byung yon tan rgya che grang med kyi / /
gter ldan rdzogs pa'i sangs rgyas 'jig rten mig /
ma 'dris gnyen ba shes rab 'byams thams cad kyang / /
skyed ba'i yum chen dbyangs can kun mkhyen kyi / /
ma rgan rmongs pa'i blo gros mig ldongs pa / /
sa rdul rjes 'gro 'di kun legs bshad kyi / /
nyi ma'i zer gyis shes rab 'dag stong du / /
bzhad pa'i smra dbang rkang drug dbyangs sgrogs shig /
'dir 'bad dge ba'i zla zer mkha' khyab kyi / /
lus can ye shes ku mud bzhad byas te / /
thub bstan bdud rtsis ma lus 'gro ba yi / /
rmongs pa'i tsha gdung ma lus bcil gyur cig / /
ces bi wang lha mo dbyangs can nam sgra dbyangs lha mor grags pa'i rgyal yum dbyangs can gyi sgrub thabs skal bzang mig 'byed bdud rtsi'i bum bzang 'di yang chos kun sgyu ma'i dpe bdun ltar mngon sum du gzigs pa /
dpal 'khor lo sdom pa sogs kyi sgo nas grub pa'i go 'phang mthon po brnyes pa'i grub chen slob dpon skal ldan rgya mtsho'i sprul sku ngag dbang 'phrin las rgya mtsho dang /
grub thob kyi zam ma chad pa'i rong po bdon chung bstan 'dzin dar rgyas kyis lo sda phyir chab shog rten nyin bde che legs mdzod gos khyad 'phags kyi bla bre /
dngul srang brgyad kyi phor ba 'bras kyis bkang ba dang /
dngul srang lnga'i snyug sgrogs khra rgyan 'brug ris can sogs dang bcas sgrub thabs las tshogs dang bcas dgos zhes yang yang bskul ba dang /
dus phyis gzhung lugs rab 'byams smra ba'i khyu mchog dka' bcu glo bzang snyan grags kyis ma rig gnyis sangs dang bcas yang bskul ba'i dor dbyangs can lha mo gtso 'khor bcu gsum gyi dbang chen mi tra brgya rtsan yod pa dang /
rjes gnang mi 'dra ba du ma dang /
su ma lo nas brgyud pa'i chos skor du ma thob pa'i shAkya'i dge slong mang thos 'jam dbyangs bzhad pa'i rdo rjes sug bris byas pa'i yi ge pa ni sog po blo bzang dag dbang gis byas pa 'dis kyang rgyal pa'i bstan pa phyogs dus kun tu rgyas par gyur cig /
! / /
na ma s+s+wa ra swa styai /
srid zhi'i rmad byung mdzes sdug gcig bsdus sku / /
mkha' khyab 'gro blor 'char ba'i drug cu'i gsung / /
kun rtog rlung zhi thugs rjes rtag khyab thugs / /
thams cad mkhyen yum ma la gus btud nas| |lha mo bsnyen sgrub zab mo'i khyad par dang / /
gegs sel bogs dbyung las tshogs gces rnams bri / /
de la 'dir dbyangs can lha mo 'di'i bsnyen sgrub las gsum gyi rnam bzhag la /
dang po khungs btsun pa'i lo rgyus dang /
bsnyen @# / /
pa dang /
sgrub pa dang /
de dag gi dus kyi dam tshig dang spyod lam /
gegs sel zhing bogs 'don tshul dang /
'di'i las rab 'byams las gces pa nyer mkho bshad pa drug /
dang po la bram ze phur bu'i rgya gzhung lha mo dang phur bu'i lo rgyus bi wang lha mo'i sgrub thabs gnyis dang /
sum lo sogs kyi sgrub thabs dang brgyud tshul rnams yin la /
de yang rje rin po che nas brgyud pa dang gzhan nas brgyud pa gnyis sogs yod pa zur du shes par bya'o / /
gnyis pa bsnyen dus kyi khyad par phal cher sgrub thabs su bshad pa ltar byas la /
grangs dang /
rtags mtshan dang /
dus zla drug gi bar du bsgom la /
kha skong ngam bcu cha'i sbyin sreg byed tshul rnams yin te /
legs grub dang spyi rgyud sogs rgyud sde bzhi ka'i dgongs pa yin no / /
gsum pa sgub tshul la du ma yod kyang 'dir ni snga ma'i gsung rgyun ltar bkod na /
'di sgrub par 'dod pas gnas dpen pa'i sa phyogs gtsang mar rgyud ltar khrus dang gtsang sbral gnas bas /
sgrub ba'i dkyil 'khor rjes gnang gi dus ltar bris shing bkod pa'i lte bar lta mo'i sku'am mtshan ma bzhag la /
mthar mchod gtor gang dogs bshams la /
thog mar bdag bskyed mngon rtogs ltar dang /
de rjes mdun skyed lha mo yig 'bru dang bcas pa bskyed la /
mchod yon man ngag ltar bsgrubs pas spyan 'dren dgos pas /
de ltar spyan drangs la rgyud sde spyi rnam ltar mchod bstod rjes su bdag mdun la brgyal gsal snang bskyed nas /
bzlas pa'i skabs su sngags kyi phreng pa rang gi zhal nas mdun skyed kyi zhal du 'khor zhing mngon rtogs ltar dngos grub thams cad dang khyad par shes rab kyi dngos grub thob bar bsam la bzlas nas gsung gi rjes gnang ltar dngos grub len pa yin la /
'di tsam las ma byung yang thog mtha' bar gsum gyi bya ba 'ga' zhig zhal las shis dgos shing| dam tshig yang mang ngo / /
'di shin tu gces so / /
bzhi pa la de dus kyi dam tshig dang /
spyod lam gyi khyad par dang /
gegs sel zhing bogs 'don pa gnyis /
dang po ni /
bsnyen pa dang /
sgrub pa thams cad kyi dus su spyi rgyud dang legs grub kyi rgyud ltar gyi gnas yo byad spyod lam bsgom tshul sogs bya spyod kyi skabs 'dir shin tu gal che zhing /
de dag gi gtso bo dag la ci lcogs bya la /
khyad par du dkon mchog ta la las /
tam bur yi chung ma dbyangs can ma / /
tshangs pa'i bu mo yid las byung ba ste / /
bden dang dam bcas mi 'gal rnams kyi yang / /
sems dang yid dang kha yi sgor zhugs te / /
dbyangs can chags bcas zhe sdang can de yang / /
brtul zhugs grub mthun dbyang kyi yan lag gis / /
yid 'ong skad kyis 'jig rten mgu byed na / /
yon tan ye shes phyug rnams cis mi byed / /
ces gsungs pa ltar gtso bor rjes su 'dzin pa'i rgyu ni /
dus dang gnas skabs thams cad du gtsang sbra lhur bya /
lham dang stan dang sga la sogs pa sngas su mi gzhug /
rang nyal ba'i steng du lham bkal ba dang grad pa gtags pa'i 'og tu mi bsdad gsungs pa ltar dang /
mi dge ba spyi dang khyad par du rdzun ngag kya la chos spong ba rnams spangs shing tshangs par spyod pa dang /
bsnyan sgrub dus smra ba bcad pa sogs gal @# / /
che ste| 'di'i sgrub thabs lnga'i nang gi nam mkha' lding gi bstan bcos las /
rdzun tu smra ba rnams spangs shing / /
tshangs spyod la ni gnas pa dang / /
rtag tu gtsang sbra la dga' bas / /
tshig gis bar ma chad pa ru / /
zhes gsungs so / /
de bzhin du gsung rab kyi yi ge tshun chad la gus pa dang /
dung dang rdo rje sogs lha'i phyag mtshan dang mchod rdzas rnying ba sogs la'ang 'gom pa spang bar bya ste /
sbyong rgyud las /
rnying dang lha yi grib ma dang / /
phyag rgya yi ge mtshan ma rnams / /
gom pas 'gom par mi bya'o / /
zhes gsungs pa sogs so / /
gnyis pa gegs sel zhing bogs 'don tshul la sum lo'i man ngag dang /
dmar rgya'i man ngag dang /
rgya gar paN chen zung gi man ngag lo chen rin rnam gyi man ngag las /
dang po ni /
lha mo 'di sgrub pa'i dus su dngos grub chen po 'byung khar gegs bzhi 'byung bas de bsal ba ni /
thog mar gre lce bde ba'i dngos grub 'byung ba yin la /
skabs der grib kyis phog na gegs su 'gyur bas de bsal ba ni /
dang po sgrub pa la 'jug pa'i sngon rang nas gzhi bdag dang rang gi lhan cig skyes pa'i lha 'drel gtor ma bsngo zhing grogs bcol /
de nas snyan dang gas dang smra spobs kyi dngos grub 'byung khar lce dib bam lci ba yong bas nus pa can gyi sngags chu'am rdo rje rnam 'joms kyi khrus chu'am /
rten byin rlabs can la sku khrus gsol pa'i khrus chus kha bshal zhing gdong yang ku'o / /
'dzin bzang po'i dngos grub 'byung khar bud med la chags pa'i nyon mongs drag po skyes nas dbang bo mi thul ba 'byung bas de bsal pa ni /
dbang po lnga'i sgo kun snying la thug gi bar du rgyu ma'i nang tsam re stong sang nge bar bsam mo / /
de cig car byar mi rung /
des sel pa la the tshom med do / /
spyod pa dang dran pa bzang po'i dngos grub 'byung khar /
shes pa smyo 'bog gi tshul ston te /
de bsal ba ni /
rang gi snying chu shing gi yal ga ltar kha thur du bltas te gnas pa la re zhig blos gyen du bslangs nas gser gyi rdo rje rgya gram lci bas mnan par bsgom /
shes pa yul la mi 'phro bar 'jog pa ni gdams ngag gi gnad yin no / /
yang na khro bo gang yang rung pa'i snying po'am /
rtsa sngags kyis snying kha zum pa de thag pa'i tshul du bkyig nas de'i steng du gser gyi rdo rje rgya gram gyis mi 'gul par bsgom mo / /
sgrub thabs 'di la gegs sel 'di las zab pa med gsungs / /
gnyis pa ni /
'di la dmigs pa dang 'brel ba'i man ngag dang /
rlung dang 'brel ba'i man ngag gnyis /
dang po la gsum ste /
spobs pa bzang zhing myur ba'i gegs ni /
blo rgod cing phrag dog la khro ba'i skyon 'byung ste /
de'i gnyen por thun 'jog khar rang gi snying gi padma bsdus te dper na bum sku bsdus pa bzhin du bsams nas /
mtha' phar la bcom ldan 'das gshin rje gshed dam rta mgrin nam /
phyag rdor la sogs khro bo'i snying po sngags kyi phreng bsad ma du dkris nas kha mi phyed par bsam /
'di snying rlung gnon pa la yid ches phan no / /
gnyis pa blo gsal la nga dang spongs pa brtan pa dang /
brjed mi ngas pa'i dngos grub 'byung khar /
kun nas dkris bskye ba'i skyon 'byung ste /
de'i gnyen por @# / /
thun 'jog khar rang nyid 'jam dpal dkar po zhal gcig phyag gnyis ba bad zla'i gdan la rdo rje skyil krung gis bzhugs pa g.yas ral gri gdengs pa /
g.yon ut+pa la'i steng na bo ti yod pa'i yu ba thugs kar bzung pa /
rin po che'i rgyan can /
dar gyi sham thabs bcings bcung zad khros bar bsam la dbugs thub tshad nang du bzung ba lan gsum bsgom /
'dis ni shes rab skye bar 'dug gsung ?so / /
yang de tshe chags pa chen lug ru'i me tog gyi phye ma nang bar lto stong la tshod ma sogs dang sbyar ram bcung len ltar cung zad btang ba man ngag yin la mngan skyon yang bshad do / /
gsum pa ni /
rtsod pa'i ngag dang snyan ngag dang sdeb sbyor la sogs pa'i dngos grub 'byung khar de'i gegs ta ma bur la chung ma dbyangs can ma dad nor rgyun ma gnyis yod pa las de gnyis phan tshun phrag dog byed pas gcig mchod na gcig khro ba des na dbyangs can ma sgrub na nor rgyun mkhro /
des longs spyod? la gnod pas nam khas pa phal cher dbu la bor gnas zhes 'byung bas de bsal ba ni /
thu na mtshams thams cad du snod gtsang mar zan gtsang ma 'theb gyur bskyur la /
de la rgya blugs te /
oM AH hU gsum brjod bas bdud rtsir byin gyis brlabs la /
oM ba su d+ha ri hUM swAhA /
brtsegs gtor gyis chog go /
'di ni nor sgrub tu yang 'gyur ro / /
rlung dang 'brel ba'i man ngag ni /
shes pa rgod na thun 'jog khar 'khor lo'i hrIMH de lce nas slar lo gnas snying kha'i hrIMH la thim /
rlung man nal shes ba hrIMH la gtad la bsgom /
chags pa skye zhing thig le 'dzag na /
'khor lo'i hrIMH de snying kha'i hrIMH gi zhabs nas thim bar bsam zhing 'og rlung bsngams /
shes ba hrIMH la gtad la bsgom /
bar chad bsrung zhing dngos grub nye bar 'dod na sgrub ba la 'jug khar bla ma dang dkon mchog dang dge 'dun la mchod pa dang bsnyen bkur ci 'byor ba dang /
bdag sgrub pa cig bgyid pas de la bar chad mi 'byung zhing /
dngos grub myur du 'grub ba'i byir smon lam gdab par zhu zhes gtor ma btang /
byin rlabs zhu /
sngags mdud la sogs pa gdags so| |gsum pa ni /
yun ring bsgrub sa kyang ma grub na /
lto phyogs rgya mtsho'i 'gram lha mo gnas ba'i sa nas yang dang yang du lha mo spyan drangs de /
rang gi lus la bstim par bya'o / /
sgrub khang gi phyogs thams cad dri za'i bu mo rnams kyis bskor bar bsam par bya'o / /
me tog dkar bo'i tshal dang /
byang ba'i rgyal po dang /
dang ba'i bu mo sgra snyan sgrogs ba dang /
glang bo che dkar bo'i tshogs 'gyid pa dang /
drang srong bsam gtan bsgom pa dang /
rab tu zhi ba'i sbyin sreg la gnas ba'i tshul du lta mo mngon gsum du mthong ste /
zhabs la 'jus shing phyag byas nas /
dad pa dang gus bas nyin mtshan du bsgom bar bya'o / /
des kyang ma grub na hrIMH dkar po mgo thur du bstan ba la dmigs nas chos nyid kyi spros ba bzlog ste nyin mtshan thog thag ?hrIMH yig bzlas bar bya'o / /
las sbyor la /
rtsod ba las rgyal ba dang /
bug dang rims sogs zhi ba dang /
gzhan dbang du bya ba dang /
byis ba blo gros bskyed ba dang /
sbyin sreg gis blo gros skyed ba sogs dang lnga /
dang po la /
@# / /
rtsod ba las rgyal ba dang /
log smra las rgyal ba'i man ngag gnyis /
dang po ni /
gzhan dang shags 'gran pa dang /
chos kyi bgro gleng byed na de dus snying khar bsgoms pa'i dbyangs can ma'i 'khor lo gnyis po gang rung lce'i dbus su bsgoms nas 'od zer spro bsdu'i dmigs pas rtsod pa sogs byas na mi rgyal mi srid gsungs /
gnyis pa la gzhan sde dang rang sde gnyis las /
gzhan sde la rtsod na zhag gsum gong rol nas kho'i srog rtsa dbu ma'i nang du gser gyi mchod rten 'khor lo bcu gsum gdugs dang bcas pa /
lce la rdo rje gram 'od dang bcas /
ya rkan la zangs kyi 'khor lo rtsibs brgyad pa /
ma rkan la lcags kyi 'khor lo rtsibs brgyad pa /
gsum po de'i lte bar hrIH nag po gcig gis srog shing gi tshul du thal gyis 'gyur ba med par bsam /
rang gi lce'i steng du dbyangs can ma'i 'khor lo bskyed /
'khor lo dgug gzhug sngar bzhin byas la hrIMH che ge mo'i ngag stam b+ha ya nan zhes btags pa bzlas /
de nas rtsod pa'i dus su 'khor lo gsal gdab /
gang rung rung la mi bya zhing gal chen dbang las dang 'brel pa man ngag go /
de phyi ba dang rtsod tshul lo / /
gnyis pa nang ba dang rtsod na rang gi lce la sngar bzhin kho'i lce la rdo rje rgya gram gyis chog /
shags 'gran yang de bzhin no / /
gnyis pa ni /
rang ngam gzhan dug bzhi po gang yang rung bas zin pa de'i dbral bar dbus su dbyangs can ma'i 'khor lo dbyangs yig spangs pa hrIMH yang nA da dang bral ba 'thig la khad pa 'dra ba cig bsgom /
hrIMH hrIMH zhes grangs mi bzung bar bzlas pas hrIMH gi thig le nas bdud rtsi'i rgyun dkar po dpral ba la babs nas zla ba dang padma'i steng na mar bdal nas /
mgo bo'i steng nas rtsa gnas thams cad khyab /
rkang mthil nas sbyi gtsug man chad gang pas dug thams cad sor mo nyi shu'i sen mo'i bar dang /
bshad gci gnyis kyi lam nas chu nag po'i tshul du zangs se byung bar bsgoms na dug gis brgyal te 'gyel nas 'dug kyang /
dug byang nas dran pa rnyed de ldang ngo / /
sbyor ba 'dis ni rims nad thams cad kyang zhi bar 'gyur ro / /
gsum pa ni /
bsgrub bya gdug pa can rgyal po la sogs sdig ba'i las chen po cig byang na de las bzlog pa'i phyir bka' nyan de dbang du byas te bsgrub bya de mngon du mthong ba'i dpral bar dbyangs can ma'i 'khor lo dang /
padma dang /
zla ba dmar po /
zla ba yang gru gsum du byas pa yang rung /
dbyangs yig dang bral ba hrIMH dang zla ba dang padma'i 'od dmar po /
bsgrub bya'i lus thams cad kha dog dmar por bsgom ste /
yid kyis hrIMH che ge mo wa shaM ku ru hoH zhes brjod pas hrIMH dang zla ba dang padma'i 'od dmar pos bsgrub bya'i lus thams cad khyab cing /
'od dmar po'i nang du tshud pas sgrub pa po'i dbang du 'gyur zhing dag nyan par bsam mo / /
zhag bdun tshun chad kyis 'grub po / /
bzhi pa ni /
byis pa btsas ma thag pa nyi grib mtshams su bzhag la bzhi mnyam gyis dbyangs can ma'i sngags bu chung gi lce la hrIMH bris pa grub pa'i sa bon bkug la bsti ma /
sbyor ba 'dis byis pa blo rno ba dang /
tshig gi sbyor ba la mkhas par 'gyur zhing ngag gi dbang phyug dang 'dra bar 'gyur ro / /
'di la 'khor lo'i sgo nas kyang @# / /
yod do / /
lnga ba bsnyen ba'i rtags byung nas rdza sa'o zho sbrang rtsis shes rab rgyas ba'i sbyin sreg rab dam gzhan don du byas na lkugs pa'ang snyan ngag mkhan du 'gyur te /
sbyen sreg gi las tshogs zur du shes /
zhi rgyas dbang gsum yod /
'khor lo la brten pa'ang yod do / /
'di ni bi waM lha mo'i las tshogs tsam ste rdo rje dbyangs can ma sogs kyi las tshogs dpa' bo gcig gru brtsa 'grel sogs su blta'o / /
smras ba /
dad 'dun lha yi nags tshal 'khrigs pa'i steng / /
log sbyod sgrin bral yid mkhar snyan ngag gi /
rnam sad rda ?der dbyu gus ma bsnun kyang / /
snyan 'jebs zab brling bsod na mas sbrin sgra bzhin / /
pad dkar 'chang ba'i tshems kyis nyer bskrun lta / /
blta byed me long shang ku'i sgrub phrin lnga / /
rgya bod mkhas grub rnams dbye ba brgyas / /
b+jug dogs rmad byung chos bzang mdun sa bzhin / /
sngar byon rgyal ba sras bcas lam bzang der / /
myur phyin shing rta'i 'khor los ma lus 'gro / /
'khor skyur grags pas sum rtsen la bgrod nas / /
sku gsum ?sgrub bzhi'i khang bar 'jug 'gyur shog /
ces dbyangs can lha mo la mang ?gu yod pa'i bi wang lha mo'i sgrub phrin grub dbang phur bu'i yi ge dang /
? ma lo'i yi ge snga phyi man ngag brgyud pa'i yi ge du ma'i don bsdus te 'dod 'dze'i bum bzang skal bzang re skong zhes bya ba 'di ni /
rong bsher seng dang /
khri rin po che rin chen 'od zer ba sogs kyi skyes rabs kyi phreng bcan lhag bsam gser ldan gyi mched pa rgyal mkhan po ?? ni tshang sa dbyangs kyis nyin bde dang /
gos chen 'brug ma rgyan bzhi khyad 'phags /
rin chen ser bo dang /
sa snying zho bcas bskul ba dang /
mkhas dang grub ba'i dbang phyug gi zam mchad pa rong bor bon chung bstan 'dzin dar rgyas kyis bla breng brug rgyan bzhi ma dang /
dngul gyi phor b+che legs 'bras kyis gang ba sogs dang bcas lo snga phyir nan cher bskul bas lha mo 'di la dad pa ldan ba'i mang du thos pa'i shAkya'i dge slong 'jam dbyangs bzhad pa'i rdo rje sbyar ba'i yi ge ba ni sog po dka' bcu wa gE n+d+ra su d+hIH sa byas pa lus can kun la phan bar gyur cig /
! / /
bla ma rgyal ba sras bcas thams cad dang 'phags ba thugs rje chen bo la phyag 'tshal zhing skyabs su mchi'o / /
sgrub ba'i gnas me tog 'bras bu ljon shing 'bab chu sogs yid du'ong ba'i gnas su sku gsung thugs kyi rten ci rigs ba bkod /
tsan+d+ra go mi'i sgrub thabs las /
yid dga' bar gyur ba der bcom ldan 'das kyi bris sku'am lugs ma legs par bkram zhing /
mchod pa bsham sal zhes gsungs ba ltar stan la 'dug ste /
rang gi snying kar hra'iH dkar po las 'od zer 'phros pas lus gang /
sdig sgrib sbyangs nas 'phags ba sbyan ras gzigs phyag stong sbyan stong gi skur gyur ba'i thugs ka'i hra'iH las 'od zer 'phros bas /
'phags pa phyag stong sbyan stong la bla ma dang sangs rgyas byang sems kyis bskor ba sbyan drangs la /
na mo gu ru bud+d+ha ti tisatwa b+h+yaH sbyan ras gzigs dbang thugs rje'i sku / /
phyag stong nyon mongs sgrol ba'i phyag /
sbyan stong shes rab ba'o gsal te / /
'gro 'dren mdzad la phyag 'tshal lo ? ? gi thugs ka'i @# / /
hrIH las 'od zer 'phros pas yon chab thogs pa'i lha mo dpag med kyis mchod yon phyag dang /
zhabs bsil zhabs la phul /
thugs ka'i sa bon las me tog ma dmar mo me tog thogs pa dpag med kyis me tog dbu la phul bar bsam /
oM badzra puSh+we AH hUM swA hA /
zhes brjod de bzhin du /
bdug spos thogs pa'i lha mo sngon mo dpag med kyis nam mkha' khengs pa'i bdug spos shangs la mchod par bsam /
oM badzra d+hU pe AH hUM swA hA /
rin po che'i sgron me thogs pa'i lha mo dmar skya dpag med kyis sgron me sbyan la phul bar bsam la /
oM badzra a lo ke AH hUM swA hA /
dri mchog thogs pa'i lta mo ser mo dpag tu med pas mchod par bsam la /
oM badzra gan+d+he AH hUM swAhA /
zhal zas thogs ba'i lha mo ser skya ma sbrin 'thib pa tsam gyis mchod par bsam la /
oM badzra ni wi tye AH hUM swA hA /
zhes brjod rang gi thugs ka'i sa bon las sil snyan mkhra bo sil snyan sna tshogs thogs pas sil snyan snyan du phul bar bsam la /
oM badzra shabta AH hUM swA hA /
rang gi thugs ka'i sa bon las 'od 'phros bas gdugs dang /
rgyal mtshan dang /
pa ngan dang /
bla re dang /
'khor los bsgyur ba'i rin po che sna bdun sogs kyis mchod par bsam la /
oM sarba bi shwa s+tha pU dza me g+ha pra sa ra sa mu tra AH hUM /
zhes brjod cing mchod pa'i tshogs kyis mchod la /
gang yang bdag gis dus kun tu / /
sdig pa bgyis par gang gyur pa / /
sangs rgyas spyan sdar mchis nas kyang / /
skrag pas rmi 'drar 'chags bgyid cing / /
deng nas btsams te 'byung mi bgyid / /
dge ba rnams la rjes yi rang / /
'khor lo bskor zhing bzhugs gsol 'debs / /
sangs rgyas byang chub yid kyis gzung / /
thams cad byang chub mchog tu bsngo / /
de thob lam la gnas bgyid cing / /
dam pa gsung la skyabs su mchi / /
sems can thams cad bde ba dang ldan par gyur cig /
sems can thams cad sdug bsngal dang bral bar gyur cig /
sems can thams cad bde ba dang mi 'bral bar gyur cig /
sems can thams cad nye ring chags sdang gnyis dang bral bar gyur cig /
oM swa b+ha wa shud+d+ha sarba d+ha rmA swa b+ha ba shud d+ho nya haM /
oM shU nya tA dz+nyA na badzra swa b+ha wa at+ma ko nya haM /
rang gzhan 'khor 'das kyi chos thams cad rang bzhin med pa'i stong ba nyid du gyur /
stong ba'i dang las baM las padma'i lte bar AH las zla ba'i dkyil 'khor /
de'i sted du hrIH las 'od zer 'phros /
'phags pa mchod /
phyogs bcu'i sems can thams cad kyi don byas te tshur 'dus pa las padma 'dab ma brgyad pa gser btso ma lta bur 'bar ba'i lte bar hrIH sa mtshan pa de las 'od zer lcags gyu lta bu 'phros /
sangs rgyas dang byang chub sems dpa' thams cad bkugs te thim pa yongs su gyur pa las /
bdag nyid 'phags pa spyan ras gzigs dbang phyug zhal bcu gcig pa gangs ri la nyi ma shar ba ltar dkar ba /
nor bus spras pa'i gser gyi 'og pa gcan ras dmar po bzang po'i sham thabs dang /
kriSh+Na sa ra'i ?phags pas nu ma g.yon pa bkab pa /
zhabs gnyis mnyam @# / /
pa'i stabs kyis bzhengs pa /
ral pa dmar ser 'khyugs pas mdzes pa /
rna cha dang /
gdub gor dang /
mgul gdub dang /
zhabs gdub dang /
dar gyi cod paN dang /
dbu rgyan dang rin po che'i rtse phran gyis gsal bar byas pa /
'od zer dkar pos kun nas bskor ba /
lang tsho dar la bab pa /
spyan dkyus ring zhing dpral ba yangs pa /
zhal bcu gcig gi rtsa ba'i zhal dkar ba /
de'i g.yas zhal ljang ku /
g.yon zhal dmar pa /
de'i steng gi zhal gsum gyi dbus ma ljang ku /
g.yas dkar /
g.yon dmar pa /
de'i steng gi zhal gsum gyi dbus ma dmar po /
g.yas ljang /
g.yon dkar po /
zhal thams cad kun nas 'dzum pa'i nyams can /
de'i steng na khro bo'i zhal mthing nag mche ba gcigs pa /
kun tu khros pa /
spyan gsum ba ral ba dmar ser gyen du 'greng ba /
de'i sbyi bor ban du dzi ba ka'i me tog dang /
dyi ru ltar dmar pa'i zhi zhal dmar po gtsug tor dang bcas pa ni skye ba rnam bzhi'i sangs rgyas su byed pa /
rgyan spangs pa tshangs par spyod pa'i cha lugs can /
mgul ba dang bcas ba zhi ba'i gzigs pas 'dzum pa'o / /
phyag stong gi rtsa ba'i phyag gnyis thugs kar thal mo sbyar ba /
g.yas gnyis pa na bgrang 'phreng 'dzin pa /
gsum pa na yi dwags kyi skom pa sel ba /
bzhi pa na 'khor lo 'dzin pa'o / /
g.yon gnyis pa na gser gyi padma rtsa ba dang bcas pa 'dzin pa /
gsum pa na ril ba spyi blugs 'dzin pa /
bzhi pa na mda' gzhu 'dzin pa /
phyag lhag ma dgu brgya dang dgu bcu rtsa gnyis po rnams mchog sbyin mdzad pa /
phyag thams cad kyi mthil na spyan re re yod pa /
phyag rnams yar dbu'i gtsug tor dang /
mar bus mo'i lha ngal pa mi 'da' ba /
nyi ma stong las lhag pa'i 'od zer las spyan ras gzigs dpag tu med pa 'phros pas 'jigs pa thams cad las skyob pa /
de'i spyi por oM dkar po /
mgrin par AH dmar po /
thugs kar hUM sngon po /
de sangs rgyas thams cad kyi sku gsung thugs kyi ngo bor bsam la /
thugs ka'i hrIH las 'od 'phros pas /
'phags pa spyan ras gzigs dbang phyug la sangs rgyas dang byang chub sams dpa'i tshogs kyis bskor pa spyan drangs Ar+ya lo ki shwar sa pa ri wAr e hye hi badzras ma dzaH oM Ar+ya lo ki shwar sa pa ri wA ra ar+g+haM pra tI ts+tsha hUM swAhA nas shap+ta'i bar gyis mchod /
dzaH zhes pas ye shes pa spyi bor dgug /
hUM zhes brjod pas ye shes pa dam tshig pa la thim /
baM zhes brjod pas dam ye gnyis 'o chu ltar dbyer med du 'dres /
hoH zhes brjod pas dgyes bzhin bzhugs par bsam /
slar yang thugs ka'i hrIH 'od kyis 'od dpag med sogs dbang lha spyan drangs /
khyed rnams kyis bdag la mngon par dang bskur du gsol /
zhes gsol ba btab pas de rnams kyis /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis dbang bskur ro / /
oM sarba ta thA ga ta a b+hi She ka ta sa ma ya shrI A| hUM /
zhes gsungs shing dbang bskur pas ye shes kyi bdud rtsis lus gang /
dri ma thams cad dag /
chu'i lhag ma yar lud pa las de bzhin gshegs pa 'od dpag med spyi bo'i steng du bsam /
rang gi thugs kar ye shes sems dpa' thugs rje chen po dkar po zhal gcig phyag gnyis pa g.yas @# / /
mchog sbyin /
g.yon padma bsnams pa'i thugs kar padma dang zla ba la gnas pa'i hrI dkar po 'od dad bcas pa /
de'i thugs kar sngags 'phreng dkar po gyen 'greng gis bskor ba las thugs rje chen po dpag med 'phros sems can thams cad kyi sdig sgrib sbyangs par bsam /
na mo ra t+na tra yA ya /
na maH Ar+ya dz+nyA na sa ga ra bai ro tsa na b+hu ha rA dzA ya /
ta thA ga ta ya /
a d+ha te samyakMs bud d+ha ya /
na maH sarba ta thA ga te b+h+yaH ar+ha te b+h+yaH samyak+saM bud+d+he b+h+yaH na maH Ar+ya a wa lo ki te shwa ra ya /
bo d+hi satwa ya /
ma hA sa twa ya /
ma hA ka ru Ni ka ya /
trya thA /
om d+ha ra d+ha ra /
d+hi ri d+hi ri /
d+hu ru d+hu ru /
iT+Te wa T+Te /
tsa le tsa le /
pra tsa le pra tsa le /
ku su me /
ku su ma wa re /
i li mi li tsi ti dzwa la ma ba na ye swA hA /
zhes gzungs rid gsum mam bdun bzlas /
de yang sgrub thabs las /
gang zag de snyed kyi phyag de dag dmigs par mi nus pas ni zhal gsum phyag brgyad pa'am /
zhal gcig phyag bzhi pa'am /
zhal gcig phyag gnyis pa yang bsam zhing /
phyag gnyis na padma dang mchog sbyin par blta'o /
zhes gsungs shing /
mdun bskyed rgyal ba dge 'dun rgya mtsho'i gsungs ltar gtso 'khor lnga bskyed pa'am /
yang na dpal mo'i gtor chog ltar padma'i steng du sna tshogs padma'i lte bar thugs rje chen po bcu gcig zhal dang /
g.yas su rta mgrin /
g.yon du sgrol ma sogs bskyed pa'am /
yang na klu sgrub kyi sgrub thabs ltar dbus su phyag stong spyan stong gi spyan ras gzigs dang /
g.yas su don yod zhags pa dang /
gzhon nu nor bu bzang po /
g.yon du rta mgrin dang sgrol ma /
phyogs bzhir rgyal chen bzhi rang rang gi 'khor dpag tu med pa dang bcas pa /
steng phyogs su lha'i bu dang drang srong mchod pa dpag tu med pa thogs pa rnams bskyed /
rang gi thugs ka'i sa bon dang /
gtso bo'i thugs ka'i hrIH las 'od zer 'phros /
'phags pa spyan ras gzigs dbang phyug gi lha tshogs la sangs rgyas dang byang chub sems dpa'i tshogs kyis bskro ba spyan drangs /
ma lus sems can kun gyi mgon gyur cing / /
zhes pa nas /
bcom ldan 'khor bcas gnas 'dir gshes su gsol / /
oM sarba ta thA ga ta lo ki shwa ra sa pa ri wA ra b+dz+ra sa ma dzaH dzaH hUM baM hoH dam tshig pa dang gnyis su med par gyur /
sku gsung thugs byin rlabs dbang bskur rgyas gdab sngar bzhin dang /
mchod bstod rgyas bsdus gang rigs byas /
de nas bdag mdun gnyis ka'i phyag mdzub las bdud rtsi'i rgyun babs /
bum pa ye shes kyi bdud rtsi'i chus gang par bsam /
gzungs ring dang snying po ta dya thA /
zhes sogs gang rung brgya rtsa 'don cing po bstod dam /
spyan ras gzigs dbang 'jig rten gsum gyi mgon / /
'das pa'i dus su mngon par sangs rgyas kyang / /
thugs rje'i dbang gis sa bcu'i tshul ston pa / /
thabs tshul dpag med gzigs la phyag 'tshal lo / /
spyan ras gzigs dbang thugs rje'i sku / /
phyag stong nyon mongs sgrol ba'i phyag /
spyan stong shes rab 'od gsal te /
'gro kun 'dren mdzad mgon khyod bstod / /
de nas gtor ma btang ba ni /
dkar gtor gsum bshams /
chab kyis bran /
bsang chu gtor la /
oM padma n+ta kr-i ta hUM phaT kyis bsangs /
swa b+hA was sbyangs /
chos thams cad rang bzhin gyis stong par @# / /
gyur| stong pa'i dad las yaM las rlung gi dkyil 'khor sngon po dang /
paM las chu'i dkyil 'khor zlum po dang /
laM las sa dkyil gru bzhi'i steng du paM las padma'i lte bar b+h+ruM las rin po che'i snod rgya khyon shin tu yangs pa'i nang du /
khaM zhub las lha'i zhal zas ro brgya dang ldan pan mkhan dang mnyan par gyur /
rang gi thugs ka'i sa bon gyi 'od zer gyis phyogs bcu'i ye shes kyi bdud rtsi bkug nas de la thim par gyur /
oM AH hUM /
lan gsum brjod /
snying po gsum gyi mthar bi laM sbyar ba'am /
yang ma Ar+ya lo ki shwa ra sa pa ri wA ra ba liM pratI ts+tsha ye swA hA /
gsum gyis 'phags pa 'khor bcas la phul zhing /
a r+g+haM sogs kyis mchod /
dus gsum bde bar gshegs pa chos kyi sku / /
nas phyag 'tshal lo / /
phyag stong 'khor lo bsgyur ba'i rgyal po stong / /
nas phyag 'tshal lo / /
skyon gyis ma gos sku mdog dkar / /
nas phyag 'tshal lo / /
sems can sdug bsngal me tshogs kyis gdungs la / /
thugs rje'i char rgyun bsil bas zhi mdzad cing / /
rab zhi bde ldan gnas su 'dren mdzad pa'i / /
mgon po spyan ras gzigs la phyag 'tshal lo / /
'phags pa spyan ras gzigs dbang thugs rje'i gter / /
'khor dang bcas pa bdag la dgongs su gsol / /
bdag dang pham rigs drug sems can rnams / /
myur du 'khor ba'i mtsho las bsgral du gsol / /
zang cing rgya che bla med byang chub sems / /
myur du rgyud la skye bar mdzad du gsol / /
thog med nas bsags las dang nyon mongs rnams / /
thugs rje'i chab kyis myur du dag mdzad nas / /
thugs rje'i phyag bskyangs bdag dang 'gro brnams / /
bde ba can gyi zhing du khrid du gsol / /
'od dpag med dang spyan ras gzigs dbang gis / /
tshe rabs kun tu dge ba'i shes mdzad nas / /
mnor lam bzang legs par bstan nas kyang / /
myur du sangs rgyas sa la bzhag tu gsol / /
gtor ma gnyis pa yang sngar ltar byin gyis brlabs te /
oM a ka ro mu khaM sarba d+ha rmA NaM atya nu t+pan to da oM AH hUM phaT swA hA /
lan gsum gyis phul /
oM d+ha rmA bA las pa ri wA ra a r+g+ha sogs kyis mchod /
mchod sbyin gyi gtor ma 'di myur mdzad ye shes kyi mgon po phyag drug pa 'khor bcas dang /
phyogs skyong bcu /
klu chen brgyad /
wa ru Na sogs spyan ras gzigs kyi bka' bsrung thams cad la dbul lo / /
sangs rgyas kyi bstan pa dar ba dang /
sems can la bde skyid 'byung ba dang /
bdag cag gi bsam don thams cad chos bzhin du bsgrub cing 'gal rkyen thams cad zhi zhing mthun rkyen thams cad yid bzhin du 'grub par mdzad du gsol /
gsum pa a ka ro gsum brjod nas brlabs /
yul 'di'i gnas bdag bzhi bdag gnyug mar gnas pa rnams la sbyin gyi /
bdag cag 'khor bcas kyis las dang bya ba gang byas kyang ko long phrag deg ma byed par chos dang bkra shis 'phel bar mdzad du gsol /
gzungs rgyun 'don du bdun nam nyer gcig gam brgya rtsa brgyad sogs bton na legs te /
'di'i phan yon thams cad gzungs kyi nus pa yin no / /
des na sgrub thabs las /
gzungs lan bdun na mnyer gcig gam brgya rtsa brgyad dam nus tshad bzlas sogs dang /
klu sgrub kyi phyag stong sgrub thabs las /
gzungs 'di lan gcig brjod pas rtsa ba'i ltud pa bzhi byung ba @# / /
yang ma lus par byang par 'gyur ro / /
zhes gsungs /
bshags dus su sbyor dngos mjug gsum gyis byed par bshad de /
zla ba gcig gi bdun la sbyor chog dang brgyad la dngos gzhi dang /
dgu la mjug chog byed pa lta bu zla ba re re'i zhag dgu re bshags pa'i dus yin no / /
sgrub thabs las /
bshags pa'i dus ni zla ba gcig gi bdun nas dgu'i bar ram /
bcu bzhi nas bcu drug gi bar ram /
nyi shu dgu nas tshes gcig gi bar la bya'o /
de ltar zhag dgu ni bshags pa'i dus so / /
zhes gsungs so / /
sdig pa che chung gi bshags tshul so sor bshad de /
mtshams med byung bas smyung gnas sgos bshags pa yin te /
dpal mo'i sgrub thabs las /
khyad par du mtshams med la sogs pa'i sdig pa byas na dngos gzhi'i dus su smyung gnas bya /
zla ba nya gsum la smyung bar byas nas bcu drug gi nyi ma rtse shar la bzla'o / /
de ltar byas na mtshams med pa lnga 'dag par 'gyur ro / /
zhes dang /
klu sgrub kyis /
mtshams med pa lnga dang /
de dang nye ba lnga dang /
dge 'dun gyi dkor rku 'phrog byas pa rnams kyang lan gcig brjod pas ma lus par zad par 'gyur /
zhes gsungs /
tsan+d+ra go mis kyang /
zla ba nya la sogs pa'i tshes grangs bzang po la zab bcad cing gso sbyong gi tshogs kyang gnas par bya'o / /
de ltar byas na ni sgrib bzad nas ltas rnams kyang myur du 'byung bar 'gyur la dngos grub dam pa rnams kyang ring po mi thogs par thob par 'gyur /
zhes gsungs /
smyung gnas dngos gzhi'i dus su lus kyi dka' thub bza' btung thams cad gcod /
dag gi dka' thub smra brjod thabs cad spangs /
sngags dang gzungs yang mi brjod par yid kyis byed pa dgos te /
de'i dus su sngags kyang brjod mi rung ba'i phyir te /
don zhags las /
smyung bar gnas par bya ste /
zhes dang /
don yod zhags pa'i snying po tshig tu mi brjod par bzlas /
zhes gsungs so / /
gzhan yang sdig pa bshags tshul /
sdig pa che ba yang 'di'i bzlas brjod kyis myur du 'dag pa yin te /
rtsa ltung byung na dkar gsum za zhing zhag gsum bzlas pa'am /
yang na gdan gcig pa byas nas zhag gsum 'don pa yin te /
dpal mos /
rtsa pa'i ltung ba byung ba la zas dkar gsum za zhing zhag gsum bzlas so / /
yang na zas gcig pa zhag gsum bya'o / /
sbom po yan chad la sha chang spangs pa tsam gyis bya'o / /
zhes gsungs /
de dag gi rgyu mtshan yod de /
sngags lan re bton pa'i bsod nams mtha' med pa yin te /
sngags lan gcig bton pas kyang zab pa dang rgya che ba'i mdo sde kun bton pa las kyang che ba'i phan yon 'thob pa'i phyir /
grub chen dz+nyA na shrIs /
de bzhin gshegs pa'i snying po 'bru gcig zhag gcig bton pas kyang bsgrun tu med pa'i yon tan thob pas /
zhes dang /
snying po lan gcig brjod pas kyang sdig pa thams cad des par sreg go /
zhes dang /
sngags rim las /
lha'i rnal 'byor dang bzlas pa'i mthu la brten nas thun mong gi dngos grub mang po dang /
sangs rgyas dang byang chub sems dpa' chen po rnams kyis dngos su rjes su bzung nas byin gyis rlobs pa la sogs pa'i thabs mkhas mang ngo / /
zhes gsungs pa'i phyir / /
smras pa /
dpal ldan lak+Sh+riM chen po'i bdud rtsi de / /
spyan ras gzigs kyi phyag stong @# / /
las babs pas / /
skye dgu'i yid kyi za ma tog gang bas / /
'phags mchog de yi go 'phang thob gyur cig /
ces 'phags pa bcu gcig zhal gyi sgrub thabs gsang sngags kyi myur la mchen po zhes bya pa 'di ni /
bstan 'dzin chos kyi rgyal po'i chos srid gnyis ka'i rgyud 'dzin dpon po e rdi ni tha'i ji dang /
gangs can gyi ma ga d+ha bzang mo gdugs dkar gnyis kyis chog gsal pa 'di bzhin dgos zhes sa snying dang kha btags che legs bcas yang yang bskul bas rgyun 'don du /
lugs 'dir dad pa dang ldan pa'i shAkya'i dge slong 'jam dbyangs bzhad pa'i rdo rjes spyar ba'i yi ge pa ni rigs rus phun sum tshogs pa lha sa'i ra mo che lcang ra brdo rje lha dbang gis bris pa kun la phan thogs par gyur cig /
! / /
bla ma dang gsang ba'i bdag po la phyag 'tshal lo / /
de la 'dir ras chung gong khug mar grags pa'i rdo rje gtum po'i sgo nas char 'bebs pa la /
'di'i lugs kyi rdzas bsags cing maN+Dal 'chos lugs sogs thun mong ma yin pa'i man ngag gzhan du shes dgos la /
chog sgrigs tsam ni rdo rje gtum bo'i mngon rtogs rgyas bsdus mang po yod pa'i rgyas pa lha bcu dgu /
'bring lha dgu /
bsdus pa lha lnga /
shin tu bsdus pa gtso rkyang gi mngon rtogs gang rung bskyed de sku gsung thugs byin brlabs ye shes pa spyan drangs te bstim /
bzlas pa dang bcas pa rdzogs par byas /
dkar gtor bdud rtsir byin gyis brlabs pa phul /
mchod bstod 'dod don la gsol btab pas zhal gyis bzhes par bsam /
mdun du klu'i dkyil 'khor bskyed pa ni /
las sngags kyis bsangs /
swab+ha was dkyil 'khor stong par sbyangs /
stong pa'i ngang las padma dkar po 'dab ma brgyad pa'i lte ba dang 'dab ma re rel zla ba'i dkyil 'khor re re de rnams kyi steng du ye ge phuH yongs su gyur pa las /
dbus su klu'i rgyal po sogs ma med /
shar nas brtsams te phyogs bzhi dang /
dbang ldan nas brtsams te mtshams bzhir g.yas bskor du rim pa bzhin mtha' yas dang /
padma dang /
'jog po dang /
nor rgyas dang /
padma chen po dang /
dung skyong dang /
karko Ta dang /
rigs ldan dang dgu po thams cad kyang zhal gcig phyag gnyis pa stod lha'i rnam pa la smad sbrul mjug tu 'khyil ba /
mdun gyi maN+Dal rgya mtsho chen por gyur pa'i steng na 'khod cing re re yang 'khor klu rigs grangs med pas bskor bar 'gyur /
'dod rgyal gyi phyag rgya bcas /
rang gi snying nas 'od zer 'phros pas klu'i rgyal po 'khor dang bcas pa thams cad dang /
bye brag tu yang char 'bebs pa la mchog tu dbang ba'i klu rigs thams cad badzra sa ma dzaH sa spyan drangs par mos la /
oM ba ta li ba ta li hUM hUM dzaH dzaH swAhA /
lan gsum dang /
oM klu rgyal mtha' yas nor rgyas bu / /
'jog po dang ni stobs kyi rgyu / /
padma padma chen po dang / /
dung skyod dang ni rigs ldan no / /
lha mo lha mo chen po dang / /
zla ba'i spyi gtsug spyi gtsug che / /
dbyug 'dzin dbyug 'dzin chen po dang / /
sog ma med dang hA lun+ta / /
dga' bo dang ni nye dag 'go / /
rgya mtsho rgya mtsho chen po dan / /
tshab tshab chen po dang / /
dpal kyi 'od dang 'od po che / /
rin chen 'od dang gzugs mdzes dang / /
gzugs mdzes chen po sprul bzang dang / /
lto 'phye chen po chi @# / /
li dang / /
tshi li chen po rnam dag ni / /
mchod pa'i gnas 'dir gshegs su gsol / /
oM a gats+tsha a gats+tsha ma hA na ga a d+hi pa ta ye sarba b+hur b+hu wa phruM phu swAhA /
zhes bas mdun du byon par bsam /
padma ka ma la ye stwaM gyis gdan phul /
oM ma hA nag a d+hi pa ta yo graM h+ne daM ar+g+haM swAhA /
de bzhin du ar+g+haM gyi gnas su puSh+pe /
d+hu paM /
dI paM /
gan+d+haM bcug bas mchod /
klu dga' bar byed pa'i phyag rgya dang /
oM hi li hi li ma hA hi li phruM phu swAhA /
zhes pa se gol gtogs pa dang bcas lan gsum /
oM b+hak+Sha ya b+hak+Sha ya sa ma ya tiShTHa phruM phu swAhA /
zhes pa lan gsum gyis gtor ma bsngo /
de nas bzlas bas rgyud bskul dogs pas rang phyag rdor du gsal ba'i zhal nas sngags kyi phreng ba klu rnams kyi zhal du song klu rnams kyi snying kha nas rang gi snying kar lu ku brgyud du 'khor bas klu rnams kyi thugs rgyud bskul /
de dag gis rang rang gi 'khor gyi klu dngags bdag rnams bskul te char chen po babs par bsam la /
oM badzra tsaN+Ta ma hA ro ShA na s+phu ta s+phu ta /
mahA kro ta hUM bi ti bi ti /
s+pho ta ya /
nA ga rA dza sa maya /
chu ta ri sod /
su r+ya sod /
ba ri shal| ba ri sha ya /
phu phu ba ri sha ya nA ga ra tsa /
sa ma ya thun b+h+yoH b+h+yoH zhes pa rab sngags rgyun sogs gang mang bzla /
yang de'i tshe sprin sdud kyi dmigs ba ni /
rang ngam grogs gzhan zhig gis dkon mchog la spyan 'dren khrus gsol /
yan lag bdun pa sogs yang dang yang du bya zhing /
dkon mchog gsum gyi thugs rje dus las mi yol ba dang /
chos nyid rnam par dag cing rten 'brel bslu ba med pa'i bden pa dang /
bdag gi lhag ba'i bsam pa rnam par dag cing /
sangs rgyas kyi zhal mthong /
gsung gi bdud rtsi myangs shing bstan pa bsrung bar zhal gyis bzhes pa'i lha klu sde brgyad mthu bo che rnams kyis g.yar dam bsnyel pa med pa'i sgo nas yul phyogs 'di nyid du char chen po myur du 'bab par mdzad du gsol /
da lta nyid du 'bab par mdzad du gsol /
zhes 'o dod drag po 'bod cing rkang dud sogs 'bud pa dmigs rnam la de ltar bya zhing /
rang lhar gsal ba'i mdun du rgya mtsho chen po stong gsum tsam gyi dbus su /
padma 'dab brgyad lte ba dang bcas pa sngar ltar klu bskyed pa'i 'khor lo las klu dang sa bdag rnams rgya mtsho'i nang nas ha pa de re langs la /
kha rlangs nam mkha' la sbrin du 'khrigs te sprin gzhan rnams de la thim pas char chen po babs par bsam nas sngar gyi sngags yang yang bzlas la de tshe rlung langs na rlung gnon gyi man ngag dang /
sprin sdud kyi gdams pa de gnyis sprel nas nan tan bya /
dus drug tu byas pa'i dus re re la yang thun 'jog khar oM AH a nan tA yahUM swAhA /
oM AH padma ya hUm swAhA /
oM AH tak+Sha ka ya hUM swAhA /
oM AH bA su ke ye hUM swAhA /
oM AH mahA padma ye hUM swAhA /
oM A shang+kha bwa la ye hUM swAhA /
oM AH karko Tye hUM swAhA /
oM AH ku li ka ye hUM swAhA /
zhes pa'i sngags rtsams kyis me tog dkar pos mchod la lag pa g.yon pa gdengs ka'i stangs dang bcas lag pa g.yas pa brkyangs ste /
oM anan ta bA su ki tak+Sha ka /
karko Ta padma mahA padma shaM kha pA la ku li ka /
de pa ti mahA de pati so ma shi khi mahA so ma shi khi /
daN+Da d+har mahA daN+Da d+ha ra /
a pa lA /
hu lun+Ta na n+Ta u pa nan+ta /
sa gar mahA sag ra /
tap+ta mahA ta p+ta /
shri ka na ti /
ma hA ka na ti /
rat+na kan ti su rU pa m+tA su rU pa /
star drahi ka m+to dar shi li @# / /
mahA shi lo /
oM b+hak+Sha b+ha ksHa ya gatsatsha a gats+tsha mahA nA ga a d+hi pa ti sarba b+hur b+hu ba phruM phu swAhA /
zhes pa'i sngags kyis 'o ma'i gtor ma phul nas mchod /
sngags rgyas bsdus ci rigs kyis mchod la char 'bab pa'i 'phrin las sngar ltar bcol nas zhal gyis bzhes par bsam /
char phebs nas rjes chog ni gtang rag dang klu gtor mang du btang la /
oM nA ga a d+hi ba ta ye gats+tsha /
zhes se gol gtogs pas dkar phyogs ba rnams gshegs /
bya khung phyag rgya dang bzugs brnyan rnams chu mig gi nang du bcug /
om ga ruT haM sa he tsa le tsa le swAhA /
oM nA ga rA dza u tsa Ta ya phaT /
ces pas klu nag phyogs la dga' ba rnams bya khyung gi tshogs kyis rang rang gi gnas su ded par bsam mo / /
char dus su ma phebs na spog chog ni /
klu'i tsa ka li rang lhar gsal pa'i rang gi rkang thog tu mnan rang nyid rdo rje gtum po sku shin tu che ba zhabs bus man chad kyi rgya mtsho chen po dkrugs shing dbu tshangs pa'i 'jig rten las kyang brgal ba yan lag rags shing drag tu khros par gsal pa'i zhabs kyis klu rnams kyi mjug ma mnan pa'i zhal nas chu skyugs par bsam la /
de rnams dang maN+Dal gyi klu rnams thun gyis brab pas khro bo dang bya khyud dang bye tshan gyi char gyis klu rnams gdungs pa'i snying khrag tu skyugs nas char drag po 'bab par bsam la /
oM badzra tsaN+Ta mahA ro ShA Na hUM phaT /
oM nA ga ra tsa thum leng /
nA ga ra tse shaka thun /
nA ga ra tsa la shi rbad /
nA ga ra tsa hur thum /
nA g.ya thum /
nA ga'i srog la dza dza /
nA ga sa ma ya rbad /
nA ga'i snying la dun phril phril /
nA ga mA ra ya khrag ri rbad /
nA ga'i snying la thum b+h+yo b+h+yoH bA re ya ya thun b+h+yoH ces bzlas ngas ngas par 'bebs par 'gyur /
gtang rag sogs mjug chog skar ltar bya'o / /
klu chen 'du ba'i man ngag 'di ni char nges par 'bebs thub pa bla ma gong ma bzhed par snang ba don la gnas par bsam /
zhes phyag rdor gtum chung gi sgo nas char 'bebs pa'i mang ngag phan bde'i 'dod 'jo gsang bdag dgyes pa'i gad mo zhes pa 'di'ang /
byang phyogs rgya hor sog gsum gyi yul grur chos kyi bdud rtsi'i sgo brgya 'byed pa'i shi'i thu zhabs drung rin po che'i bkas bskul pa ltar /
mang du thos pa'i 'jam dbyangs bzhad pa'i rdo rjes 'di'i sgrub thabs las tshogs rgya bod kyi mkhas grub mang pos gnang bdag gi dgongs don chog sgrigs tsam sbyar ba'i dge bas yul phyogs thams cad du char chu dus su 'bab pa sogs phan bde'i sgo brgya 'byed pa'i rgyur gyur cig /
lag pa thal mo sbyar ba las gud mo gnyis gi shabs te bsgrengs lhag ma phyir bkyed de ut+pal ltar byas pa 'di ni klu thams cad dga' bar byed pa'i dam tshig gi phyag rgya'o / /
! / /
bla ma dang rdo rje 'chad dbyer med pa'i zhabs la phyag 'tshal lo / /
sangs rgyas rnam 'phrul rdo rje khyung khra'i las / /
dang po'i sangs rgyas rgyud las gsungs pa bzhin / /
mngon rtogs lhun thabs bdud rtsi'i bum bzang 'di / /
sa yi bdag po'i thugs dam ched tu spel /
'dir dad po'i sangs rgyas kyi ngo bo ye shes kyi khyud khra po sgrub par 'dod pas mchod pa lnga dang /
gtor ma gnyis bshams /
skyabs 'gro sems bskyed tshad med bzhi bsgom pa sngon du btang ste /
oM swA b+ha wa sa stong par sbyangs /
snang srid kyi chos thams cad rang bshin gyis grub pas stod par gyur /
stong ba'i ngang las paM las padma dang zla ba nyi ma sgra gcan gyi steng du klu'i rgyal po sogs ma med sbrul gyis gtsug phud byas pa ser po mgo g.yas su bstan pa'i steng du rang gi sems yi ge khro ljang khu las 'od zer 'phros /
'phags pa @# / /
mchod /
brtan g.yo'i dug thams cad zhi bar byas /
sems can thams cad dus kyi 'khor lo'i ngo bor bkod /
sangs rgyas byang sems kyi thugs rje thams cad bsdus te khroM la thim pa yongs su gyur pa las /
rang nyid ye shes kyi khyung khra bo zhabs gnyis tsog pur bzhugs pa /
brla man chad sa'i rang bzhin ser po /
lto ba chu'i rang bzhin dkar po /
stod me'i rang bzhin dmar po /
mgo bo rlung gi rang bzhin nag po /
gshog pa dang spyi po nam mkha'i rang bzhin kha dog sna tshogs pa| phyag g.yas skyabs sbyin gyi phyag rgyas klu dkar phyogs la dga' ba rnams rjes su 'dzin cing /
g.yon sdigs mdzub kyis klu nag phyogs la dga' ba rnams tshar gcod par mdzad pa /
r+wa dang mchu sder rno zhing mi bzad pa /
r+wa gnyis kyi dbus na yid bzhin gyi nor bus brgyan cing /
phrag gong g.yas g.yon na nyi ma dang zla bas brgyan pa /
sprin sna tshogs kyi phung po la sku rgyab brten pa /
'od zer du ma 'phro ba gcig tu gyur par bsam /
de'i mgrin par padma 'dab ma bzhi pa'i dbus su bud d+ha'i khyung dkar po g.yas 'khor lo /
shar du rdo rje'i khyung sngon po g.yas rdo rje /
lhor rin po che'i khyung ser po g.yas rin po che /
nub du padma'i khyung dmar po g.yas padma /
byang du las kyi khyud ljang khu g.yas ral gri 'dzin cing /
g.yon thams cad rang rang gi kha tog dang mtshungs pa'i sprul bzung nas za ba /
de'i thugs kar padma 'dab ma bzhi pa'i dbus su oM dkar po /
shar du ba sngon po /
lhor kaShiM ser po /
nub du swA dmar po /
byang du hA ljang dkus mtshan par gyur par bsam /
rang gi spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM hoH bzhis rim bzhin dgug pa dang /
gzhug pa dang /
dbyer med du 'dres pa dang /
dgyes bar bsam /
slar yang thugs ka'i hUM las 'od zer 'phros rigs lnga 'khor bcas spyan drangs /
khyed rnams kyis mngon par dbang bskur du gsol /
zhes gsol ba btab pas oM badzra b+ha wa a b+hi ShI ny+tsa hUM /
zhes dbang bskur /
chu'i lhag ma spyin gtsug tu gnas pa las rdo rje sems dpas dbu brgyan par gyur par bsam /
mchod pa -i mra tas bsangs /
swa b+hA was sbyangs /
stong pa'i ngang las mchod rdzas kun tu bzang po'i mchod sprin phun sum tshogs par gyur par bsams /
oM ar+g+haM AH hUM nas shasta'i bar sbyar| oM badzra ga ru ta sa pa ri wA ra ar+g+haM sra tsI ts+tsha hUM swAhA /
nas /
shap+tasI bar sbyar la 'bul /
bstod pa ni /
'byung ba lnga yi kha dog sna tshogs 'bar / /
nyon mongs dug lnga 'joms pa'i sgra chen sgrogs / /
ye shes lnga ldan mkha' lding dbang po la / /
yan lag lnga yis brgyud de phyag 'tshal lo / /
bzlas ba ni /
rang gi mgrin pa'i khyung lnga dang thugs ka'i yi ge lnga las 'od zer sna lnga'i tshogs nam mkha' khyab par 'phros /
brtan g.yo'i dug ma lus bar bcom zhing sangs rgyas byang sems kyi thugs rje nus ba thams cad bsdus te thim par gyur par bsam /
oM pak+ShiM swAhA /
zhes 'bru lnga la bsnyen pa 'bum phrag gcig byed pa ni bsnyen pa'o / /
'bum phrag gsum mam lnga bzlas na steng 'og bar gsum gyi gdon gyis mi tshugs bar rgyud las gsung so /
thun mtshams su dge ba @# / /
pa sngo zhing gtor ma sbyangs /
stong pa'i dang las rin po che'i snod du bdud rtsi'i rgya mtshor gyur bar bsam /
yi ge gsum brjod /
rang gi thugs ka'i hUM gis ye shes pa spyan drangs /
mdun gyi nam mkhar bzhugs par dmigs te mchod pas mchod /
lha'i ljags 'od zer gyi sbu gus drangs te gsol bar gyur par bsam /
badzra ga ru Ta i daM ba laM bra tI ts+tshas phul /
gzhi bdag gtor ma yang a ka ros bsngo /
bstan pa cung zad byed par gtor ma mi dgos kyang /
mtshams byed dus dgos pas bris /
'di'i las tshogs gzhan du shes dgos so / /
smras pa /
brtan g.yo'i dug rnams 'dzoms pa'i sangs rgyas 'phrul / /
du ma'i nang na lhun po bzhin du ni / /
khyad 'phags bsnyen pa tsam gyis kun 'grub pa'i / /
sgrub thabs mkha' lding dbang po'i mchod sdong grub / /
khyad par steng 'og bar gsum gdon gyi rlung / /
'gog byed rdo rje'i r+wa ba zla med dang / /
phyi nang du /
lnga'i tshogs 'joms bdud rtsi'i char / /
dogs 'dod kun ster nor bu'ang 'di kho na / /
rmad byung dge ba zla ltar dkar pa des / /
lus can duH kha ma lus las sgrol te / /
khyab bdag rdo rje 'chang dbang go 'phang la / /
ma lus 'gro rnams myur du 'god par shog /
ye shes khyung khra'i sgrub thabs brtan g.yo'i dug /
zhi mdzad bdud rtsi'i char chen zhes 'di yang / /
byang phyogs 'dzin ma'i bdag po rnam sras bzhin / /
stobs 'byor ldan pa'i bkas bskul ji bzhin du / /
mang thos dge slong 'jam dbyangs bzhad pa yis / /
gar 'dug theg chen gan mdzod gnas su bris / /
! / /
na mo gu ru many+dzu g+hO ShA ya /
bla ma rnams dang dbyer med rdo rje 'chang / /
rigs kun khyab bdag zhabs la phyag byas te / /
nam mkha' mdzod kyi sbyin pa'i phar phyin ched / /
rgyal sras rmugs 'dzin sgrub thabs rgyud bzhin 'chad / /
de la 'phags lugs dzi lha'i mngon rtogs la bdag bskyed dang /
mdun du bskyed byas nas chu sbyin tshul dang /
phan yon gsum /
dang po ni /
yid kyi rol ba sogs kyis skyabs 'gro sems bskyed byas /
rang gi snying ka'i sna tshogs padma dang zla ba las byung ba'i 'od zer gyis sangs rgyas la sogs pa mchod cing bshags pa byas nas /
oM shU n+ya ta dz+nya' na badzra swa hA wa adma ko nya haM /
snang srid kyi chos thams cad stong par gyur /
stong pa'i ngang las pad zla'i stong du dzaM yig ser po las 'od zer 'phros /
'phags pa mchod /
sems can thams cad kyi dbul ba'i sdug bsngal bsal /
lha dang mi'i rin po che thams cad 'od zer gyi gong bur byas te dzaM la thim /
de las shing thogs bi dza pU ra dza gyis mtshan pa yongs su gyur pa las rang nyid 'phags pa dza b+ha la chen po gser gyi 'od 'phro ba /
ral ba'i thor tshugs la rdo rje 'chang yang yab yum gyis dbu brgyan cing gsum pa che ba mi'u thung gi gzugs can /
ser sngo dkar pa'i zhal gsum phyag drug gi g.yas pa rnams kyis rim bzhin bi dza pU ra dang /
lcags kyu dang /
mda' thogs pa /
g.yon pa dang pos rang 'dra'i yum la 'khyud cing /
lhag ma gnyis kyis zhags pa bzang bo dang bcas pa'i ne'u le dang /
gzhu 'dzin pa /
zhabs skyil krung gis bzhugs pa /
de'i spyi bor oM las rnam par snang mdzad /
mgrin bar AH las 'od dpag med /
snying kar hUM las mi bskyod pa /
lte bar swA las rin chen 'byung ldan /
brla'i rtsa bar @# / /
hA las don yod grub pas mtshan par gyur par bsam /
rang gi thugs ka'i sa bon gyi 'od zer gyis sangs rgyas byang sems thams cad spyan drangs la /
dzaH hUM baM hoH sa dgug gzhug ba cing mnyes byas /
chu gnyis nyer sbyong rol mo dang bcas pa dang nang mchod kyang dbul /
nor gyi dbang phyug sogs kyis bstod la /
sa bon la oM dzi b+ha la dza len+t+ra ye swAhAs bskor par bsams la bzlas pa bya /
rgyun gyi nyams len dang mdun skyed ni /
rin po che'i snod la sogs pa'i nang du rang gi thugs ka'i dzaM las sam rten dmigs la /
shU n+ya tas sbyangs /
stong pa'i ngang las pad zla'i steng du dzaM las 'od 'phros /
'jig rten gyi rin po che thams cad bkugs te dzaM la thim pas /
bi dza bU ra dzaM gyis mtshan pa las dzaM b+ha la ser po gser 'od 'bar ba nas /
don yod grub pas mtshan par gyur par bskyed la /
rang gi thugs ka'i sa bon gyis sangs rgyas byang sems thams cad dzaM b+ha la'i rnam par spyan drangs /
dzaH hUM baM hoH sa gnyis su med par byas la /
thugs ka'i sa bon gyi mthar /
oM dzaM b+ha la dza len+t+ra ya d+ha naM me di hi tat+ta pa ya swAhA sa bskor ba las spro bsdu'i dmigs pa byas la bzlas brjod bya /
de nas sor mo lnga'i rtsa bar rigs lnga'i sa bon lnga'i bdud rtsi'i chus mdun bskyed kyi spyi bo nas dbang bskur bas tshim nas de'i mdzod spu'i dzaM ser po'i 'od zer gyis bdag gi gnas thams cad gang nas dngos grub thams cad thob par dmigs la chu sbyin bya ste /
snyim tog las /
rmugs 'dzin gyi mdzod spu ru gnas pa yi ge dzaM ser po nas /
lag pa g.yas pa'i sor mo'i rtsa ba rnams las rdo rje'i chu de bdud rtsir mos /
zhes dang /
a b+h+ya'i bar gyi man ngag las /
de la rab tu gzhug cing dbang bskur nas rdo rje'i chu 'khyor ba brgya rtsa brgyad blud par bya'o / /
zhes so / /
gsum pa phan yon ni /
sgron gsal las /
de ltar byas pas de mnyes shing sgrub pa po'i bsam pa rdzogs par byed do / /
zhes dang /
a b+hI gsung las /
thun mtshams gsum du bsgoms nas chu 'khyor ba brgya rtsa brgyad rab tu phul pas 'jig rten gsum gyi mnga' ris ster bar byed do /
snga bar bya rog skad sgrogs pa tsam na chu'i nang du bzlas na nor mi nyams shing 'phel bar 'gyur ro / /
zhes dang /
dngos grub chen po brgyad la sogs pa ster bar 'gyur ro /
zhes so /
'phags pa rnam thos sras mchog dzaM b+ha la / /
sbrul pa'i sku mchog sgrub thabs legs byas pas / /
'jig rten skye po'i dpul 'phong kun bral te / /
nam mkha' mdzod dang rab dga'i sa thob shog /
'jig rten sred 'bras mang ldan 'gro nang du / /
snying rjes yid ldan dge slong gsang 'dus pa / /
'jams dbyangs bzhad pas rang gi rgyun 'khyer dang / /
skye bo mang la phan pa'i sems kyis ni / /
'khor lo sdom pa'i po brang pha bod khar / /
spyan ras gzigs dbang srong btsan mdund du bris / /
! / /
rgyal ba gnyis pa'i zhabs la phyag byas te / /
gnod sbyin mngon sum grub pa'i ye shes zhabs / /
de yi 'dus pa'i gnod gnas sgrub pa'i thabs / /
nam mkha' mdzod kyi rgyur dmigs bri bar bya / /
yid kyi rol pa sogs kyis skyabs 'gro sems bskyed byas la /
rang gi thugs ka'i sa bon gyis phyogs bcu'i sangs rgyas byang sems thams cad spyan drangs la mchod pa sogs byas /
tshad med bzhi @# / /
bsgom /
shU n+ya tas stong par sbyangs /
stong pa'i ngang las padma dang zla ba'i steng du dzaM las sa bon gyis gang ba'i shing thog dzaM gyis mtshan pa las 'od 'phros /
rin po che thams cad bsdus te thim pa las 'phags pa dzaM b+hal sku mdog gser sbyangs lta bu mi'u thung gi gzugs can gsus pa che ba /
ser sngo dkar pa'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis nas bon gang ba dang ral gri thogs pa /
g.yon gnyis na rin po che skyug pa'i ne'u le dang padma bsnams pa /
ral ba'i thor tshug dang rin po che'i dbu rgyan dang /
phyag rgya bzhis brkyan pa /
mi bskyod pa yab yum gyis spyi bo nas dbang bskur zhing pad zla'i gdan la rdo rje skyil krung gis bzhugs pa /
de'i spyi bor rnam par snang mdzad yab yum /
mgrin par 'od dpag med yab yum /
snying kar mi bskyod pa yab yum /
lte bar rin chen 'byung ldan yab yum /
brla'i rtsa bar don grub yab yum gyis mtshan pa /
thugs ka'i sa bon gyi 'od zer gyis sangs rgyas byang sems thams cad spyan drangs /
gnyis su med par gyur /
Ar+ya dzaM b+ha la ar+g+haM nas shap+ta'i par gyis mchod /
nor gyi dpang phyug gis bstod /
thugs ka'i dzaM yig gi mthar /
oM dzam b+ha la dza len+t+ra ye swA hA /
dang oM AH dzaM hUM /
zhes pa ci rigs kyis bskor pa'i spro bsdus rang dpal 'byor phun sum tshogs par bsam /
sngags dang po bzla pa shan+ti ba a b+h+ya rnams kyis gsungs /
phyi ma grub chen tha gnas kyis gsungs pas 'khrul med yin par nges so / /
de nas chu sbyin ni /
rin po che'i snod du sku sogs bzhag la /
rang 'dod lha yab yum gyi padma'i nang du sngar ltar bskyed pa la /
sangs rgyas byang sems thams cad spyan drangs pa rang gi spyi bo nas zhugs pas bdud rtsis dbang bskur ba bton te sngar ltar bskyed pa la bstim /
de'i ljags la ?dzaM gyis mtshan yar rigs lnga yab yum gyi bdud rtsis tshim /
bdag la dngos grub stsal bar bsams la /
oM dza b+ha la dza len+t+ra ye d+ha naM me de hi ta tata ba ya swA hA /
oM AH dzaM d+hA nan te hi hUM /
zhes pa'i sngags kyis chu 'khyor ba brgya rtsa brgyad dus gsum mam /
tho rangs byin na longs spyod rmugs 'dzin ltar zad mi shes par 'gyur ro / /
'dus pa'i rgyan las /
de bzhin gshegs pa thams cad longs spyod pa sten ma mkha' mdzod kyi ting nge 'dzin to /
zhes so / /
'phags yul gsang 'dus rgyud 'grel bco brgyad kyi nang nas grub chen ba gzhas dang pim la mi tra'i lugs gtso bor byas so / /
bim la'i 'grel pa las /
'di yang bzang po zhabs kyis bshad pa yin te /
shes rab thabs kyi rang bzhin sbyor / /
dzaM b+ha la ni gnod sbyon gzugs / /
sna tshogs rdo rje zla dbus gnas / /
rdo rje'i skyil zur gis gnas pa / /
ser po nag po dkar po zhal / /
thugs kyi bdag pos spyi gtsug brgyan / /
phyag gnyis kyis ni yang dka 'byung / /
rang 'od rigs ma 'dzin dgyes pa / /
bi dza pU ra ral gri dang / /
rin bzang skyug pa'i ne'u le dang /
rang gi lta yi sbyor ba yis / /
rig ma'i padma'i nang gnas pa / /
thams cad phyogs nas rdzogs sangs rgyas / /
'od 'byung rig ma'i tshogs rnams kyis / /
rtag tu dbang bskur bar blta ste / /
rnal 'byor pa yis /
rtag tu bsgom / /
zhes so / /
@# / /
gnod gnas nam mkha'i mdzod can sangs rgyas kyi / /
rnam 'phrul sgrub thabs ye shes zhabs lugs bzhin / /
bshad pas lus can bkres pa kun bsal te / /
tshe rabs kun tu bla ma lha yi zhabs / /
mngon sum bsten pa'i skal ba thob gyur cig /
gnod gnas sgrub thabs tsin+ta maNi'i phreng / /
spyan ras gzigs kyi sgrub gnas pha bong khar / /
'dus pa la dga' dge slong snyoms las pa / /
'jam dbyangs bzhad pa'i rdo rjes phan sems lags / /
! / /
bka' bsgo byed tshul ni /
'di la shes byed cher mi gsal yang /
kyai rdor gzhung 'grel las /
rig pa rab gnas byed pa sogs zur tsam snang /
byed tshul ni /
gang zag de lhar bskyed ba'am /
de'i spyi gtsug tu bka' bsgo gang byed kyi lha mngon rtogs ltar skad cig krong bskyed dam /
cho ga rgyas bsdus ci rigs kyis bskyed /
ye shes pa spyan drangs bstim /
las mthun gyi dmigs pa byed la bzlas pa bya /
de'i 'og tu lha la bka' bsgos pa'i dmigs pa byed la /
bcom ldan 'di la stsal lags nas /
mchog ngang thum mong dngos grub stsol ba'i bar bya /
tshigs lhugs kyang rtsa brgyud kyi bla ma so so'i mtshan nas smos te la sogs pa'i rtsa ba dang brgyud par bcas pa'i dpal ldan bla ma dam pa rnams kyi byin gyis rlobs shig /
lha che ke mo'i lha tshogs rnams kyi byin gyis rlobs shig /
che ge mo 'di'i lus kyi na tsha /
sems kyi sdug bsngal /
bar chad chags sgo nyams pa /
steng gdon gza' /
bar gdon btsan /
'og gdon klu dang sa bdag /
pha rol gyi byad kha rbad 'dre /
rbod gtong /
dus ma yin ba'i 'chi ba thams cad las bsrung ba dang /
skyobs pa dang| sbang mdzod cig /
rdo rje slob ma 'di la byang chub mthob kyi bar du lus dang grib ma bzhin du 'grogs nas nyin gyi byar mtshan gyi mel tshe mdzad du gsol /
dzaH hUM baM hoH zhes bka' bsgos pas lha des dgyes bzhin du bgyi'o zhes gdul bya la thim par bsams /
rgyal pa sras bcas bden pa'i byin rlabs dang / /
rdo rje rnam par 'joms pa'i mthu stobs kyis sam /
yang na rje btsun 'phags ma sgrol ma'i byin rlabs sogs sam /
khro bo'i dbang po sogs kyi byin rlabs kyis / /
'gro ba 'di la rdo rje rnam 'joms sam /
sgrol ma sogs lha gang yin gyi sngags la mi mthun pa'i phyogs las rak+Sha rak+ShaH rang gi thugs ka'i hUM las 'od zar 'phros /
'og thams cad rdo rje'i sa gzhi /
logs thams cad rdo rje'i r+wa ba /
steng thams cad rdo rje'i gur /
phyogs mtshams thams cad rdo rje'i gur khang du gyur cig /
ces brjod la zhal phu bya /
zhes pa 'di yang rje nyid kyi gsung ngo / /
! / /
gtor ma bskyed rim chen mo'i nang ltar shan+ti pa sogs kyis /
tshim par bya ba'i gtor ma dang /
las byed pa'i gtor ma dang /
ma rungs par phur bus gdab pa'i gtor ma dang gsum las /
dang po da lta'i 'bul gtor du grags pa 'di yin /
'di la zhi rgyas dbang drag gi las bzhi ka sgrub pa'i tshul so sor yod /
gnyis pa ni /
thun gtor du grags pa ste bod kyi thun gtor dang mi 'dra /
las bzhi ka sgrub rgyu yod /
gsum pa ni /
'phen gtor kho na yin /
gtor ma 'phen tshul dgu yod de /
grub chen so so'i gsung gi don man ngag gi sdoms su byas pa las /
lha sku phyag mtshan sa bon dang / /
'byung ba dug dang thog dang ni / /
dbyung dang @# / /
glud dang bdud rtsi'o / /
zhes gsungs pa las /
rgyud smad kyi gsung rgyun las da lta'i bar du gtor ma bdud rtsir 'phen /
gtor ma'i man ngag 'phen tshul lnga las /
gtor ma bdud rtsir byas ba lha la phul bas dgyes nas 'phrin las sgrub par zhal gyis bzhes par bsam gsungs /
bla ma mgon po'i be buM sogs kyi man ngag gis 'phen gtor 'di nyid 'phangs pas bdud rtsi'i char chen pos nad sogs me'am dri ma'i rnam par snang bde bcis ba dang bkrus par bsgom /
slar yang 'phangs sa de nyid nas gom pa bdun nang du dor /
rdor dril gyi de nyid dran nas phyag rgya ngang bcas pa lta ba'i rgyas 'debs pa zhal shes kho na yin no / /
'di yang 'jam dbyangs bzhad bas sbyar / /
! / /
bla ma rgyal bsras bcas mchog gsum thams cad la dus thams cad du phyag 'tshal zhing skyabs su mchi'o / /
mchog thun mong gi dngos grub ma lus ba stsal tu gsol /
de la 'dir mdo sngags gang la'ang khungs med pa'i rang bzo dang chog hral po byed pa ni gzungs gzhug gi rnam bzhag 'khrul spong nyin byed ltar nyes pa shin tu che bas /
gtsug lag khang dang /
dgon gnas dang /
skyed tshal dang /
kun dga' rab sogs gsar du bskrun tshe nyer mkho'i phyag len mang bo yod pa las /
'dir nyer mkho'i bum gter gyi cho ga tsam bri na /
bum gter la yang nga ltar rang gzhan mang bo'i phyag len la dpyad tshe man ngag gi gnad rtogs pa nyung par snang zhing /
bum gter la rigs mang bas de lugs kyi bum rdzas dang /
bum bsgrub sogs mi 'dra la gtsug lag khang sogs kyi rmang gzhi'i bum pa 'di la'ang sa yul ri thang nags tshal chu 'gram mtsho sogs kyi gshis kyis gnas bdag mi 'dra ba ni /
mchog gi dngos grub brnyes pa'i gsung las /
chu rnams kha dog dbye ba dag dang ro yi ni dbye ba'i khyad par rtags las rjes su shes bya ste / /
klu rnams kyi ni rigs rnams dag dang gnas rnams la / /
kun nas bya ba'i don rnams yang dag 'grub pa'o / /
gang yang thang sogs gnas rnams la ni dbang byed pa / /
klu ye mnga' bdag rnams ni ji ltar 'dod bzhin gsungs / /
zhing rnams su ni chu mig la gnas mtha' yas te / /
lha yi gnas la klu yi rgyal po nor rgyas so / /
zhes gsungs pa ltar yin pas /
bum sgrub so sor shes dgos pa 'di sogs man ngag gi gnad dam par bzung dgos la /
de 'dra'i gnad kyis man dag so sor mi ? ba'i skye po mkhas brun du mas lag tu blang bden ba'i bum sgrub las du mar sbyar chog ba cig byed na /
bum pa'i rgyu sogs rgyud ltar rin po cher byas pa mdzod bum sogs la legs kyang /
chu gter dang sa gter la cung mi legs par go zhing /
tshang sogs rab rgyud ltar gyi che 'bring gi tshad dgos la /
tha na'ang yul de'i bre gang shod snod las mi chung pa'i bum brgyu rdza sogs las byas pa tshon gyis kha bsgrur ba rgya pa mdun mi nor ba'i mtshan mi nor ba'i mtshan ma rin po che cha dgu sogs bris pa'i nad du ye shes pa'i bum ba de la de bzhin gshegs pa'i sku yang dgos pa dang /
gteng dbus la sku med na'ang rung la /
gnyis kar rin po che sna lnga dang /
sna bdun dang /
bla ma sngam dag gi gsung ltar na /
lcags dang /
ra gan dang @# / /
zha nye min ba'i rin po che gsungs pa ltar /
rin po che sna tshogs gang rnyed dang /
ske tshe /
shang tshe /
bra'o /
sran mam gtogs ba'i 'bru zer yang /
snga ma gsum de dag ma gtogs ba'i 'bru sna tshogs rnyed tshad dang /
sha chang gis ma sbags pa'i zas sna tshogs dang /
gos dar sna tshogs bcug pa'i bum pa gcig dang /
klu'i bum par klu brgyad kyi sku dang /
wa ru Na gtso bo dang dgu'i sku sngar bshad pa'i 'bru sna tshogs dang /
sngar bshad pa'i rin po che gang rnyed dang /
khyung sder dang /
tsha ba gsum dang /
dug gi rigs dang /
gla rtsi shing kun sogs klu la gnod pa min pa'i sman sna gang rnyed dang /
tha na'ang klu gtor ltar sman byung na bzang zhing /
dri bzang ja dar sogs nor rdzas sna tshogs dang /
sha chang ma 'dres pa'i zas gos sna tshogs bcug la /
shing ngam 'jim bas kha legs par bcad /
mgu la brgyan can /
'byor na phyogs mtshams brgyad du klu brgyad kyi bum pa brgyad dang /
dbus su ye shes kyi bum pa dang dgu 'am /
yang na lnga 'am /
yang na ye shes pa'i bum ba dang klu'i bum pa gnyis sam /
yang na bum pa gcig la rdzas de dag blugs la /
bum pa gcig yin tshe steng du de bzhin gshegs pa gtso 'khor /
'og tu wa ru Na gtso bor byas pa'i klu brgyad bskyed pa'am /
yang na 'og nas 'byung ba'i cho ga ltar bskyed dgos la /
gzhi gtsang mar badma dkar po 'dab brgyad bris par bum pa phyag len ltar bkod /
mchod ba chu gnyis nyer spyod rol mo dang bcas pa tshar gnyis /
mngar gsum gyis sbags pa'i dkar gtor gsum /
gdugs brgya rtsa brgyad /
rgyal mtshan brgya rtsa brgyad /
a ka ru nag po'i spos sogs bshams /
spyan ras gzigs seng ge sgra 'am /
de bzhin gshegs pa klu dbang gi bdag bskyed bzlas pa byas rjes su mchod pa bsang sbyangs bskyed brlabs byas la /
bum ba a mr-i tas bsangs /
swa b+ha was sbyangs /
stong ba'i ngang las paM las padma dang /
a las zla ba'i steng du b+h+ruM b+h+ruM mam b+h+ruM las rin po che'i bum pa yangs shing rgya che ba rnams kyi nang du aM dam rang rang gi ming yig dang po thig les brgyan pa las rin po che sna tshogs dang /
'bru bcud zas nor gos dar la sogs pa lha mi'i dpal 'byor sna tshogs kyi sprin gyis gtibs pa nam mkha'i mtha' dang mnyam pa dpal kun tu bzang po'i mchod sprin gyi rang bzhin du gyur par bskyed /
chos dbyings rnam dag sngags rgyas sbyangs pa ni /
thal mo khong stong sbyar ba snying kar bzhag la /
oM swa hA wa bi shud d+haH sarba d+ha rmAH swa b+hA wa shud+d+ho nya haM /
zhes pas yo byad kyi ma dag pa sbyangs shing skyon med par byas /
gnyis pa nam mkha' mdzod kyi sngags rgyas spel pa ni /
thal mo khong stong sbyar la sor mo rnams rtse sprad de /
tshigs bar ma rnams bcag pa rin po che 'dra ba dpral bar bzhag la /
oM namH sarba ta thA gra te b+h+yo bi shwa mu khe b+h+yaH sarba tad khaM ud ga te s+phar na hi maM ga ga na khaM swA hA /
zhes pas mgron so so'i sems dang mthun pa'i yo byad kyis nam mkha' khyab par bsam /
gsum pa bdud rtsi 'khyil ba'i sngags rgyas bsgyur ba ni /
rdo rje thal mo'i mthe @# / /
bod bsnol ba'i mtheb mdzub ngos phye la /
oM badzra -imra ta kuN+Ta li han han hUM phaT /
ces bsam mgron so so'i tshim byed bdud rtsir bsgyur bar bsam /
bzhi pa rgya chen shugs ldan 'od kyi sngags rgyas thob par bya ba ni /
g.yas khu tshur bcings pa'i mdzub mo sgreng pa snying kar bzhag la /
nam Hsarba ta thA ga ta a pa lo ki te oM sam b+ha ra sam b+har hUM /
zhes pas 'phags pa rnams kyi spyan sngar mchod sprin mtha' yas dang /
sems can so so'i dbang po lnga'i yul du longs spyod zad mi shes pa byung bar bsam /
lnga pa ye shes skar mnga'i sngags rgyas thob par bya ba ni /
g.yas khu tshur snying kar bzhag /
g.yon mthe bong lag mthil la bzhags pa'i mchog sbyin gyi phyag rgya byas la /
oM dz+nyA na a ba lo ki te namH sa man+ta s+phar Na rasmi b+ha wa sa ma ya ma hA ma Ni du ru du ru hrI da ya dzwa la ni hUM /
'phags pa rdul grangs mnyam pa mnyes shing sems can rgyal pham dang rtsod pa med par mos pa bzhin thob par bsam /
drug pa dbang bsgyur 'khor lo'i sngags rgyas dbang du bya ba ni /
sor mo nang du bsnol ba'i rdo rje bsngams pa las mthe bong gnyis gshibs te bsgreng la /
namH sa man+ta bud d+hA nAM gra he shwa ra pra wan dza ti ma hA sa ma ya swA hA /
zhes pas mgron thams cad kyis bdag gcag la dam tshig gi dbang gis phan bde'i 'phrin las sgrub par zhal gyis bzhes par mos /
ye shes kyi bum pa rin po che'i bum pa nang longs spyod dang chu mtsho dpag bsam gyi shing sna tshogs kyis gang ba'i dbus su pad zla'i gdan la hUM las de bzhin gshegs pa lu'i dbang phyug rgyal po sku mdog nor bu rin po che mi dpog pa'i mdog lta bu /
mtshan so gnyis dang dpe byad brgyad cus spras pa /
chos gos dur smrig gsol ba /
klu thams cad klu'i skye gnas las thar bar byed pa'i phyag rgya can /
bzhin 'dzum pa 'od zer mtha' yas 'phro ba /
sbrul mgo bdun gyi gdengs ka'i rgyab yol can /
de'i mdun du sgrib sel sku mdog dkar po /
phyag g.yas na rin po che'i myu gu dang /
g.yon na bum pa bsnams pa /
bcom ldan 'das la bltab /
g.yas su bad zla la byams pa dmar ser g.yas klu shing gi me tog dang /
g.yon ril pa spyi blugs bsnams pa /
rgyab tu pad zla la 'jam dpal gzhon nur gyur pa ser po ut+pal bsnams ba /
g.yon du pad zla la spyan ras gzigs dkar po padma bsnams pa /
gsum ga'ang bcom ldan 'das la blta ba /
g.yas phyogs su byang sems dpag med /
g.yon phyogs su dgra bcom pa dpag med /
'og phyogs su klu'i tshogs dpag med kyis rin po che thogs te thal mo sbyar nas bcom ldan 'das la blta ba /
gtso 'khor thams cad kyi spyi par oM /
mgrin par AH thugs kar hUM /
thugs ka'i hUM las 'od 'phros /
ye shes pa spyan drangs /
dzaH hUM baM hoH dgug gzhug bcings mnyes par bsam la /
de'i thugs kar hUM gi mthar ta dya thA /
oM ta thA ga to b+ha ga wan nA ga ra dze shwa ra a d+hi Sh+ShA na a d+hi ShTHA te sA hA /
zhes pa'i sngags kyi spro bsdu las mthun byas la bzlas /
'das gtor byin gyis brlabs la /
bcom ldan 'das 'khor bcas kyi ljags 'od zer gyi sbu gus drangs te gsel bar gyur par bsams la /
snying po'i mjug tu a kar @# / /
btags b+nyer gcig gis dbul /
mchod bstod yig brgyas brtan bar byas te /
yul so so'i gnang shes na klu brgyad gang rung gtso bo dang /
ma shes tshe dang rgyun du 'di ltar /
bum ba 'og ma'i nang gi dbus su padma dkar po 'dab brgyad kyi dbus su nong rgyas dngul mdog sbyi bor utwal sngon bos mtshan ba /
'dab ma brgyad la shar tu mtha' yas gser mdog sbyi bor badmas mtshan ba /
lhor badma ser bo sbyi bor dbal be'us mtshan ba /
nub tu 'jog bo dmar bo sbyi bor nor bu rdzing bu'am mtshol 'jog na dbus su chu lta bya /
dga' 'khyil gyis mtshan ba /
byang du chu lha dngul mdog sbyi bor utwal sngon bos mtshan ba /
dbang ldan du badma chen bo dkar bo sbyi bor rtse gsum la gdengs ka bdun ldan /
shang lhor dung skyod sngo skya spyi bor bkra shis /
lho nub tu stobs rgyu dkar dmar mgrin bar ri mo /
rang gnas su nor rgyas sam yang na chu lha /
gsum ba /
nub byang du rigs ldan sngo skya mgrin bar zla chos kyis mtshan ba /
thams cad kyang zhal gcig phyag gnyis ba /
sto da lha'i lus ltar mdzes shing /
lte ba man chad sbrul mjug tu 'khyil ba /
phyag gnyis kyi sa rin bo che'i gter gyi bum ba thugs kar ba snams pa /
rin bo che'i rgyan sna tshogs kyis brgyan pa /
g.yon phyogs na rang 'dra'i rig mas brten ba /
de dag gi sbyi bor oM /
mgrin bar AH thugs kar hUM /
thugs ka'i hUM las 'od 'phros /
rgya mtsho chen bo sogs nas klu'i rgyal bo 'khor bcas sbyan drangs /
oM klu rgyal mtha' yas nor rgyas bu / /
'jog bo dang ni stobs kyi rgyu / /
padma padma chen bo dang / /
dung skyong dang ni rigs ldan no / /
lha mo lha mo chen bo dang / /
zla ba'i sgyi gtsug sbyi gtsug che / /
dbyug 'dzin dbyug 'dzin chen bo dang / /
sog ma med dang hu lun+ta / /
dga' bo dang ni nye dga' bo / /
rgya mtsho rgya mtsho chen bo dang / /
tsha ba tsha ba chen po dang / /
dbal gyi 'od dang 'od po che / /
rin chen 'od dang gzugs mdzes dang / /
gzugs mdzes chen bo sbrul bzang dang / /
lto 'phye chen bo chi li dang / /
chi li chen bo rnam dag ni / /
mchod ba'i gnas 'dir gshegs su gsol / /
oM a ga ts+tsha a ga ts+tsha ma hA nA ga a d+hi ba ta yes rba b+hur b+hu ba phruM phu swA hA /
dzaH hUM baM hoH gnyis su me bar bsams la /
badma ka ma la ye stwaM gyis gdan phul /
oM ma hA mA ga a d+hi ba ta ye gri daM ar+haM swA hA /
de bzhin du /
ar+g+haM gnas su /
buShe /
d+hu be /
dI be /
gan+d+he /
nai wi tyai /
sha b+ha bcug bas mchod /
lha bshos dang rol mo sogs slob dbon gyi sgrub thabs las /
me tog dang /
mar me dang /
lha bshos dang rol mo sna tshogs bas mchod bar bya'o / /
zhes gsungs so / /
bstod bas bstod /
gtor ma gnyis ba /
gtor sngags rgyas ba ni /
oM A bsu ki ne ye hUM phaT swA hA /
oM AH a nan+ta ya hUM phaT swA hA /
oM AH badma ya hUM phaT swA hA /
oM AH tak+Sha ka ya hUM phaT swA hA /
oM AH ba ru Na ya hUM phaT swA hA /
oM AH mahA badma ya hUM phaT kwA hA /
oM AH sha pA la ya hUM phaT swA hA /
oM AH kar ko ta ka ya hUM phaT swA hA /
oM AH ku li ka ya hUM phaT swA hA /
rnams la a ka ro btags pas phul /
bsdun klu dga' ba'i phyag rgya dang /
oM hi li ti li mahA hi li phru pu swA hA /
lan gsum dang /
oM b+ha k+Sha ya b+ha k+Sha pas ma ya shri? phruM phu swA hA /
gsum @# / /
gyis bsngo /
ye d+harmA dang /
sdig ba ci yang mi bya sogs dang /
skar ma rab rib mar me sogs kyis chos sbyin byas nas /
klu chen brgyad po 'khor bcas kyis / /
mchod sbyin gtor ma 'di snoms la / /
nad med tshe dang dbang phyug dang / /
sogs kyis 'phrin las bcol /
yig brgyas brtan par byas te /
kr-i ya ltar byin gyis brlabs pa'i 'o ma'i gtor ma de rnams phyogs brgyad rnams su 'bul zhing /
de'i phyi rol tu yang gtor bar bya'o /
de lta bu zhag bdun nam lan mang du byas la /
sa 'do mi gang sogs brkos par rdo khang dang zhal ba sogs byas par sman sogs dang bcas par 'og tu klu bum /
steng du de bzhin gshegs pa'i bum pa rang gi shar ngos su bzhag na dngos grub mang po 'byung ste /
slob dpon 'phags pa'i 'di'i sgrub thabs las /
bum pa gnyis la gcig tu bcom ldan 'das 'khor dang bcas pa'i sku gzugs dang /
rin po che dang /
'bru sna tshogs kyis gang bar bya'o / /
bum pa gcig tu klu nor rgyas kyi bu la klu chen po brgyad kyis bskor ba'i gzugs bcug la /
rin po che sna tshogs dang /
klu sman sna tshogs dang /
'bru sna tshogs kyis bkang la /
zhes sogs gsungs pas na /
la las sku gzugs mi rung zer ba dang /
'ga' zhig bag zan gyis byed pa sogs 'dis khegs pas phyag len dag pa gces shing /
sgrub tshul dang /
mchod pa ni /
klu'i dbang phyug gi sgrub thabs las /
padma 'dab brgyad kyi kha ru bum pa gnyis bzhag la /
ra dkar mo dang /
ba dmar mo gnyis kyi 'o ma ma god ba dang /
gdugs brgya rtsa brgyad dang /
tshon sna tshogs lnga'i ba dan brgya rtsa brgyad dang| a ka ru nag po'i bdug spos dang /
pog dkar po dang /
bdug pa sna tshogs dang /
me tog dang /
mar me dang /
lha bshos dang /
rol mo sna tshogs pas mchod par bgyi'o /
zhag bdun du snying po rgyun ma chad par bzlas na dbul ba thams cad dang bral bar 'gyur ro / /
zhes gsungs pa ltar gyi mchod pa dang /
sgrub rgyu byung na shin tu legs pas man ngag dam par zungs shig /
grub chen gyi kr-i ya las /
bdud rtsi lnga rnams sbrang rtsi dang ni ldan pa dang / /
'o ma mar gyi chang dang bral ba'i gtor ma sbyin / /
zhes sogs ltar bya zhing /
phan yon dang 'jog tshul gnyis ni /
sgrub thabs las /
sad dang ser ba dang /
lce 'bab ba'i 'jigs pa 'byung bar mi 'gyur ro / /
bum pa gnyis po yang 'og tu klu'i bum pa bzhag /
steng du bcom ldan 'das kyi bum pa bzhag nas gnas khang gi shar phyogs ngos su gter du sbas na phongs ba'i sdug bsngal dang bral bar 'gyur ro / /
klu'i gnod pa dang bral bar 'gyur ro / /
khyim de'i skyes pa dang bud med thams cad 'phan dar bar 'gyur ro / /
zhes gsungs shing des na 'jog tshul gcig la'ang las so so'i tshe sngags dang spel tshig gi gnad du ma shes na legs so / /
klu'i bum gter dgos 'dod bum bzang skye dgu dga' byed 'di yang /
skye dgu'i phan bde'i gsos su bsams te /
slob dpon 'phags pa'i klu'i dbang phyug gi sgrub thabs dang /
seng ge sgra'i phyag len rtsa ba'i bla ma srad rdo rje 'chang gi dngos su phyag khrid gsum gzhir bzhag /
kr-i ya dang rdor phreng sngags rim sogs dang /
rgyal dbang gong mar gzungs gzhug gi dogs gcod 'jam dbyangs bla ma khri sha @# / /
pe ches zhus pa rnams kyis brgyan te /
'phral du dbyod ldan du mas dgos zer ba ltar /
shAkya'i dge slong 'jam dbyangs bzhad pa'i rdo rjes bris pa 'dis kyang kun la phan par gyur cig /
dpal ldan bkra shis sgo mang gi chos gra gong ma rgya che ru btang skabs 'jam dbyangs bzhad pas phyag len mdzad pa'o / /
! / /
pra nam mye ka pi tra gu ru many+dzu g+ho ShA ya tsa swa ra swa styai /
nam mkha'i dbyings kun til gang ltar khyab lha rdzas bzhin bkra bar / /
ma lus phyogs bcu'i rgyal dang nge sras bcas btud phun tshogs dbus / /
bdun ldan mdzad pas mkha' khyab 'gro 'dren mdzad tshe rgyal rnams kyang / /
gus pas rab btud rgyad rgyal gsang 'dus mchog gsum la phyag 'tshal / /
rmad byung gsang ba'i gnad rnams shes tsam gyis / /
mdo rgyud kun gyi gnad don rtogs 'gyur pa'i / /
rgyud rgyal gsal mdzad yab gcig 'jam dbyangs zhabs / /
lhan skyes bzhin du snying dbus rtag bzhugs gsol / /
gsang ba kun sdud gsang ba'i bdag po dang / /
in+t+ra b+hu ti klu yi rnal 'byor ma / /
mchog brnyes sar ha dang klu sgrub sogs / /
rgya bod mkhas grub ma lus phyag gi yul / /
khyad par rgyal kun yab gcig mi yi gar / /
lhur mdzad rgyal pa gnyis pa yab sras dang / /
rgyal ba yab sras la sogs zab chos 'di'i / /
dbang lung man ngag 'dzin rnams thub bstan srog /
bla med rgyud las gsungs pa'i ril bu'i las / /
sgrub tshul 'khrul med rgyud kyi dngos zin ltar / /
'bri la gnas gsum mkha' 'gro srung mar bcas / /
brtser dgongs bzod bzhes dngos grub char du bsnyil / /
'dir rgyud thams cad kyi rgyal po dpal gsang pa 'dus pa'i sgos ril bu sgrub pa la da lta mang po zhig rgyud don shes pa lta ci rang gis dbang tsam yang mthob par ma Ni ril sgrub kyi chog rtsom pa dang chog yang lha dang bum pa'i skyed chog ma dag pa dang 'dra bcos dag byed pa ni shin tu mi rung ste /
de ltar bshad pa'i mdo rgyud kyi zin so med cing /
sngags sogs rtsom pa la byin rlabs kyi brgyud pa bar ma chad pa sogs khyad par du ma dgos pa'i phyir /
de 'dral dgongs nas rgyal ba gong ma'i ril sgrub nyung gsal las /
gsar ma rgyud 'bum gyi nang nas kyang ma Ni ril sgrub kyi khungs gsal ba ma rnyed ces pa nas /
chos la dbang za bzhes sogs dang /
lhag tu dbang mthob pa de 'dral dgongs nas /
de nyid las /
khyad par mtshan nyid kyi gra sar gsar rnying lam ltos sogs gsungs so / /
'on gsung 'dis ma Ni ril sgrub kyi khungs ma rnyed par bshad pa ma yin nam zhe na /
de shin tu min cing 'di ni rang gzhan gyi bla ma 'ga' mig gi khungs dang mi mthun pa'i ril sgrub la zur tha ba yin gyi de las gzhan du ma yin te /
thub mi thub sogs yod kyang lha so so'i sgos ral gri ril bu sogs dngos grub brgyad sgrub pa'i rgyud dang bshad rgyun dang de'i dbang sogs yod pas de rung mi rung gi dogs pa mi dgos shing /
'di'i mi rung lugs chos la dbang za bar gsungs pas shes sla la /
rgyud 'di las /
bshad gci dang ni sha chen zhes pa nas /
sangs rgyas kun dang lhan gcig 'khor / /
ces pas bdud rtsi ril bu'i chos phan yon dang bcas pa bshad cing /
de'i gong du rgyud 'di @# / /
nyid las /
oM ni ril bu tsan ka'i / /
sogs kyis rigs gsum gyi sgos phyi'i rdzas lam ltos pa'i ril bu'i bsgrub pa bstan cing chog 'di gsal zhing /
rgyud 'di'i 'og tu rgyud 'di nyid las /
bshang ba chog bzhin blangs nas| |sogs kyis ril bu'i sgrub pa bcu cho ga ngang bcas pa bshad de /
de'i mchan 'grel las /
ril bu bcu'i sgrub ba la nang la gzhol bas rang gi lha'i ting nge 'dzin gnyis sngon du bya /
de nas las rgyal mchog gi dus su bu'i rgyu bcud gu dang ril bu sran ma tsam byas te /
zhes gsungs pa'i sgrub pa'i sngags yi ge gsum yin la sngags la gzhol ba'i rang gi lha'i sngags kyis ril bu chog sngar ltar bskyed nas sgrung pa yang rgyud re re na yang mang por bshad pa yod de / /
nga sbyor las /
yang na ril bu bya bar 'dod pas /
zhes pa nas /
bde bar gshegs pa'i gdung gi dngos po'i ril bu nyi ma dang zla ba dang me'i nang du song bar so sor bkra shes pa rgyal la sgrub cing rang 'dod pa'i lha'i sngags kyi bzlas pas 'grub par 'gyur te /
zhes gsungs pa lta bu shin tu mang ba'i phyir /
sgrub pa bo rten yang las so so la kha dog so so dang gtso bo zangs dngul gser 'pho tshul mang ba ltar gyi dbang ngam rjes gnang re mi dgos kyang /
'dir 'dus pa'i dbang thob tsang dam tshig dang sngom pa dang ldan na sems rtse gcig pa ma thob pas kyang sgrubs na dngos grub cha 'bra 'byung ba ni /
rtsa rgyud las /
rtse gcig ma gyur pa yis kyang / /
zhes pa dang /
de'i 'grel par bshad pas /
de dag dang ldan pas gnas dgon pa chen po la sogs pa me tog dang 'bras bu sogs kyis brgyan pa'i gnas su /
rab man ngag ltar gyi bris 'bur gyi rten gyi drung du stegs sogs phun sum tshogs par skyang nul dang me tog bkram par /
snod thod pa'am /
rin bo che'i 'phor ba'am /
lang bzed dam /
bkra shis pa'i snod du gser sogs las grub pa'i bum pa che legs rnams grib can min par /
rdzogs pa'i sangs rgyas kyi gdung sha rir ma dang /
theg gsum 'phags pa'i gdung dang byin rten dang /
grub thob brgyad cu dang rgyan drug sogs kyi dang /
chos rgyal mes dbon dang / /
rgya bod kyi byin rten dang /
rje yab sras dang rgyal ba yab sras kyi sku la sogs kyi byin rten sogs sel med gtsang rigs gang tshogs dang /
snying po lnga sogs nyer lnga bag phye gtsang legs sam /
cong zhir sbyar ba'i nyams pa sogs men ba'i dam ldan gyi sngags pas mdon rtogs bzlas pa dang bcas te bzlas bzhin pa'i ril bu sran ma tsam grangs ci tsam dgos pa byas te legs par bskams pa snod de dag la bsangs sbyangs ba dug gsum byas par blugs te phyag len ltar bkod pa'i mthar mchod pas bskor te /
sngon 'gro nas brtsams te bdag bskyed rigs drug pa spyi khyab bam /
lo ki shwa ras gtso bo byas pa'i mngon rtogs lnga bskyed rgyas bsdus gang rung dam /
rdzogs pa'i rnal 'byor gyi mngon rtogs bzlas sogs grub nas /
mdun bskyed kyi rten ril bu 'jig rten dbang phyug gtso bor byas pa'i lha bcu dgu'am so gnyis su bskyed pa'am /
shin tu bsdus na ril bu re re nas 'jig rten dbang phyug yang yum tsam du bskyed sogs byas nas de snying dang snying po dang bzung sngags @# / /
ma Ni lta bu 'don ba yin bas /
de'i tshul tshegs zhing gi rten mchod mkhan yang so gnyis dang /
mchod yul gyi dkyil 'khor so gnyis yod cing /
srung 'khor gyi gtso bo le'u dang bo ltar na rdo rje 'chang dang /
rtsa rgyud bcu gsum pa las| sku gsung thugs kyi rdo rje'am / /
rang sngags don gyi yon tan nam / /
yang na gtsug tor dam tshig gis / /
bka' yi 'khor lor sbyar bar bya / /
zhes gsungs bas lha so gsum las rigs drug dang yum bzhis de byas tshe zhe sdang rdo rje bs+b+yar nas khro bo bcu la bka' bsgo la /
sems dpa' brgyad dang rdo rje ma lnga rnams kyis de byas cho zhe sngad rdo rje'am /
rang rigs kyi bro bo'am gtsug tor 'khor los sgyur ba gsum gang rung du bsgyur nas ba zhal? sgo byed bar bshad cing /
lhag mos kyi gtso bo mi 'phol mngon byang lnga skyed kyi bsnyen dus kyi mngon byang dang bo la khyad med kyang /
phyag mtshan la dang bo'i mgon bo'i rdo rje dkar bo rtse lnga nas /
gnod mdzes la rdo rje sngon po rtse lnga'i bar so gsum yod cing /
de las mi bskyod ba nas gnod mdzes bar gyi sgrub skur skyed pa'i lus la lha so gnyis yongs grags ltar bkod ba dang sku gsung thugs byin rlabs gnyis la mi 'dra ba med cing /
rdo rje 'chang dang mi bskyod ba gnyis gang rung ma yin ba'i rgyal bas gtso bo byas tshe me bskyod pa de'i gnas la 'pho ba ni /
snyim ba'i me tog las /
gal te rgyal gzhan dbus mar gyur / /
de yi gnas la mi bskyod 'gyur / /
zhes gsungs la /
gtso bo 'd+gos tshe yang las rgyal kyi gtso bo dang dkyil 'khor rgyal mchog gi gtso bo 'pho tshul mi 'dra ste /
rgyal ba drug las gzhan pas gtso bo byas tshe lha de yab yum snyoms bar zhugs ba'i byang sems cha so gnyis las rgyal ba rigs lnga gang rung gis gtso bo byas ba'i dkyil 'khor rgyal mchog gi lha so gnyis dgos pa'i phyir /
de ma bskyed na rgyal pa gcig gis dug lnga gang rung cig sbyong ba'i mdzad ba chad cing byang sems sogs gzhan gyi lhag pa gnyis mdzad par 'gyur ba'i phyir /
dber na mngon byang lngas 'jig rten dbang phyug bskyed pa'i lus la lha so gnyis dang yum dri rdo rje ma'i lus kyi lha bkod ba'i snyoms 'dug gi thig le chos gnyis las 'od dbag med gtso bor byas pa'i lha so gnyis bskyed de a ro li ga gis phyung /
mdzad pa mdzad nas 'jig rten dbang phyug gi rigs bdag gam /
'jig rten dbang phyug la bstim /
'khor gyi 'jig rten dbang phyug phyung /
nub sgo'i g.yas su 'god dgos ba lta bu yin ba'i phyir te /
snyim tog las /
gang tshe 'khor gtso sangs rgyas gyur / /
phyung ba der ni bstim par bya / /
byang chub sems dpa'i 'khor gtsor gyur / /
de yi rigs bdag bstim par bya / /
zhes gsungs pa'i phyir dang /
dbal lha gcig gis kyang 'od dpag med dbyil 'khor rgyal mchog gi gtso bor mdzad do / /
yang snyim tog las /
rgyal ba las gzhan dkyil 'khor la / /
gal te 'khor lo'i gtso bo phyir / /
dgus ma de yang gzhan de nyid / /
rang gnas su yang ba zhan nyid yin / /
zhes gsungs pa ltar phyi dgyel la rgyal ba gang gis gtso bo byas tshe de'i gnas su rgyal ba gzhan 'god ba ltar dkyil 'khor rgyal mtshog dang yin la /
sems dba' brgyad rdo rje @# / /
ma lnga khro bo bcus gtso bo byas na dbus dang rang gnas gnyis kar lha de gnyis dgos la /
'di la dngos su rgyal ba bzhi dang /
sems ba rdo rje ma khyo bo gang rung chig la gnyis yongs ba sogs shes dgos la /
gtso bo 'pho ba 'di yang shin+ta ba gcig bu min bar rgyud 'di sogs rgyud sde du ma dang /
baN grub du mthi dgongs bar gsan yig gang+ga'i chu rgyun ltar yin te /
rgyud 'di'i bcu drug pa las /
rdo rje 'dzin sogs gang yin pa / /
de yi dkyil 'khor gnas su 'gyur / /
zhes dang /
mngon brjod las kyang /
'khor lo lnga bo so so yi / /
chogs dbye bas bsgom bya ste / /
sogs dang /
de nyid las /
ji ltar rdo rje he ru ka /
de bzhin lha mo dbus su ste / /
zhes sogs kyis gtso bo 'pho ba dang /
der ni dpa' go 'khor lo rnams / /
'khyud ba'i phyag rgyar sgom bya ste / /
sogs kyis yab yum kha sbyor dgos mi dgos sogs kyi khyad bar dang /
de nyid las /
ming gis dbye bas dbye ba yis / /
mkha' 'gro'i sgra ni rab tu sbyar / /
zhes bas dbus su gang song bde'i dkyil 'khor du ming 'dogs ba dang /
yang de nyid kyi nyer gsum pa las /
ji ltar 'dod bzhin bsgoms nas ni / /
dbus kyi gtso bo rnam bar brtags / /
sangs rgyas byang chub sems dpa' 'am / /
khro bo sna tshogs du ma'am / /
kha cig de bzhin gshegs ba 'am / /
ma mo'i rigs kyi khyad bar dang / /
'od zer can dang skul byed ma / /
shes rab pha rol phyin de bzhin / /
zhes bas sangs rgyas yab yum bcu dang /
sems dpa' sems mnyer bzhi /
khro bo '+r+g+yad 'od zer can dang skul byed ma dang /
sher phyin ma sogs kyis gtso bo byas tshul sogs bshad ba ltar pa ded gyis kyi rgyud du ma dang /
dus 'khor las kyang /
sgrub le'i tshigs bcad brgya so bdun bar las so so sgrub ba la gtso bo nas dur khrod kyi mthar thug ba'i lha re re'i dkyil 'khor du 'gyur bar bshad cing /
sku gsung thugs kyi dkyil 'khor gyi tshad so so ba sogs bshad pa'i phyir /
'di la 'khrul pa phra mo tsam yang med la /
rgyud sde du ma'i dgongs ba yang yin pas /
'di ltar /
rang nyid 'jig rten dbang phyug sku mdog dmar po dmar nag dkar ba'i zhal gsum phyag drug gi g.yon gyi dang bos dril bu dang bcas bas padma dmar bo'i rtsa bad kur brten nas 'dzin cing /
g.yas kyi dang bos thugs kar padma kha 'byed bar mdzad ba /
lhag ma g.yas rdo rje 'khor lo /
g.yon rin chen ral gri 'dzin pa /
rang 'dra'i dri rdo rje ma la 'khyung ba /
gnyis ka'ang rin bo che'i rgyan brgyad kyi nas /
gyur /
rdo dril byin rlabs byed na /
rdo rje ni nas /
oM AHhUM lan bdun /
sngon 'gro'i mchod ba byin rlabs ni /
oM AHbi g+han ta kraM hUM /
nas /
shap+ta AHhUM /
sngon 'gro'i gtor ma nang mtshad ltar brlabs te /
rang gi thugs ka'i sa bon dmar bo'i 'od zer lcags kyu'i rnam pa can gyis phyogs skyod 'khor dang nas /
sbu gu can rnams su gyur /
oM AHhrIHnas /
rang gnas su gshegs par gyur /
bdag bskyed mchod pa /
oM AHnas /
slar AHnas /
slar AHtUM? /
rdor sems bsgom bzlas 'dra /
rang nyid 'jig rten dbang phyug tu gsal ba'i thugs kar padma dang zla ba la gnas ba'i oM dang hrIH gang rung dmar bo las 'od zer lcags gyu'i rnam pa can gyis bla ma dang gnyis su @# / /
med ba'i 'jig rten dbang phyug gi dkyil 'khor sbyan drangs /
nas /
rang gnas su gshegs par gyur /
oM swa b+hA wa /
nas /
oM ?AHhUM gi bar 'dra ba yang rung /
yang na thog ma nas gtsug tor 'khor bsgyur bya ste go sla /
mngon rtogs dngos gzhi /
dngos po med pa nas /
gzhal yas khang gru bzhi sgo bzhi pa /
nas /
gtso bo yang rim gyis 'od gsal du thim par gyur /
oM shUn+ya ta /
nas /
hUM sngon po /
de las 'od zer 'phros /
phyogs bcu nas rigs lnga 'khor dang bcas ba dpal tu med pa spyan drangs /
de la ? /
de yongs su gyur pa las padma dmar po 'dab ma brgyad pa'i lte ba la /
oM AH hUM gis mtshan pa /
padma atama ka nya haM /
padma yi ge dang bcas pa longs su gyur pa las /
rang nyid sprul sku 'jig rten dbang phyug sku mdog dmar po dmar nag dkar pa'i zhal gsum /
nas /
g.yon rin chen ral gri 'dzin pa /
rin po che'i rgyan dang /
dar sna tshogs kyi na bza' can du gyur /
rang gi lus kyi mdun rgyab dang g.yas g.yon bzhi ni /
nas /
oM sarba ta thA ga ta kA ya wa ka tsit+ta badzra swa b+hA wa at+ma ko hi /
rang dam tshig sems dpa'i thugs kar rang 'dra'i ye shes sems dpa' dmar po zhal gcig phyag gnyis pa padma 'dzin pas rang snang gi shes rab ma la 'khyud pa /
de'i thugs kar zla ba'i gdan la padma'i lta bar ting nge 'dzin sems dpa' a yig dmar po rtag tu 'char ba /
mar me chen bo lta bu mi shes pa'i mun pa 'joms pa'i don du snang ba'i phung po chen por gyur /
dam tshig sems dpa'i ral ba'i co? pa na la /
nas /
chim par byed par gyur /
rigs 'dug gtso bo 'phos kyang lha thams cad la dngos grub myur pa'i man ngag tu 'di ltar mdzad brgyud dang srad rdo rje 'chang gi snyan rgyud do / /
rang gi snying ka nas rang rigs kyi rig ma phyung /
oM shUn+ya ta /
nas /
stong pa'i ngang las baM las dri'i dud chos bgyis mtshan 'di yongs su gyur ba las /
dri rdo rje ma nas /
dga' bas rol pa /
de'i spyi gtsug nas skra mtshams kyi /
nas /
kony+haM /
mdor bsdus tshe 'di tsam gyis chog /
dkyil 'khor rgyal mchog sngar bshad pa ltar skyed 'dod na bya'o / /
de nas phra thig dang bzlas pa bya ste /
sngags ni gzhan gtso bo'i sngags ni /
mnyam med jo bo'i 'jig rten dbang phyug sgrub thabs las /
de bsgoms pas skyon yi ge dgu po ye shes sems dpa'i thugs ka'i sa bon yongs su bskor te gnas pa bzlas bya'o /
oM AH oM ma Ni padme hUM hUM zhes bya ba'i sngags bzlas shing /
zhes gsungs pa ni rgyud dang paN grub snga ma'i man ngag gnad can du snang la /
bzlas ba byed tshe yang rdo rje gsum gyi lha dang ye shes oM ma ma hrIH sems dpa' sogs /
dbugs kyi rgyu ba dang mnyam du dkyil 'khor gyi lha'i tshogs sbro bsdu mdzad pa yin te /
sgrub thabs de nyid las /
de re? re zhir 'byin pa dang 'jug pa'i rlung gis rim gyis sam /
gcig char spro ba dang bsdu ba bya zhing myur ba dang dal chos pa'i nyes pa dang bral bar sngags kyi de kho na nyid la lhag par mos pas gsang sngags yi ge dgu po bzla bar bya ste /
'di na bzlas pa'i cho ga'o /
zhes gsungs pas padma'i snying po'am /
bo d+hi tsa sogs kyi phreng ba man ngag ltar byas par sngags nams gsungs pa bzhin du yid ma yengs par 'don pa man ngag dam ba'i / /
@# / /
bzlas bas skyon yig brgya bzlas te brtan par byas te /
bstod pa ni /
jo bo'i 'jig rten dbang phyug gi sgrub thabs ltar /
rdo rje mi 'chi rgyal po che / /
mi rtog nam mkha' rdo rje 'dzin / /
'dod chags pha rol phyin pa brnyes / /
rdo rje gsung la phyag 'tshal lo / /
rnam par snang mdzad dag pa che / /
nas /
rdo rje sku la phyag 'tshal lo / /
mi bskyod rdo rje /
nas /
rdo rje dbyings la phyag 'tshal lo / /
don yod rdo rje rdzogs sangs rgyas /
??? thams cad rdzogs mdzad pa / /
dag pa ngo bo nyid las byung / /
rdo rje sems dpa' phyag 'tshal lo / /
zhes 'khor rnams spros nas bstod par bsam /
de nas mchod pa'i lha mo sbros nas mchod par bsam /
oM sarba ta thA ga ta a??? mu tra bsam pa shrI ye AH hUM /
zhes pa'i ar+g+haM gnas su /
pAtyaM /
puSh+pe /
d+hu pe /
a lo ke /
gan+d+he /
nai wi tya /
shap+ta /
rU pa /
shap+ta /
gan+d+he /
ras /
s+phar+sha rnams bcug ste phul /
nar mchod la /
lce lag byin gyis brlabs te /
mchod do nas /
rje rin po che yan dkyus dang /
de nas brgyud pa so so ltar dbul /
oM lo ke shwa ri oM AH hUM /
gan+de badzra oM AH hUM /
dzin dzi ka oM AHhUM /
nas /
sum b+ha rA dza oM AHhUM /
gzhan yang rgyud sde /
sngon sangs rgyas mthong ba yul gzhi bdag oM badzra amr-it haM /
rang gi gsang gnas nas /
dgyes bar gyur /
sogs bdag skyed dang sbyor tsam byas la /
mdun skyed ril bu ni brel tshe'am /
bsdus pa byed na rdzogs 'phreng ltar lha skad cig dkrong skyed dang /
shin tu bsdus na 'jig rten dbang phyug yab yum tsam du bskyed la /
mchod bstod bzlas brjod byas na'ang shin tu rung yang lha mang por dngos su dmigs pa byin rlabs che zhing chog yang dka' bas rgyas pa'i lugs byed na /
mdun skyed ril bu snod bcas big+han gyis bsangs /
shUn+ya tas sbyangs /
lhung bzed yin na /
oM las rin po che'i snod dang /
thod pa yin na a las thod pa yangs shing rgya che ba dang /
bum pa yin na /
baM las rin po che'i bum pa dkar po /
lto ba che ba /
mgrin pa ring ba /
mchu'i phyad pa mtshan nyid thams cad dang ldan pa'i nang du ril bu rnams mi dmigs par stong par gyur par bsams la /
stong pa'i dang las skad cig gis rdo rje sa gzhi r+wa ba gur bla bre me ri dang bcas pa'i dbus su /
ril bu re re nas sna tshogs padma'i gdan so gnyis dang /
de'i steng du thun mong ma yin pa'i gdan sum cu so gnyis de rnams kyi steng du /
oM AHoM hUM /
oM AHoM hUM /
oM AHoM hUM /
oM AH swa hUM /
om AHhUM hUM /
nas /
oM AHhUM hUM bcu rnams su gyur /
de rnams yongs su gyur pa las /
padma /
dri'i dung chos /
'khor lo /
rin po che /
rdo rje /
ral gri /
nas /
rdo rje dang rdo rje de rnams yongs su gyur pa las /
lha so gnyis su gyur pa ni /
'jig rten dbang phyug dmar po 'od dpag med kyi dbu rgyan can /
dra mar nag dkar ba'i zhal gsum yum dri rdo rje ma dmar mo 'od dpag med kyi dbu rgyan can dmar nag dka' ba'i rtsa phyag gnyis kyis dri'i dung chos 'dzin cing /
lhag ma g.yas rdo rje 'khor lo /
g.yon rin chen ral gri 'dzin pa /
yab yum gnyis ka'i phyag dang po gnyis kyis phan tshun @# / /
du 'khyud ba /
gnyis ka'ang zhes ba nas /
rnam snang dkar bo mi bskyod pa'i rin 'byung ser bo mi bskyod pa sngon bo don grub ljang ku sbyan ma dkar mo mA ma ki sngon mo gos dkar mo x sgrol ma gzugs rdo rje ma sgra rdo rje ma ser mo reg bya rdo rje ma sngon mo ro rdo rje ma lha mo brgyad po dga' bas rol ba 'o dkyil 'khor rab tu 'bar ba'i dbus na rang rang gi gdan la rdo rje skyil mo krung gis bzhugs bar gyur /
byams ba dang /
sa snyed dkar bo rnam snang gi nas /
gdug ba can thams cad tshar gcod ba'i tshul gyis bzhugs par gyur /
ye shes pa bskul ba 'dir dngos grub sgrub pa la gtso bor bsngags shing /
dbang sogs la ?zhib cha yod ba shes dgos bas 'di ltar /
de rnams kyi thugs kar rang 'dra'i ye shes sems dpa' zhal gcig phyag gnyis ba re re /
ye shes sems dpa' de rnams kyi thugs kar ting nge 'dzin sems dpa' oM baM oM swA hUM la sogs ba 'od zer gyi phung bo chen bo dang bcas bar gyur /
de rnams kyi thugs ka'i ting nge 'dzin sems dpa'i 'od zer lcags kyu lta bu 'phros ba rnams gcig tu gyur bas ye shes ba sems dpa' sum brtsegs can rnams kyi thugs kar btab ste /
sgrub ba po la dngos grub stsol bar bskul ba'i 'og tu rang gi thugs ka'i hUM gi 'od zer gyis gnod mdzes bkug nas mdun du bka' nod pa la rgyal ba rnams sgrub rdzas 'di la dngos grub ched du 'byon bar bskul cig ces bka' bsgos bas de la kyang rang rang dang 'dra ba'i ye shes ba rnams sbyan drangs shing /
de rnams kyang rang dang 'dra ba'i dam tshig so so la thim par gyur /
e hye hi nas /
swA hA /
lan gsum /
rang gi drugs ka'i /
nas /
gnyis su med bar gyur /
lha so so'i rigs bdag dbang bskur bar gyur /
oM A big+hAn+ta? nas| sbar+sha AHhUM /
dag cing dri med nas /
brok+Sha naM bra ti'a ts+tsha hUM sbA hA /
lha ye me tog nas /
bzhes shig /
oM sarba ta thA ga ta buSh+pe pra tI ts+tsha hUM swA hA /
sogs kyis nyer spyod rol mo dang bcas /
rin chen dbang gi rgyal bo /
sogs kyis 'dod yin lnga dang| zhing 'di rin chen sogs kyis rgyal srid sna bdun dang /
lo ke shwa ri oM AHhUM sogs kyis nang mchod /
bdud rtsi lnga'i sogs sbron bya /
de nas /
rdo rje dpag med rgyal po che /
sogs dang /
gang zhig gzugs dang sogs kyis bston la de nas ril sgrub b+nyung gsal gyi nang ltar zla grags kyi bstod bas kyang bstod la /
ril sgrub nyung gsal las /
rgyal ba'i grags bo 'phags mchog sbyan drangs gzigs /
nas /
ro gcig gyur /
zhes pas bskul lam na dag ltar bdag mdun gyi 'od zer sgro bsdus sangs rgyas byang sems thams cad kyi rgyud bskul bas thugs rje nus mthu thams cad 'od zer gyi rnam bas thim par yang yang bsgom la yi ge gsum dang /
yi ge bzhi dang /
jo bo'i gsung ltar yi ge dgu ba sogs la nus pa 'don /
thun mthar yig brgyas brtan par byas la mchod bstod byas /
mdo chog gi 'phags pa thugs rje chen po sogs kyis smon lam dang thugs bsam rgya bskyed /
gtor ma byas na'ang legs shing /
zhag grangs ce tsam byed bsod @# / /
nas| grol dus thun mthar mchod bstong rgyas pa dang /
de nas 'od zhu byas /
shes brjod sgrub nas /
dngos grub kyi rdzas ltar len pa sogs byas na rgyud kyi dngos bstan dang mthun pas shin tu legs so / /
phan yon sogs rgyud phyi ma las /
rgyud kyi las rnams dang ril bu sogs sgrub pa po rnams rdo rje 'chang dang 'dra bar rdo rje 'chang gis kyang phyag 'tshal lo / /
zhes gsungs pa sogs bsngags brjod shin tu mang ngo / /
smras pa /
so gsum gsang 'dus lha yi ril bu'i las / /
sgrub tshul rgyud rgyal dngos zin ltar bshad pas / /
rgyud rgyal phyogs dus kun tu legs rgyas pas / /
'gro kun lam 'dis bde legs grol gyur cig /
ces dpal gsang ba 'dus pa'i sgo nas ma Ni'i ril bu sgrub tshul dge legs char 'bebs zhes pa 'di yang /
gangs ljongs sngags smra'i khyu mchog dpal ldan smad rgyud grwa tshang du rab snang gi rgyal mo zhi ba chen mo ltar dad pa dang gtong ba dang bsod nams kyi dpung bas sa chen po bde bar skyongs pa'i bkra shis rgyal mos ma Ni ril sgrub dgos gsungs tshe /
smad rgyud grwa tshang gi slob dpon lung rtogs kyis thugs rgyud mthon por gyur pa /
byang rtse chos rje mdo sngags yongs su rdzogs pa'i bshes gnyen chen po dge 'dun phun tshogs kyis bskul ba ltar rgyud rgyal 'dus pa'i rnal 'byor la mos shing rtsa bshad legs par 'phrod pa'i mang thos 'jam dbyangs bzhad pa'i rdo rjes gar 'dug theg mchog gter mdzod bkra shis sgo mang gi bla brad du sbyar ba 'dis kyang skye dgu bde la spyod par gyur cig /
! / /
na mo gu ru mny+dzu g+hoSh+t+ra ya /
sgrub thabs rgya mtsho 'di la rjes gnang byed pa'i tshom bu sogs bkod tshul lag gsan yig gang+gA'i chu rgyun ltar /
la las 'og tu rtul tshon steng du mny+dza'i steng du gtor ma byed pa dang /
la las rdul tshon la tshon spungs dang sa bon bkod pa tsam byed pa dang /
la las dri'i thig le la tshom bu mdzad pa gsum la rang rang gi 'dod zhen gyis dgag gzhag sna tshogs 'dug kyang /
'jam mgon bla ma khri rin po che'i zhal nas phyag len rgyas bsdus tsam yin gsungs pa shin tu 'thad /
phyag len la tshom bu stabs pa de /
mchod pa 'god lugs la shar du mchod yon zer ba de bod kyi dus 'khor ba kha cig gi 'dod lugs yin la /
shes byed med cing mi dgos par mkhas grub chos rjes bshad /
mchod pas mtha' bskor pa ni rgya gzhung du ma las bshad /
mchod pa lha grangs dang mnyam pa byas na rgyud dang rgya gzhung dang mthun /
lha'i 'bul gtor dkar cog zlum po pad 'dab can /
chos skyong dang gzhi bdag la dkar gtor chung du gnyis /
bdag skyed la tshogs zhing dang mchod pa bya /
dngos gzhi la ma byas kyang chad par mi 'gyur /
byas kyang chog gsungs /
bla med yin na ni dgos par sems /
thog mar bdag skyed bzlas pa dang bcas ba bsgrubs rjes 'khor yod na rang la bsdu /
tshom bu lha grangs dang mnyam pa lha ltar phyogs mthun du dgod /
las bum du bgegs mthar byed zhal gcig phyag gnyis pa bskyed /
bzlas brjod byas la bsangy chu legs par bsgrub /
de nas mdun @# / /
bskyed kyi tshom bur bsang chu gtor la /
rang gi thugs ka nas bgegs mthar byed kyi tshogs spros la bgegs bskrad par bsam /
swa b+hA was sbyangs /
tshom bu lhar mngon rtogs ltar bskyed /
gnas gsum brlangs /
shes pa spyan drangs la bstim /
dbang lha spyan drangs /
dbang bskur /
mngon rtogs ltar rigs bdag gis rgyas gdab /
rigs gang yin mi shes na rdo rje sems dpas rgyas gdab /
mchod bstod bya /
rgyud sde 'og ma gsum la rol mo dang bstod pa gnyis la ting shag brdung /
bla med la dril bu dkrol zhing phyi mchod kyi rjes su nang mchod 'bul /
de nas bzlas pa'i dmigs pa bzhag /
bzlas pa bya /
gtor ma bsang sbyangs bskyed /
rgyud sde 'og ma gsum la bdud rtsi'i rgya mtshor byin gyis brlab /
bla med la sha lnga bdud rtsi lngar bskyed la byin gyis brlab /
de nas gtor ma phul /
'phrin las bcol lha la me tog gtor nas /
bdag dang slong ma rnams la byin gyis rlabs par gsol ba btab /
dkyil 'khor gyi khang pa'i phyi rol tu las kyi rdo rje bag dang ldan pas las bum gyis slong ma rnams la khrus byas gral la 'khod /
me tog bskye bsdu grub rjes /
dal 'byor don che zhing rnyed dka' tshul rten khyad par can 'di lta bu thob pa'i dus su chos byed dgos pa'i rgyu mtshan /
chos de yang snying rus tsam dang rang gi 'dod pa tsam gyis mi chog tshul /
mu stegs pa sogs kyis mer mchod ba dang /
g.yangs bangs la mchod pa dang /
mdung gi rtser mchod pa sogs la thar ba lta ci smos /
bde 'gro tsam yang thob mi nus tshul bshad la /
thar pa thob byed kyi thabs ston pa yang dag par rdzogs pa'i sangs rgyas la rag las tshul /
spro na dang po byang chub mchog tu sems bskyed tshul /
bar du tshogs bsags tshul /
mthar sangs rgyas pa'i tshul so so nas theg pa che chung so so'i lugs ma 'dres par bshad la nges shes bskyed /
de lta bu'i ston pa des dam pa'i chos zab pa dang rgya che ba mtha' yas pa gcig bshad pa dag dgos pa dang brjod bya ci rigs kyi sgo nas chos kyi sgo brgya khri dang bzhi stong dang /
chos kyi phung po brgyad khri bzhi stong dag las bsdun gsung rab yan lag bcu gnyis dang /
gsung rab yan lag dgu dang /
sde snod gsum dang /
theg pa che chung gnyis su 'dul /
de yang pha rol tu phyin pa'i theg pa dang 'bras bu gsang sngags kyi theg pa gnyis /
sngags kyi theg pa la rgyud sde gong 'og gnyis /
bod 'dir 'dod tshul mang yang /
gur saM b+hu Ti rtsa 'grel sogs la brten nas rgyud sde bzhir nges shing /
de lta bu'i rgyud sde bzhi'i chos kyi 'khor lo bskor tshul sgra bshad sogs mang yang /
'dis rgyud sde de dag gi smin byed dang grol byed kyi lam gnyis kyi smin byed dbang gi char gtogs pa lha rnams kyi dngos grub myur ba'i ched du rjes gnang byed pa yin te /
spyi rgyud las /
sngags kyi nus pa bskyed pa'i dbang /
'byor ba bskyed pa'i dbang /
bgegs zhi ba'i dbang /
sneng rung gi dbang ste /
dbang bzhi bshad pas snga ma gsum ci rigs kyi nad du gtogs pas so / /
bye brag tu chos 'di la a b+h+ya kar la rdo rje rnal 'byor mas gnang ba byin nas bsgrigs tshul sogs bshad la /
de lta bu'i chos gsan pa la snod kyi skyon gsum spangs pa @# / /
'du shes drug bzhag pa phun su mtshogs pa bzhi ldan gyi sgos gsan tshul bshad la /
lha che ge mo'i rjes gnang zhu ba'i yon tu maN+Dal 'bul bar zhu /
zhes brjod la maN+Dal phul ba dang /
bla ma dus gsum sangs rgyas thams cad kyi ngo bo yi dam gyi lha che ge mo dang ngo bo dbyer med du mos nas /
lha che ge mo'i sku gsung thugs kyi rjes gnang dang byin rlabs ma lus pa stsal du gsol snyam pa gyis la 'di'i rjes zlos mdzod cig ces /
dus gsum sogs lan gsum brjod /
de nas bsang chu gtor la /
rang gi snying ka nas khor bo'i tshogs spros la bgegs bskrad par bsam /
ngas sngags brjod pa dang mnyam du rang bzhin 'od gsal chos kyi dbyings su sbyangs /
'od gsal kyi ngang las lha'i skur langs pa'i mos pa mdzod /
swa b+hA wa nas /
spyi bor oM dkar po /
mgrin par AH dmar po /
thugs kar hUM sngon pos mtshan par gyur /
bla ma dang mdun bskyed kyi thugs ka nas 'od zer 'phros /
phyogs bcu'i sangs rgyas dang byang chub sems dpa' thams cad lha che ge mo'i rnam par spyan drangs /
khyed rang rnams kyi sku lus la char bzhin du babs pas lus kyi sdig pa dang sgab pa thams cad sbyangs nas lha'i sku dang byin rlabs mnyam pa thob snyam pa mdzod ces pa zhi ba la bya /
drag po la sku lus la thim pas| lus kyi nad gdon bgegs sogs bsregs te sbyangs pa'i mos pa mdzod /
des sku'i rjes gnang thob pa sogs brjod /
gsung gi rjes gnang la khyed rang rnams kyi thugs kar ye shes kyi ngo bo sa bon gyi mthar sngags kyi phreng ba bla ma'i zhal nas byung /
dang po dam tshig pa'i tshul /
gnyis pa ye shes pa'i tshul /
gsum pa brtan byed kyi tshul du thim pas ngag gi sdig sgrib sbyangs /
ngag lha'i gsung dang byin brlabs mnyam pa thob byung snyam pa zhi ba la bya /
drag po la sngags phreng las 'od zer me 'od lta bu 'phros nas nad gdon bgegs sogs sbyangs pa'i mos pa mdzod /
des lha'i gsung gi rjes gnang thob /
thugs kyi rjes gnang gi slad du mi dmigs pa'i dang las lta ba bsgom /
slob dpon gyis rol mo dkrol /
des lha'i thugs kyi rjes gnang thob pa sogs brjod /
'phrol rjes gnang mi byed na sku gsung thugs kyi dam tshig bsrung dgos par bshad la /
gtso bos ji ltar sogs brjod la dam tshig khas len du gzhug /
gtang rag gi maN+Dal phul /
'gyur khyad ma gtogs saM b+hu Ta gdan bzhi sogs rgyud dang nag po pa'i gzhung sogs rgya gzhung du ma nas byung ba'i deng nas brtsams te sogs bya /
dge ba 'di yis sogs dang /
chos kyi rgyal po tsong kha ba'i /
zhes sogs kyi bsngo ba dang /
rgyal mtshan rtse mo sogs kyi shis brjod ci rigs bya'o / /
zhes pa 'di 'ang rje btsun thams cad mkhyen pa 'jam dbyangs bzhad pa'i rdo rje'i gsung las byung ba'o / / / /
bla ma dang mgon po 'jam pa'i dbyangs dbyer med pa'i zhabs la gus pas phyag 'tshal zhing skyabs su mchi'o / /
rgyud pa'i nyer 'tshe 'khrud pa'i chog mkhan / /
ri khrod lha mo'i sgrub thabs las sbyor rnams / /
'khrul bral bla ma'i nyams bzhes phyag len bzhin / /
bstan 'gro'i 'tsho byed ba dung rtsi'i rgyun 'di spel / /
de la 'dir spyir sngags kyi 'jug sgo dam brgyud sde nas bshad @# / /
pa'i dbang legs par thob pa dang /
khyad par du ri khrod ma gtso 'khor gsum gyi rjes gnang dang man ngag legs par thob pa'i rnal 'byor pas nyams su len pa la /
thog mar bsnyen pa bya tshul dang /
bsnyen pa song nas las tshogs rnams bya tshul gnyis /
dang po ni /
skyabs 'gro sems bskyed spyi dang 'dra /
swa b+hA was sbyangs /
stong pa'i dang las rin po che sna tshogs kyi ri bo dang /
ljon shing sna tshogs kyi nags tshal dang /
me tog sna tshogs gcal du bkram pa'i dbus su paM las padma dang /
raM las nyi ma'i dkyil 'khor gyi steng du rang nyid kyi rnam par shes pa paM yig gser gyi mdog can /
de las 'od 'phros 'phags pa mchod /
sems can gyi don byas tshur 'dus yongs su gyur ba las /
rang nyid rje btsun ma ri khrod lo ma gyon ma sku mdog gser bcom lta bu zhal gsum phyag drug ma /
rtsa zhal gser gyi mdog can /
g.yas zhal dkar po zhig g.yon zhal dmar po chags pa'i nyams can /
zhal re re la dmar la zlum pa'i spyan gsum gsum dang ldan pa /
dbu skra dmar ser gyen du rdzes pa la sbrul dkar pos dkris pa /
phyag g.yas kyi dang pos rdo rje rtse lnga pa /
gnyis pas dgra sta 'debs pa'i tshul du mdzad pa /
gsum pas mda' gsor zhing 'dzin pa /
g.yon gyi dang pos rdo rje'i zhags pa dang bcas pa'i sdigs mdzub thugs kar mdzad pa /
gnyis pas shing lo gsar pa'i sbrang g.yab g.yob pa /
gsum pas gzhu bsnams pa /
zhabs g.yas kyi rting pas 'og phyogs brten ching bus mo gdan du btsugs pa /
g.yon bzhengs stabs su bzhugs pa /
dar dkar po'i stod g.yogs dang /
shing lo gsar ba'i smad g.yogs can /
sbrul dkar bo'i phreng bas se ral kha byas pa /
de'i thugs kar sna tshogs padma dang nyi ma'i steng du rje btsun ma nag mo /
mgrin par sna tshogs padma dang nyi ma'i steng du rje btsun ma dmar mo sku mdog phyag mtshan rgyan la sogs pa mtshan nyid thams cad yongs su rdzogs pa'i rigs gsum gyi /
! ser mo sku'i /
dmar mo gsung gi /
sngon mo thugs kyi lha mo ste /
gsum ka 'god tshul la ser mo dbus /
dam pa mo dang sngon mo g.yas g.yon du 'god pa 'am /
'di ltar bkod la zhal phyag rgyan phyag mtshan sogs gtso bo lta bu 'am /
yang na gzhan gnyis zhal gcig phyag gnyis pa /
g.yas g.yon gyis gtso bo'i rtsa ba'i phyag mtshan bsnams pa bzhugs tshul rgyan sogs lhag ma mthun par bya /
rgyud chen sangs rgyas kyi sgrub thabs sogs yod gsung ngo /
spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
rang 'dra'i ye shes pa dpag tu med pa spyan drangs /
ma lus sems can kun gyi mgon gyur cing / /
zhes sogs sho lo ka gsum mam dang po gang rung gi rjes su /
oM bar+Na sha ba ris pa'i wA ra e hye hi dzaH dzaH dzaH mkhan chen 'jam dbyangs bstan 'dzin gyi zin bris las dzaH 'di gsum mam /
nyer gcig skabs sbyar byed gsungs zer snar /
dza| hUM baM hoH dam tshig pa so so dang gnyis su med dar gyur /
slar yang thugs ka'i hUM las 'od 'phros /
dbang gi lha rnams sbyan drangs /
khyed rnams kyis bdag la mngon par dbang bskur du gsol /
zhes gsol pa btab pas de rnams kyis /
oM sar ta thA gnya a b+he She k+tas ma ya @# / /
shrI ye hUM zhes gsungs shing bum pa'i chus spyi bo nas dbang bskur /
sgo gsum gyi dri ma dag /
chu'i lhag ma spyi bor lung pa las rigs gsum ga la mi bskyong pas dbu brgyan /
dbang gi lha rnams rang nyid la thim par gyur /
mchod pa byin brlab ni /
-i mra tas bsangs /
swa b+hA was sbyangs /
stong pa'i ngang las oM las rin po che'i snod yangs shing rgya che ba rnams kyi nang du /
oM 'od du zhub las byung ba'i lha rdzas las grub pa'i mchod yon /
zhabs bsil /
me tog /
bdug spos /
snang gsal /
dri chag zhal zas /
rol mo rnams dwangs shing thogs pa med pa nam mkha' dang mnyam par gyur /
oM ar+g+haM AH hUM nas oM shap+ta AH hUM gi bar gyis byin gyis brlabs /
rang gi snying ka nas mchod lha spros te /
oM barna sha ba ri sa pa ri wA ra ar+g+haM pra tI ts+tsha swAhA /
na /
shap+ta pra tI ts+tsha swA hA'i bar gyis mchod /
rgyal ba kun gyi ye shes sgyu ma yi / /
cho 'phrul rnam par 'phrul las sha ba ri / /
lha mo gang gis bsgrubs pas nad gdon bgegs / /
kun tu zhi mdzad ma la phyag 'tshal lo / /
zhes pas bstod /
rigs so so'i thugs kar nyi ma'i dkyil 'khor gyi steng du rang rang gis lon gyi mthar rang rang gi sku mdog par mtshungs pa'i sngags 'phreng gis bskor ba'i sa bon sngags 'phreng dang bcas pa las /
lha mo gsum gyi thugs kar baM yig rang mdog can gyi mthar rang sngags rang mdog can 'og nas 'chad pas bskor bar dmigs la /
rang 'dra'i sbro bsdu bya gsungs /
rang 'dra'i sprul pa bsam gyis mi khyab pa 'phros te nad bdag gi lha mo nad dang bcas pa rnams sku'i 'od zer gyis bsregs /
zhal du gsol /
phyag mtshan gyis thal ba rdul phran bzhin du brlags /
yang sku las 'od zer 'phros /
lhag ma bsregs pa'i thal ba rnams rlung gis gtor /
slar yang sngags 'phreg zar yang ma mo dang mkha' 'gro'i rigs yin /
sa bon dang bcas pa las 'od zer 'phros pa'i rtse las bdud rtsa'i rgyun babs pas dri ma bag chags tsam yang med par dag par bsam la /
oM phi sha tsi bar+Na sha pa ri sarba dzwa ra mkhan chen zin bris la bskyed bar /
pra sha man ye swAhA /
oM waM thar te sa dun te dzwa la saM b+ha raM swAhA /
oM kun b+he kun b+han laM gruM mkhan chen b+hI zer /
shal shal dug sod /
rgyu gzer la swAhA /
zhes pa ci mang bzla zhes mkhan chen zer snang /
sngags 'di gsum gyi dang po ri khrod ma ser mo'i dang /
gnyis pa dmar mo'i dang /
mkhan chen b+haM chen /
gsum pa sngon mo'i yin cing phyi ma gnyis spyi 'dzom kyi sngags dang /
khyad par gsum pa rgyu gzer sogs rims la bsngags zhes bla ma gsung ngo /
grangs ni bye pa'am mtshan ma mthong gi b??? 'bring 'bum ther bcu 'am 'bum ther kha yar yod ba /
tha ma'ang 'bum ther gcig gam khri phag brgyad sogs ni las tshogs sgrub pa la dgos gsung ngo / /
'dir mi gtos kyang rigs pa bsngags pas 'di yang bzla srol yod la /
oM daM b+h+yoH yag b+h+yoH 'bras gzer b+h+yoH 'drum gzer b+h+yoH snying gzer b+h+yoH rtogs gzer b+h+yoH rgyu gzer b+h+yoH mar ya kha thaM gdan chen gyis kha r+haM zer snang /
yang /
oM tshi rdul rdulH rmugs shig shigH hri ram tsag tri sad /
rbad ma la ya rbadH sarba ma la ya rbad /
hUM phaT @# / /
swAhA /
zhes kyang bzlas /
sngags 'di gnyis 'di'i sgos sngags min kyang gzhan nas 'byung ba kha tshar la dam pa rnams kyis btags pa yin 'dra /
gtor ma 'bul bar 'dod na /
dkar gtor zlum po 'am /
snying gzugs gsum mam gcig gang rung bshams /
-imra tas bsang /
swa b+hA was sbyangs /
stong pa'i dang las oM las rin po che'i snod yangs shing rgya che ba'i nang du oM 'od du zhub las byung ba'i gtor ma zag pa med pa'i 'dud rtsi'i rgya mtsho chen por gyur| oM a ka ro mu khams rba d+harmAH naM a tya nut+pan na twa da oM AH hUM phaT swAhA /
lan gsum brjod la byin gyis brlabs /
mkhan chen kyi de la 'di gnyis mi 'dug pa chad dam brtags /
yang mkhan chen gyi de yas a ka ro gsum brjod rjes /
oM ru ru s+phu ru dzwa la ti ShA sarba ar+tha sad+ha ni hUM phaT /
lan gsum gyis byin gyis brlabs gsung ba gcig snang zhing /
bdag la 'di ma gsungs pa dang mi dgos pa yang 'dra snyam zhing sngags chad pa dang mdag pa 'dra snyam pas dpyad do / /
rang gi thugs ka'i hUM las 'od zer 'phros pas gtor mgron gyi lha mo spyan drungs /
lngags 'od zer gyi spu gus drangs te gsol bar bsam la /
oM bi sha tsi bar+Na sha ba ris pa ri wAr i daM ba li ta kha kha kha hi khA hi /
gsum gyis dbul /
mchod pa dang bstod pa sar bzhin bya /
gtor mgron rten yod na brtan bzhugs yab /
med na gshegs gsol bya /
bsod ba smon lam shis brjod bya'o / /
gnyis pa bsnyen pa song nas las tshogs byed tshul la /
bum tshog la brten nas rims bsrung zhing mtshams gcod pa dang /
brgyad thad la brten nas gag lhog gzer gsum sogs rims kyi rigs mthar dag bsrung ba dang /
spyi 'dzoms ril pul brten nas gag lhog gzer gsum cham pa sogs nad rigs gsal 'bang phan pa'i sman bcos dang /
bsrung zhing mtshams gcod pa sogs las sna gces bsdus thog bu'i skor dang bzhi /
dang po ni rang gi mdun sdu stegs kyi steng sna tshogs padma'i gdan la bum la mtshan ldan mgul cings /
kha rgyan /
dung chos /
gzungs rdor dang /
nang du bum rdzas nyer lnga'i steng du /
dza' ti gla rtsi /
shu dag gsum pa snan pa btab pa'i chus gang ba bzhag /
de'i mdun du mchod pa gtor ma dang bcas pa bshams /
de nas rang nyid bdag bskyed bzlas pa yan grub rjes /
mchod pa bsang sbyang byin rlabs sngar bzhin byas /
de nas bum pa bsang sbyangs /
stong pa'i dang las paM las padma dang /
a las zla ba'i dkyil 'khor gyi steng du baM las rin po che'i bum pa yangs shing rgya che ba /
lto ba ldir ba /
zhabs zhum pa /
mgrin pa ring ba /
kha g.yel ba /
mchu 'phyad ba /
lhu rdzas kyi gos kyis mgul ba dkris pa /
dpag bsam gyi shing gis kha brgyan pa /
gnag chu dang bcud sna tshog kyi gang ba de'i nang du rin po che sna tshogs kyir ri bo dang /
ljon shing sna tshogs kyi nags tshal dang /
zhes pa nas mchod bstod bzlas pa'i bar sngar ltar las rang nyid ces pa tshig phrad sogs ci rigs dor /
bum pa'i lha la gtor ma dbul ba dang /
yang mchod bstod sngar bzhin byas /
bum lha ye shes pa gshegs /
dam tshig pa zhu ba bu @# / /
pa'i chu dang gnyis su med par gyur /
zhes brjod de chu lha mo'i rdul phra rab kyi rang bzhin du mos /
de ltar bsgrubs pa'i bum chu gnas khang gi phyi nas rim bzhin 'thor /
dmigs pa ni /
ri khrod ma gsum gyi sku dpag tu med pa spros /
de dag gis nad bdag ma mo mkha' 'gro nad dang bcas pa thams cad phyag mtshan gyis bcad cing gtubs /
zhal du gsol /
mes bsregs /
bdud rtsis bkrus par bsam /
yang nad mched dogs pa la sogs pa yod na phyogs mtshams nas dbus su'ang bsdus te bum chu mang tsam blug /
ri khrod mar bskyed /
sku dpag med spros /
gtubs bsregs /
bkrus pa sogs bya /
nad pa yod na sbyin no / /
gnyis pa ni /
rdzas kyi gtso bo brgyad ni| 'brum pa 'am rgyu gzer gyis she ba'i khye'u lo brgyad pa'i thod pa /
de gla ba'i ril ma tsam gyi thod tshal la /
dza ti bdar ba'i chu byugs la grib skam byas /
de bzhin du de'i steng du gla rtsi'i chu dang /
de'i steng du shu dag gi chu byugs /
rdzas so so mkhan chen gyi der rgyu gzer gyis shi pa las mi 'dug kyang bdag la rims sogs kyis shi ba dang da'i nang nas gtso bo gzer 'brum gnyis ka gsungs /
byugs pa'i steng du sngags mang du btab /
de nas yang thod tshal gla ril tsam dang /
dza ti gla rtse shu dag rnams zhib par brdungs te mar dang bsres la sngags btab /
gong gi thod tshal bcu 'gyur tsam gyi dkar rdo dkar po'i steng du nag po sogs med pa'i ming yin gsungs /
gong srin med ngos 'jam po gcig la 'ang sags btab /
mar gyis dkar gong dang thod pa sbyar /
de'i phyi mar gyis btum bsnger kha che ba tsam de la'ang sngags btab /
de nas ras dkar po dri med kyis btums /
dar skud dmar sa skud kyis kha bcings /
de la'ang sngags mang du btab pa de chu mig gam chu ram lta bu la bcug pas chu 'thung ba kun la nang rims de dga' go mi srid do / /
thum bu de'ang chu nang du zhag gsum tsam las mang bar bzhag na rul yongs pas /
rgyun par 'jog mi dgos par chu 'chu ba sogs kyi skabs su bzhag la /
mi dgos pa'i dus ras kyi chu bskams te bar bu lta bur bcug pas nam dgos dus spyad par bya'o / /
gsum pa ni /
sman khyung lnga yongs grags ltar gyi steng du /
glang chen gyi g+hi haM /
shing kun /
stag sha nag po /
sdig srin /
thar nur /
ma nu /
byi tang ka /
cu gang /
bu ram /
gu gul /
chu rtsa /
ga bur /
sug smel /
li shi /
sha chen /
bla ma'am sngags ba nus pa can nam /
dge slong gtsang ma gang rung gi dri chen dri chu /
de rnams zhib par btags /
ril bu sran ma chung shos tsam dril bgrib skam byas pa rin po che'i snod du ril cags byas /
ril bu rnams bum par blug /
bdag mdun bsgrubs /
sngags mang du bgrangs /
zhu ba las byung ba'i ril bur gyur par bsam /
nad stobs dang bstun pa'i ril bu gcig gnyis gsum tsam btang bas phan nges so / /
bzhi pa bsrung zhing mtshams gcod pa ni /
lung pa'am gnas gzhi gang yin de'i dbus su /
ri khrod ma bskyed /
sku las rang 'dra dpag med spros bas gtub gsol bsregs bkrus sogs byas /
slar yang sku las 'od 'phros @# / /
pas padma dmar po'i r+wa gur /
de'i phyir khro bo'i rdo rje ser nag gang rung gi r+wa gur /
de'i phyir khro chu'i r+wa gur /
de'i phyir me kha dog sna lnga'i r+wa gur /
de'i phyir rlung nag 'tshub ma'i r+wa gur bsam /
bsdus na padma rdo rje me ris kyang chog go /
mtshams gcod bsrung ba'o / /
rims kyis gtses pa'i sar 'gro na /
rang la thog mar gang sbyin gyi bza' btung la mtheb srin gtad /
srin lag ri khrod mar bskyed /
de las sprul pas gtub bsregs bkrus sngags bzlas /
yang na rdos pa'i bye ma /
yungs dkar /
yungs nag /
ske tshe /
lcags so la /
rdo nag bsres pa'am /
ma 'dzoms na bye ma dul ma lha mor bskyed /
sngags mang du bzlas /
zhu ba las byung ba'i rdul phra rab kyi lha mor bsam /
mtha' nas gtor /
dmigs pa sngar bzhin no / /
nad byung ba'i grong mtha' 'di khol tsha yin /
bskor nas bye ma sogs sngags dmigs byas bas nad mched mi thub par yang bdag la bla ma dam pa gsung ngo / /
rang bsrung zab mo'o / /
rims kyis shi ba'i rus bu lta bu nas nad rims mched dogs na mtha' nas rus bu dngos la'ang 'thor /
shi kha gcod pa'i thabs ni shing leb mtho gang gru bzhi pa'i dbus su g.yung drung g.yas bskor spyi ltar brkos /
g.yung drung lte ba dang mtshams bzhir khung bu re brus /
mkhan chen gyis rgya thod zer snang /
brgyad thod gla ril tsam la dza ti /
gla rtsi /
shu dag gi chu byugs /
grib skam byas sngags btab /
sman gsum brgyad thod dang bcas pa zhib par btags mar la sbyar nas sngags btab /
g.yung drung gi lte bar mar cung zad de'i steng du brgyad thod glan /
de'i steng mar 'bur tsam /
g.yung drung gi logs dang mtshams kyi khung bu kun la mar glan /
mar rnams kyi steng bye ma dul mas bkab /
de nyid phyi sgo'i ya them steng bzhag pas phan no / /
phyugs nad gcod na g.yung drung g.yon bskor yin /
gzhan rnams 'dra ba ltar bsgrub pa byas pa de phyugs rnams yong ba'i sgo steng nas g.yung drung gi khar chur blugs la chu de phyugs rnams kyi mgo la gtor zhing dmigs pa sngar ltar byas pas phan nges so / /
'di dag ni nyams myong thon nges yin pa'i gtan tshigs lo rgyus sogs yod do / /
smras pa /
rgyal ba kun gyi thugs rje'i chu mtsho las / /
'thon pa'i ri khrod dbang mo'i zla ba ni / /
nad rims gdung ba sel lag bur rgyun / /
sgrub pa'i thabs su 'dzigs pa 'di yin zungs / /
chu 'dod smig rgyu 'thungs la brel ba bzhin / /
srog 'phrog ha la'i rgyal pa thogs pa las / /
gcig chog lha mo'i 'phrul 'di zungs shig dang / /
gzhung nas bshad bzhin 'byung ba mngon sum grub / /
tshul 'dir 'phad dge ? ?co khang pa'i / /
mdo dang sngags gyi bshad sgrub zla med pa / /
gang dang de 'dzin sbyin bdag bcas pa kun / /
'phel rgyas phyogs dus kun tu dge gyur cig /
ces ri khrod lo ma can rnam gsum gyi sgrub thabs nad rims kun sel bdud rtsi'i chu rgyun 'di ni /
rgyud sde rgya mtsho'i mnga' bdag rigs dang dkyil 'khor kun gyi bdag po rdo rje 'chang dkon mchog yar 'phel gyis bla ma gong ma'i gsung rgyun phyag le @# / /
la gnang ba rnams bdab la stsal pa dang /
mkhan chen 'jam dbyangs bstan 'dzin gyi zin bris gnyis mi mthun pa rnams mchan bur byas te rig sngags 'chad ba 'jam dbyangs bzhad pa'i rdo rjes yi ger 'god pa 'dis kyang kun mkhyen tsong kha pa'i bstan ba spyi dang khyad par dpal ldan srad rgyud kyi bshad sgrub phyogs dus kun tu dar par gyur cig / / / /
sbyi 'jom sa ril bu'i snge ba sbyor ni /
sman chen /
gla rtsi /
rtsa dag /
a rur gser mdog /
sha bo ru rta /
sha chen /
dri chen /
g+hi haM /
cu gang /
byi taka /
li shi /
sug smel /
sdig srin /
stag gu sha /
bu ram /
shid kun /
gu gul /
tha nu rar /
chu rtsa /
ma nu 'di rnams zhib par btags la /
ril bu sran ma'i phyed tsam sgril| mtshal la ma li khri'i na bza' gsol /
rab gnas byas /
dge slod gtsang ma'i dri chus ril bu bya /
o bi shi tsa ba r+Na sha ba ris rba rdo ra bra sham naH ya swA hA /
ser mo'i sngags so / /
oM thi mthar ti stun te dzwa la shi ba ri swA hA /
dmar mo'i sngags so / /
oM kun d+he kun b+han laM krung shal shal dug song rgyu gzer la swA hA /
sngon mo'i sngags gsham bu dang bcas ba'o / /
sngags brgyad la shal shal swA hA yan chad kyis chog zer /
ser mo dbus /
dmar mo g.yas /
sngon mo g.yon du 'dug gsungs /
phyag lon ser mo'i mgrin pa dang thugs kar dmar sngo gnyis 'god par mdzad gsungs /
sngags kyi grangs ni bye ba'am /
mtshan ma mthod gi par /
'bring 'bum ther bcu 'am /
'bum ther kha yar sod pa /
tham 'da' bum ther gcig gam khri phrag brgyad sogs ni las tshogs bsgrub pa la dgos gsungs so /
'di'i brgyud ba ni /
rgya gar gyi grub chen gcig gis 'bri mtshams kyi sngags ba gcig la gnang /
de nas rang gi rigs rgyud kho na las gzhan su la mi ster ba'i bka' rgya byas te rim par brgyud pa las /
dus phyis zhig na paN chen bsam 'grub rgya mtshos de'i sngags pa gcig la gdams pa der la ster dgos byas pas /
khyed nged cag gi skyabs mgon yin bas ster dgos mod kyang /
gzhan la mi sbel pa'i dam bca' pa zhes dges zhus bas /
kho bos 'gro ba la phan e thog yin /
gzhan la sbel mi rung na mi dgos gsungs ma bzhes /
slar rgyud chen sangs rgyas rgya mtsho de'i rigs rgyud du 'khrungs pas /
dus phyis rang gi a khu sngags btsun gcig la pal ster dgos gsungs pas /
khyod la ster kyang gzhan la ma sbel gsungs nas /
de ring khyed kyi brtsams ba'i nyin 'dir skyor ba dang 'dri ba byed dgos /
gzhan mi byed ces gsungs nas /
rgyud chen dkon rgyam la yol ba'i phag tu gsan bcas nas gnang /
rgyud chen des dkon mchog yar 'phel sogs shin tu mang po la sgrub thabs dang rjes gnang las tshogs gnang ste spel pa yin gyi /
rgyud chen rdo rje 'chang sangs rgyas rgya ma tshos kyang nyin der tshan gcig las ma gsung gsungs /
rje de la bdag 'jam dbyangs bzhad ba'i rdo rjes las tshogs dang bcas bar legs bar zhus so / /
! / /
oM sra b+hA wa gu d+d+ha sarba d+ha rmA swa b+hA wa shu d+d+ho nya haM /
snad srid 'khor 'das kyi chos thams cad rang @# / /
bzhin gyis grub pa'i stong pa nyid du gyur /
stong pa'i ngang las paM las padma dkar bo 'dab ma stong dang ldan pa yangs shing rgya che ba'i steng du chos thams cad mtha' dbus med par ston par byed pa'i yi ge a dkar bo 'od du zhu pa las byung pa'i zla ba'i dkyil 'khor yangs shing rgya che ba'i steng du rang gi sems nyid yi ge hUM rin po che mi dpog pa'i mdog lta bu de las 'od 'phros /
'phags pa mchod /
sems can thams cad kyi don byas /
tshur 'dus hUM la thim /
de yongs su gyur pa las rang nyid skad cig gis de bzhin gshegs pa klu'i dbang phyug rgyal po sku mdog rin po che mi dpog pa'i mdog lta bu dri ma med pa nam mkha' ltar dwangs shing zhal zla ba ltar dkar ba /
dbul sbrul mgo bdun gyi gdengs kas rgyab yol byas pa /
sku la chos gos dur smrig gsol pa /
dbu gtsug tor dang ldan pa /
klu thams cad klu'i skye gnas las thar par byed pa'i phyag rgya dang ldan pa /
zhal 'dzum pa dang bcas pa /
mtshan so gnyis dang dpe byad brgyad cus spras pa /
zhabs rdo rje'i skyil krung gis 'od kyi dra ba'i dbus na bzhugs pa /
de'i mdun du pang zla la byang chub sems dpa' sgrib sel sku mdog dkar po /
phyag g.yas rin po che'i myu gu dang g.yon bum pa bsnams pa /
g.yas su pad zla la byang chub sems dpa' byams pa dmar ser /
g.yas klu shing gi me tog dang /
g.yon ril ba sbyi blugs bsnams pa /
rgyab kyi pad zla la 'jam dpal gzhon nur gyur pa sku mdog gser btso ma lta bu ut+pal bsnams pa /
g.yon kyi pad zla la 'phags pa sbyan ras gzigs sku mdog dkar po padma bsnams pa /
bzhi ka'ang gtso bo la blta ba g.yas phyogs su byang sems dpag med /
g.yon phyogs su dgra bcom pa'i tshogs dpag med /
'og phyogs su blu'i tshogs dpag med kyis rin po che thogs te thal mo sbyar nas gtso bo la brtab /
gtso 'khor thams cad kyi sbyi bor o dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
phyogs bcu'i sangs rgyas dang| byang chub sems dpa' thams cad de bzhin gshegs pa klu'i dbang phyug rgyal po gtso 'khor lnga'i rnam par spyan drangs /
badzra sa ma ya dzaH dzaH hUM baM hoH nA ga rA dza sa pa ri wA ra a r+g+haM nas /
shap+ta'i bar dang /
bstod pa ni /
mtsho sngon dwangs pa'i dbus su chu skyes dkar / /
rab yangs dbus su ri bong 'dzin gdan steng / /
hUM yig las 'khrungs pai DUr mdog ldan pa'i / /
bdag gi skyabs gcig klu dbang khyod la bstod / /
'khor gyi gtso bo byang sems rnam bzhi dang /
g.yas g.yon byang sems nyan thos du mas bskor / /
mdun du glu tshogs yid bzhin nor bu 'bul / /
'khor dang bcas la gus pas bstod par bgyi / /
zhes dang /
thugs kar hUM gi mthar /
t+b+yathA /
oM ta ShA ka ta b+ha la wa na NA ga rA re shwa ra ad+hi H na ar+hi Sh+thi te swA hA /
sngags kyi spro bsdu sogs las mthun gyi dmigs pa skabs dang sbyar nas bzla'o / /
gtor ma byin gyis brlabs la /
bcom ldan 'das 'khor bcas kyi ljags 'od zer gyi sbu gus drangs te gsol bar gyur /
snying po'i mjug tu /
aka ro @# / /
btags la bdun nam nyer gcig gis 'bul /
mchod bstod yig brgyas brtan par bya'o / /
'di yang thams cad mkhyen pa 'jam dbyangs bzhad pa'i rdo rjes mdzad pa'o / /
bum gter la de bzhin gshegs pa gtso 'khor lnga'i thugs rje la brten nas sbyin bdag mi nor 'khor bcas kyi tshe dang bsod nams dpal 'byor longs spyod rigs rgyud sogs rgyas shing klus bdag sogs kyi gnod 'tshe las bsrung cig /
klu la klu chen /
de bzhin gshegs pa gtso 'khor lnga'i thugs rje la brten nas sbyin pa'i bdag po'i mthun rkyen tshe dang bsod nams rigs rgyud stobs 'byor mnga' thang rnams yar ngo'i zla ba ltar rgyas shing 'gal rkyen nad rims gdon bgegs klus bdag gi gnod pa dang mi mthun pa'i phyogs thams cad zhi bar mdzad du gsol /
ces pa yang ngo / /
! / /
bla ma dang khro bo bcu'i lha tshogs rnams la phyag 'tshal zhing skyabs su mchi'o / /
de la 'dir khro bo bcu'i sgrub thabs nyams su len par 'dod pas /
thog mar rang nyid skad cig gis dpal rdo rje 'jigs byed zhal gcig phyag gnyis kyis gri gug dang thad pa 'dzin par gyur par bsam la /
bsang chus gtor la /
oM hrIH gyiH wi kri tA na na hUM phaT kyis ba gegs bsangs /
swa b+hA wa sogs kyis stong par sbyangs /
stong ba'i ngang las yaM las rlung gi dkyil 'khor sngon po gzhu'i dbyibs lta bu /
zhes pa nas /
oM AH hUM lan gsum brjod lan nang mchod byin gyis brlabs mchod ba byin brlab ni /
hrIH Sh+TI H bas sangs /
swa b+hA was stong bar sbyangs /
stong ba'i ngang las a las byung ba'i thod pa yangs shing zhes pa nas /
zag pa med pa'i bde ba khyad par can bskyed par gyur par bsam la /
oM a r+g+haM AH hUM nas sha p+ta'i bar gyis byin gyis brlabs /
de nas /
rang nyid 'jigs byed zhal gcig phyag gnyis par gsal ba'i thugs kar padma dang nyi ma la gnas pa'i hUM gi 'od zer gyis rang bzhin gyi gnas nas bla ma dang gnyis su med pa'i khro bo bcu'i lha tshogs la sangs rgyas dang byung chub sems dpa'i tshogs kyis bskor ba mdun gyi nam mkhar sbyan drangs /
'od zer rang gi snying kar thim /
gang gi drin gyis bde chen gnas / /
zhes sogs kyis phyag bya /
rang gi thugs ka nas lha mo mchod rdzas thogs pa dang ga med spros te /
oM badzra ma hA kro d+ha rA dza'as pa ri wAr a r+g+haM wa ti ts+tsha hUM swA hA /
nas /
shap+ta'i bar gyis mchod par bsam la /
lha mo rnams slar snying kar bsdu'o /
de nas /
sdig pa rnams ni bshags par bya / /
zhes sogs brjod la /
sdig bshags yi rang bsngo ba skyabs 'gro sems bskyed lus 'bul ba lam la brten pa rnams bya /
sems can thams cad bde ba dang ldan par gyur cig snyam pa'i byams pa dang /
de bzhin du sdug bsngal dang bral bar gyur cig snyam pa'i snying rje dang /
bde ba dang mi 'bral bar gyur cig snyam pa'i dga' ba dang /
'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas bar bya'o /
snyam pa'i btang snyoms tshad med do /
tshad med bzhi bsgom pa ni bsod nam @# / /
kyi tshogs bsags pa'o / /
oM swa b+ha wa bshung d+ha sarba d+harmA swa b+hA wa shud+d+ho ny+haM /
oM shU n+ya haM /
oM shU n+ya tA dz+nyA na badzra swa b+hA wa at+ma konya haM /
rang dang tshogs zhing gi lha dang de dag las gzhan pa'i chos thams cad ces pa nas /
bdag med pa'i stong par gyur snyam du bsam la /
yul stong ba'i nyid dang /
yul can ? dbyer med pa'i bdag nyid du mos la /
chos sku la nga rgyal bya ba ni ye shes kyi tshogs bsags pa'o / /
stong pa'i ngang las yaM las klung gi dbyer 'khor du ba'i mdog can gzhu lta bu rgyal mtshan /
zhes pa nas /
kha dog sna lnga'i ma dpung phyogs bcur 'phro bar gyur /
par bsam pa ni bsrung 'khor thun mong pa'o / /
thun mong ma yin pa ni /
r+wa ba'i dbus su b+huM las bka'i 'khor lo ser po rab tu 'bar ba g.yas bskor du 'khor brtsibs bcu lte ba dang bcas pa /
lte ba'i nang dang rtsibs la chung zad ma reg pa'i gnas rnams su sna tshogs padma dang zla ba dang nyi ma'i gdan gsum gsum /
gdan dbus ma'i steng du hUM yig yongs su gyur pa las rang nyid gtsug tor 'khor los bsgyur ba ljang ser mi bskyod pa'i cod pan can /
ljang ser dkar dang dmar pa'i zhal zhes pa nas /
phyogs bcur 'phros pas gdug pa can thams cad tshar gcod par gyur par bsam la /
gtso 'khor thams cad kyi spyi bor oM dkar po /
mgrin par AH dmar po /
thugs kar hUM sngon pos mtshan par gyur /
rang gi thugs ka'i hUM gi 'od zer gyis rang bzhin gyi gnas nas ye shes kyi 'khor lo rten dang brten par bcas pa spyan drangs /
dzaH hUM paM hoH gnyis su med par gyur /
oM badzra ma hA kro d+ha rA dzA sa pa ri wA ra ar+g+haM pra tI ts+tsha hUM swAhA /
zhes pa nas /
shap+ta'i bar gyis mchod /
oM badzra nas oM AH hUM gis nang mchod dbul /
bstod pa ni /
gtum chen dus mtha'i me ltar gzi brjid 'bar / /
glog stong 'gyu 'dra'i khro gnyer mche ba gtsigs / /
rngams pa'i nga ro 'brug sgra stong bzhin sgrogs / /
khro bo phyogs bcu'i bgegs tshogs 'dul la bstod / /
bzhad pa'i gad rgyangs 'bar ba'i mche ba can / /
ltos 'gro'i do shal spyan rtsa glog ltar 'khyug /
yan lag rnam dag dus mtha'i med dpung 'od / /
stobs chen khro bo bcu la phyag 'tshal bstod / /
ces pas bstod /
bzlas pa ni lA li ta'i gzhung las khro bo bcu'i sngags ma byung yang /
bzlas pa bya bar 'dod na /
gzhung gzhan nas 'byung ba'i sngags bzla gsungs pa'i sngags ni mngon brjod kyi khro bo bcu'i sngags yin pa mkhas grub rje'i zin bris ngag las 'byung la /
khro bcu zhal gcig phyag gnyis pa dang sngags 'di dang 'khor lo dang bcas pa'i man ngag yod /
ye shes zhabs lugs khro bcu 'di lta bu zhal gsum phyag drug yin la /
sngags /
uSh+NI Sha tsakra wa rti sarba lo ki ka sogs 'don par bshad pas de'i man ngag ltar yang bya /
sngags 'di la a b+ha yas /
man snyer 'khor lo bkod pa bde mchog nas bshad de /
gur las 'byung ba ni /
na maH saman+ta bud+d+ha nAM /
na maH sa ma n+ta d+harmA nAM /
na maH sa man+ta saM g+hA naM /
oM si ta ta pa tre /
oM bi ma le /
oM shaM kar /
oM pra tya dgi ra /
badzra uSh+NIH Sha tsa kra wa rti /
sar yan+ta /
@# / /
nan+t+ra /
mul karma naM b+han d+ta naM /
tra trA naM /
tra trA naM /
kI la naM bA ma m-i kri te /
ye na ke na /
tsit+ta kri taM ta ta /
sarba n+tu /
tshin d+ha tshin d+ha /
b+hin+da d+ha b+hin d+ha /
tsi ri tsi ri /
gi ri gi ri /
mA ra mA ra /
hUM hUM hUM hUM hUM hUM hUM hUM hUM hUM phaT phaT phaT /
ces pa'i sngags 'di man ngag gi gnad lnga dang ldan par bzlas na /
bar chad spyi dang khyad par byad kha rbod gtong bzlog pa la bsngags par gsungs pas skabs 'dir yang bzla bar bya ba ni sngags rim dang Dom d+hi ba'i dgongs pa'o / /
sngags 'di 'gro 'dug skabs su bton na bar chad mi yong bar bshad cing /
sdig sgrib 'dag pa sogs bde mchog rtsa rgyud las bshad /
'dul bya'i bgegs rnams phyogs mtshams kyi sgo nas bcur bsdus te de dag 'dul byed khro bo bcur mdzad nas /
phyogs mtshams bsrung ba'i don du bsrung 'khor gyi gtso bo'i bka' bsgos nas 'jog pa 'di sngags ma bzlas kyang bsrung ba'i mchog yin pas de ltar bkod nas /
bgegs tshar gcod pa yang yang dran par byas nas rang gi lha'i sgom bzlas sogs bya bar rje bdag nyid chen po yab sras bzhed pas grub na shin tu legs /
de nas gtor ma nang mchod ltar byin gyis brlabs /
mdun du khro bo bcu 'khor dang bcas pa bskyed la /
gtor sngags ni /
oM AH badzra uSh+NI Sha tsakra wa rti hUM /
oM ya mAn t-i kra ta hUM nas /
sum b+hA rA dza hUM hUM sarba duSh+Ta na sa ma ya mu tra pra b+hany+dza ka ma ma shin+taM rak+ShaM tsa ku ru wA hA /
zhes pa a b+ha ya dang /
rje yab sras kyis bkod pa 'dis phul /
mjug tshog spyi 'gro ltar bya /
man ngag rgyas par gzhan du shes par bya'o / /
zhes khro bcu'i bsrung 'khor rdo rje'i go khrab ces bya ba 'di ni rtsa ba'i bla ma'i bka' stsal dang du blangs te shAkya'i dge slong 'jam dbyangs bzhad pa'i rdo rjes sra rdo rje 'chang gi gsung las rgyun khyer du bkod pa 'dis kyang sems can la phan par gyur cig /
! / /
na mo gu ru sya tsa many+dzu g+ho ShA b+h+yaH bla ma yi dam dkon mchog dang bcas la / /
gus pas btud de ril bu bum sgrub tshul / /
haM min bsnyon bral lo paN lugs ji bzhin / /
kun la phan phyir brtse bas 'dir brjod bya / /
ril bu'i rgyu dang sgrub tshul sogs / /
sbyor dngos rjes gsum rtags mtshan 'chad / /
de la 'dir lha spyan ras gzigs yi ge drug ma lta bu'i sgos ril bu bum sgrub byed 'dod na /
bum pa bzang po'i nang du sangs rgyas kyi gdung ring srel gyis thog drangs pa'i theg pa gsum gyi 'phags pa'i ring srel dang /
rgyan drug mchog gnyis grub chen brgyad cu sogs rgya gar gyi rten dang /
bod kyi chos rgyal yes dbon rnams kyi rten dang /
lo paN skyes chen mtshan nyid dang ldan pa rnams kyi sku gdung dbu lo ring srel sogs gtso bor byas te /
de nas bsgrub pa'i rdzas /
snar lnga /
'bru lnga /
rin po che lnga /
dri lnga /
snying po lnga dang /
yungs dkar rnam lnga /
ru rta /
tsan+da na dkar po /
a rur rnam rgyas rnams kyi phye pa las rim bu byas nas bum par blug par byas te /
dze ta re'i yid bzhin nor bu'i sgrub thabs las /
de bas sman mchog ril bu sgrubs / /
bum pa bzang po'i nad du ni / /
yungs @# / /
dkar ba ni rnam lnga dang / /
ru rta tsan dan dkar po dang / /
rnam par rgyal ba'i a rur / /
sman lnga 'bru lnga rin chen lnga / /
dri lnga snying po lnga bcas te / /
rgyu skar rgyal gyi nyi ma la / /
bum par stsal te dkyil 'khor gyi / /
dbus su legs par bzhag par bya / /
zhes gsungs /
mthang mchod pa dang /
steng du gdugs dang bdan /
phyogs bzhir rgyal mtshan dang bcas pa bya ste /
sgrub thabs las /
de steng gdugs dang pa dan dang / /
phyogs bzhir rgyal mtshan gdags par bya / /
zhes so / /
de nas chog gsum gyis spyan ras gzigs gtso 'khor bskyed /
ye shes pa spyan drangs /
dbang bskur rigs bdag gis rgyas btab /
chu gnyis nyer spyod rol mo dang 'dod yon lnga rgyal srid sna bdun sogs 'bul zhing /
bstod pa rnams bya ste /
sgrub thabs las /
der ni lha yi 'khor la ni / /
chog gsum gyis bskyed par bya / /
ye shes spyan drangs la sogs pa / /
tsha ga rdzogs par byas nas ni / /
dus gsum mchod dang bstod pa bya / /
zhes gsungs /
de ltar bskyed cing spyan drangs pa'i thugs kar paM las padma dang zla ba'i steng du a las bum pa bzang po bskyed /
nang du hrUiH las ril bu hrIH sa mtshan pa bsam /
gtso bo la sogs pa'i lha rnams kyis thugs ka las snying po nyi snying spros nas ril bur bsti ma /
thun mtshams su bskor ba sogs bya ste /
sgrub thabs las /
'jig rten mgon po'i thugs kar ni / /
paM bskyed padma zla ba'i steng / /
a las bum pa bzang por gyur / /
nang du hrIH sa mtshan ril bu das ma / /
gtso bo la sogs lha rnams kyi / /
thugs las rtsa ba'i snying po dang / /
nye snying spros nas ril bur bsti ma / /
thun mtshams bskor pa brgya phrag byas / /
zhes so /
de'i don lha yi ge drug mar sbyar nas bshad na bdag bskyed dang /
mdun bskyed ril bu bum sgrub dang bcas pa dang 'grub pa'i rtags mtshan ma bshad pa gsum las /
dang po skyabs 'gro sems bskyed byas la mchod pa rnams /
oM badzra -i mra te hUM phaT kyis bsangs /
oM swa b+hA wa shud d+ha sarba d+harmA swa b+hA wa shud+d+ho nya haM /
stong ba nyid du gyur /
stong pa'i dang las oM las rin po che'i snod yangs shing rgya che ba rnams kyi nang du /
oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog bdug spos /
mar me /
dri chab /
zhal zas rol mo rnams dwangs shing thogs pa med pa nam mkha' dang mnyam par gyur /
so so'i phyag rgya bya zhing /
oM badzra ar+g+haM AHhUM nas /
oM badzra shap+ta AHhUM gis byin gyis brlabs /
rol mo bya /
bdag cag 'gro ba nam mkha'i mtha' dang mnyam pa thams cad dus 'di nas bzung ste byang chub snying po'i bar du dpal ldan bla ma dam pa rnams la skyabs su mchi'o /
rdzogs pa'i sangs rgyas rnams la x dam pa'i chos x 'phags pa'i dge 'dun x zhes pa lnga sogs brjod /
dkon mchog gsum la bdag skyabs mchi / /
zhes sogs brjod de sems bskyed /
rang nyid skad cig gis 'jig rten dang ? phyug tu gsal ba'i thugs ka'i hUM las 'od 'phros /
'phags pa 'jig rten dbang phyug gtso 'khor la sangs rgyas dang byang chub sems dpa'i tshogs kyis bskor ba mdun @# / /
gyi nam mkhar spyan drangs /
oM lo ki shwa ras pa'i ri wA ra ar+g+haM pra tI ts+tsha swAhA /
nas /
shap+ta pra tI ts+tsha s+w+'+hA sa mchod /
skyon gyis ma gos sku mdog dang / /
sogs brjod /
dkon mchog gsum la bdag skyabs mchi / /
sogs gsum gyis sems bskyed /
sems can thams cad bde ba dang bde ba'i rgyu dang ldan par gyur cig /
ces sogs kyis tshang med bzhi bsgoms te /
oM swa b+hA wa nas konya haM /
rang nyid mi dmigs pa stong pa nyid du gyur /
stong pa'i ngang las hUM las sna tshogs rdo rje hUM gis mtshan pa las 'phros pa'i 'od kyis 'og rdo rje'i sa gzhi /
logs rdo rje'i rab /
steng rdo rje'i gur dang bla re /
phyi rol tu bskal ba'i me lta bus bskor ba'i dbus su /
paM las padma'i lte bar hUM las sna tshogs rdo rje'i lte bar /
b+h+rUM las rin po che sna tshogs las grub pa'i gzhal yas khang gru bzhi /
rta babs bzhi dang bcas pa'i rtsig pa rim pa lnga'i steng du rin po che'i pha gu dang /
de'i steng na gser gyi ska rags bzhi'i phyi ngos su dra ba dra phyed dang /
bya 'dab las 'phyang ba'i rin po che'i shar bu dang /
mda' yab pu shu dang bcas pa /
rtsig pa'i mtha' nas 'dod yon gyi snam bu la mchod pa'i lha mos bskor ba'i gzhal yas khang gi nang ka ba brgyad dang ldan cing /
steng rdo rje'i gdung zlum gyis mdzes par phub pa'i rtse mor rdo rje nor bu rin po ches mtshan pa /
gzhal yas khang gi dbus su padma 'dab ma brgyad pa'i lte bar pad zla'i steng du hrIH las rang nyid thugs rje chen po zhal gcig phyag bzhi pa sku mdog dkar po phyag dang po gnyis thugs kar thal mo sbyar ba /
g.yas 'og mas shel 'phreng dang /
g.yon 'og mas padma 'dzin pa /
g.yon gyi pad 'dab la nor bu 'dzin pa dkar po dang /
mu tig 'dzin pa ser po gnyis zhal gcig phyag bzhi pa phyag mtshan 'dra /
rgyab tu spyan ras gzigs dkar po dang /
mdun du dbang gi rgyal po dmar po gnyis bgrang 'phreng dang ut+pal thogs pa /
grwa bzhir shar lhor bdug pa ma dkar mo gdug spos thogs pa /
lho nub tu me tog ma ser mo tog thogs pa /
nub byang du mar me dmar me thogs pa /
byang shar du dra chab ma ljang ku dri chab thogs pa /
shar sgor lcags kyu ma dkar mo lcags kyu bsnams pa /
lho sgor zhags pa ma ser mo zhags pa bsnams pa /
nub sgor lcags sgrog ma dmar mo lcags sgrog 'dzin pa /
byang sgor 'bebs ma ljang gu dil bu 'dzin pa /
gtso 'khor thams cad kyi spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od 'phros /
rang 'dra'i ye shes pa spyan drangs /
dzaH hUM baM hoH gnyis med par gyur /
slar yang thugs ka'i hUM las 'od 'phros /
dbang gi lha rigs lnga 'khor bcas spyan drangs /
oM sarba ta thA ga ta ar+g+haM pra tI ts+tsha sogs kyis mchod /
khyed rnams kyis bdag la mngon par dbang bskur du gsol /
zhes gsol pas lha mo rnams kyis grub pa'i chus dbang bskur /
dri ma dag /
chu'i lhag ma spyi gtsug tu gnas pa las gtso bo la 'od dpag med /
shar dang shar lho ba rnams la rnam snang /
lho dang lho nub pa rnams la rin 'byung /
nub dang nub byang ba rnams la 'od dpag med /
byang dang byang @# / /
shar ba rnams la don grub kyis dbu brgyan cing /
dbang gi lha rnams rang nyid la thim par gyur /
oM Ar+ya a ba lo ki te sa pa ri wA ra ar+g+haM sogs kyis mchod /
sangs rgyas kun kyis rab tu bsngags / /
yon tan dam pa kun gyis brgyan / /
spyan ras gzigs zhes mtshan gsol ba / /
rtag par brtse la phyag 'tshal lo / /
zhes brjod de /
rang gi thugs kar zla ba'i steng du hrIH 'i mtha' bskor du /
oM ma Ni padme hUM /
zhes bas bskor pa las 'od 'phros /
sangs rgyas byang sems thams cad mchod /
rigs drug gis grib pa sbyangs /
lhar bkod par bsam la yig drug bgrang /
mchod bstod la yi ge brgya bas brtan par byas /
mdun bskyed ni /
rab chu tshon na ma rdul tshon gyis dkyil 'khor gru bzhi sgom bzhi rta babs rdo r+wa me ri dang bcas pa'am /
yang na sgrub thabs ltar gu gul /
tsan dan dang ma ka ru sogs kyi dri chu la gzung sngags stong bzlas pas dkyil 'khor khru gang sogs byugs /
padma 'dab brgyad bris par lha gnas su me tog dkar po'i tshom bu bkod /
a ka ru dang shel spang ka dang 'bram tsa ri la sogs pa'i spos dang /
padma dkar po dang /
tsam pa ka dang /
dza ya kun+ta sogs me tog dang /
ga bur dang go ro tsan dang /
tsan dan dkar po dang ldan pa'i dri zhim pa'i mar me dang /
dri zhim dkar po'i dri chu dang /
ba lu dkar po /
zho zan sbrang bcas 'o ma sogs kyi zhal zas dang /
na bza' rgyan dang /
me tog gi phreng ba dang /
gdugs rgyal mtshan pa dan rlung yab la sogs pa'i rgyan rnams dang /
dril bu /
pi wa dang /
rdza rnga dang /
gling bu dang /
rnga rings dang /
rnga pa Ta ha 'am /
rnga bo cha sogs kyi ril mo rnams 'bul dgos te /
sgrub thabs las /
a ka ru dang shel spangs ka /
zhes pa nas /
na bza' rgyan dang me tog phreng /
gdugs dang rgyal mtshan pa dan dang / /
rlung yab la sogs rgyan rnams 'bul / /
dril bu pi wang rdza rnga dang / /
gling bu rings pa Ta ha / /
sgra mchog rnams kyis mchod par bya / /
zhes gsungs pa ltar /
sla chos dang ser sna sogs kyis ma bslad pa zhig byas na legs par go ste rtogs ldan blo gros can gyis bstan pa dang gzhan don du bsam par rigs so / /
de nas mchod rdzas rnams a mr-i tas bsangs /
oM swa b+hA wa shud d+ha sarba d+ha rmA swa b+ha wa shud d+ho nya haM /
mdun bskyed kyi rten mi dmigs pa stong pa nyid du gyur /
ces pa nas /
thugs ka'i hUM las 'od 'phros /
rang 'dra'i ye shes pa spyan drangs par bsam la /
ma lus sems can x zhes sogs sho lo ka gsum dang /
bcom ldan 'dir ni x zhes sogs kyis gsol ba btab ste /
dzaH hUM baM hoH sa gnyis su med par gyur par bsam /
slar yang thugs ka'i hUM las 'od 'phros /
dbang gi lha rigs lnga 'khor bcas spyan drangs pa nas /
dbang gi lha rnams kyang de nyid la thim par gyur par bsam /
rab 'byams rgya mtsho dpag med na / /
zhes sogs tshigs bcad byangs bcas sngags dang bcas pas chu gnyis nyer spyod lnga dang bcas pa phul te /
de las gzhan yang x /
rol mo x /
sems can sdug bsngal x / /
sprin rnams so sor gnas gyur ci @# / /
oM Ar+ya lo ki shwa ra sa ba ri wAr shabta bra dI ts+tsha hUM swAhA /
zhes brjod la /
dril bu bi wang rja rda dang /
nas rda chen gyi bar gyi rol mo phul / /
bdog dbyi bas lags x / /
phyogs du sa x / /
mos blos x / /
bzhes shing x / /
oM Ar+ya nas rU ba ki ma gu Na badzra bU ji te A hUM swAhA /
phyogs dus kun na zin dang x / /
yon tan yid 'ong x / /
mos blos x / /
bzhes shing x / /
oM Ar+ya nas shabta ka ma guNa bU dzi te AHhUM swAhA /
phyogs dus kun na tsan+da na x /
a ka ra la sogs x / /
mos blos x / /
bzhes shing x /
oM Ar+ya nas gan+d+he ka ma gu Na bU ji te AHhUM swAhA /
phyogs dus kun na ro dang x / /
lus sems x / /
mos blos x / /
bzhes shing x /
oM Ar+ya nas ras ka ma gu Na bU ji te AHhUM sbAhA /
phyogs dus kun na 'jam mnyen x / /
reg bya'i khyad par x / /
mos blos x /
bzhes shing x / /
oM Ar+ya nas sbar+sha ka ma gu Na badzra bU dzi te AHhUM swAhA /
zhing 'dir 'khor lo rin chen gyi / /
zhes sogs rgyal srid sna bdun phul /
srab 'jam yang ba x /
nas sku thob shog /
oM Ar+ya nas wastra bU dza me g+ha bU ji te AHhUM swAhA /
rgyal ba mtshan dba'i x /
nas thob par shog /
oM Ar+ya nas a li kar bU dza me g+ha sa mu tra s+pha Na i mi bra tI ts+tsha AHhUM swAhA /
brtse ba'i 'khor yug snyan ba'i bdan dang / /
ting 'dzin bla re spobs pa'i 'od gsal ba / /
mchog rkyen 'os ba'i nyer mkho 'di dag 'bul / /
skye bos rnam dag ye shes thob par shog /
oM Ar+ya nas tshA dra pA trag bra dza me tA nA dI bU dza me g+ha AHhUM swAhA /
dril bu bi wa rdzang dang / /
gling bu rnga ring sa paT ha / /
la sogs lta yi rol mo 'bul / /
bzhes shing bla med grub mchog stsol / /
oM Ar+ya nas gaN+Ta bi ni bi she mr-i ta ng+ga mur dze pa Ta ha di bU jo me g+ha aHhUM swAhA /
zhes sogs kyis mchod de /
bstod pa ni /
mgon po thugs rje che ldan pa /
nas dge 'dun la yang phyag 'tshal lo / /
gzhon nu'i sku lus /
skyong gyis mgos x lcang lo can gyi x shes bya ma lus mkhyen pa'i bcom ldan 'das / /
'gro ba kun la bu gcig lta bur brtse / /
lhun grub rgyun mi 'chad pa'i 'phren las can / /
mgon po spyan ras gzigs la phyag 'tshal lo / /
sems can sdug bsngal me tshogs kyis gdung la / /
thugs rje'i char rgyun bsil pas zhi mdzad cing / /
rab zhi bde ldan gnas su 'dren mdzad pa'i / /
mgon po spyan ras gzigs la phyag 'tshal lo / /
phyag stong 'khor los bsgyur ba'i rgyal po stong / /
nas /
spyan ras gzigs la phyag 'tshal lo / /
chos sku nam mkha' bzhin du dbyer med kyang /
nas /
thabs dang shes rab mchog la mnga' brnyas ba'i| /
sangs rgyas kun dngos spyan ras gzigs dbang po stong / /
'phags pa seng ge sgra dang yid bzhin nor / /
padma gar dbang thugs rje mi bshol dang / /
don yod zhags pa hal tal ste / /
spyan ras gzigs dbang rnams la phyag 'tshal lo / /
padma rgyan dang rdo rje chos dbang phyug /
ha ri ha ri la zhon mgrin sngon te / /
phyogs bcur bzhugs pa'i 'phags pa thugs rje can / /
spyan ras gzigs dbang rnams la phyag 'tshal lo / /
lte bzla bas brgyan pa'i padma la / /
'bar @# / /
ba'i rgyan ba dang kun nas thun bsal cing / /
khab pa'i ri 'dra ri dwags pa gas 'dzin pa / /
'dzum bcas bzhugs pa'i 'jig rten mgon der 'dung / /
spyan ras gzigs dang 'jig rten gsum gyi mgon / /
'das ba'i dus su mngon par sangs rgyas kyang / /
thugs rje'i dbang gis sa bcu'i tshul lton pa / /
thabs tshul dpag med mngal ba la phyag 'tshal lo / /
de ni sgrub thabs las /
sangs rgyas byang chub sems dpa' dang / /
bla ma 'khor lor bcas pa la / /
bstong ras gsol pa gdab bar bya zhes pa'i don yin no / /
chog de ltar dus gsum du bya dgos te /
sgrub thabs las /
der ni lha yi 'khor lo ni / /
chog gsum gyis bskyed bar bya / /
ye shes spyan dang ? sogs rab / /
? ? bar byas nas ni / /
dus gsum mchod dang bstod pa bya / /
zhes so| /
? ba'i dkyil 'khor gyi gtso bo spyan ras gzigs phyag bzhi ba'i r+zugs gang ba las padma dang /
a las zla ba'i sting du b+huM maM a la bu ma bzang po'i nang du'i khu lha ye shes ba'i ngo bo thugs ye shes lnga'i rang bzhin gyis bon hrI Hyig 'ja' 'od dang ba dung rtsi'i tshogs phro bzhin par rtse gcig tu mdigs la /
de'i 'od zer gyis gtso khor gyi lha lha rnams dang sangs rgyas byang sems thams cad kyi thugs las rtsa sngags dang snying po dang nye snyib spros nas ril bur thim par gyur bar bsam la /
oM ma Ni padme hUM /
zhes yig drug gi phan yon la yid ches bskyed nas bgrang zhing /
gzungs thag bum pa'i steng du phyag len ltar btags ba'i sne nas sgrub pa po rnams kyis bzung nas /
grub rtags thon gyi bar du bzlas par bya zhing /
gtor ma byin gyis brlabs la dbul / /
mchod cing bstod de /
thun mtshams su yang phyag dang skor ba bya ba yin te /
sgrub thangs las /
'jig rten mgon ba'i thugs kar ni / /
paM bskyed padma zla ba'i steng / /
a las bum pa bzang por gyur / /
nang du hrI| sa mtshan ril bu bsam / /
gtso bo la sogs lha rnams kyi / /
thugs las rtsa ba'i snying po bsam / /
nye snying sbros nas ril bur bstim / /
thun mtshams skor ba brgya phrag byas / /
zhes so /
grub rtags ril bu ltar mthong na 'jig rten mgon po 'grub bar 'gyur ba /
ril bu rgyal chen bzhir mthong na zhi sogs las bzhi 'grub pa dang /
ril bu nyi zlar mthong na mkha' la 'gro ba nas /
ril bur 'od mthong na lha'i spyan dang /
ril bur ral sgra byung na lha'i snyan dang /
ril bu rgyal chen bzhir mthong na shes rab 'phel ba dang /
du 'byung na cho 'phel ba dang /
dri bzang byung na nad rnams zhi ba sogs yin te /
sgrub thabs las /
de tshe ril bu ltar mthong na / /
'jig rten mgon po 'dra bar 'gyur / /
ril bu rgyal mtshan bzhir mthong na / /
zhi sogs 'phrin las 'grub bar 'gyur / /
ril bu nyi ma zla bar mthong / /
mkha' la 'gro 'gyur the tshom med / /
ril bu 'khor lo nor bur mthong / /
yid bzhin dngos grub 'grub par 'gyur / /
nas /
'od mthong lha yi spyan dang 'dra / /
sgra byung lta yi snyan dang 'dra / /
ral gri shes rab 'phel bar 'gyur / /
zhes sogs dang /
spyi'i grub rtags yang /
sgrub thabs las /
de tshe thugs @# / /
rje byin rlabs kyis / /
'khor lo zhal ston yang na ni / /
dngos grub rjes su gnang ba byin / /
lus la 'od zer 'byung ba dang / /
dri zhim shel gyi mdog dang mtshungs / /
sems can thams cad dang gyur zhing / /
gnas /
rang mod de dkar po khrus byed na / /
de ni 'grub pa'i rtags su bshad / /
ces gsungs pas /
lha thugs rje chen po byin rlabs mngon rgyugs yin pas grub rtags thon nges kyi ril grub bgyis na don gnyis rgya chen po 'grub par 'gyur ro / /
dge ba 'di yis 'gro ba ma lus pa / /
spyan ras gzigs kyi zhal mthong gsung thos nas / /
tshe rabs kun tu dge ba'i bshes mdzad nas / /
rdzogs pa'i sangs rgyas go 'phang myur thob shog /
ces ma Ni ril sgrub yid bzhin nor bu'i phreng mdzes 'di yang sku 'bum dka' bcu chos rjes lha rdzas che legs gser zho maN+Dal dang bcas yang yang nan cher bskul ba dang /
bkra shis 'khyil gyi dka' rnams mdo sngags yongs rdzogs kyi dge bshes du mas bskul pa ltar /
'phags pa spyan ras gzigs kyi chos skor la dang pa dang ldan pa /
snyigs dus kyi dge slong mang thos 'jam dbyangs bzhad pa'i rdo rjes sbyar ba 'dis mkha' khyab kyi 'gro ba rnams sangs rgyas thob pa'i rgyur gyur cig /
! / /
na ma s+s+war swa styai /
rgyal ba rin chen lang sprul rnam mang thos sras klu mo gnyis kyi sras / /
byis gzugs 'jigs rigs dan gsum mdzad pas mnan dang mdangs 'phrog dgra gsum 'joms / /
bgegs skrod khro bo'i zhal dang gdon grol char 'bebs byed pa'i klu brgyad brgyan / /
g+r+nod sbyin ne'u les nor rnams 'gugs mdzad rmugs 'dzin sngon pos 'dir dgongs shig /
dkon mchog dkor 'phags bre ta'i yul gsungs pa'i / /
snyigs las cher snyigs 'grod na mang brtse bas / /
snying rje med kyang snying rje med kyang snying rje rab bskyes nas / /
'di phyi'i don sgrub nor bu'i phreng 'di ster / /
de la 'dir don gnyis la sogs pa'i dngos grub 'dod pas dam tshig dang sdom pa la gnas pas gnod gnas sngon po sgrub par bya ste /
slob dpon dga' ba sbyin gyi u tsuSh+ma'i sgrub thabs las /
de ltar snying rjes sems can dbul ba'i sdug bsngal bcad pa'i don du dzaM b+ha la sgom pa ni dzaM b+ha la nyid du 'gyur ro / /
zhes pa lta bu'o /
re zhig dam tshig can gzhan la phan par brtson pas dkon mchog gsum dang khyad par rmugs 'dzin la mi phyed pa'i dang pa thob pas skyabs 'gro dang /
sems can thams cad kyi don du dzaM b+ha la bsgrub la /
spyin pa'i phar phyin rdzogs par bya snyam du sems bskyed /
rang mi bskyod pa'am /
dzaM b+ha lar gsal ba'i thugs kar a las zla ba'i dkyil 'khor la gnas pa'i rdo rje'i lte bar hUM gis mtshan pa las 'od zer sngon po 'phros /
nam mkha'i dbyings ma lus pa khyab cing phyogs bcu'i zhing kun sbyangs te mi bskyod pa'i zhing lta bur byas /
sangs rgyas byang sems las mchod pa'i sprin gyis mchog /
tshur 'dus pa las rmugs 'dzin nag po sras dang bcas pa rdul phra rab kyi grangs dang mnyam pa spyan drangs /
khrus gsol mchod pas mchod /
tshad med bzhi dang byang sems bsgom ste mnyes pa'i 'od zer bdag la thim pas rdo rje'i 'od zer gyis brtan @# / /
g.yom lus pa zhu nas rdo rje'i sems dpa'i ngo bor thim zhing 'od zer rab tu 'dar bas rang lus kyang bsregs nas stong par sbyangs te /
shU n+ya ta dang swa b+hA wa'i sngags kyi don ltar bsam /
stong pa'i dang las par zla hUM las rang nyid bcom ldan 'das nor gyi dbang phyug lha klu mi'i nor thams cad 'dzin pa'i dzaM b+ha la sku mdog nag po mi'u thung gi cha byad rigs ngan gyi rnam pa rna ba ma phug pa lhag ma za zhing /
mi bsrun pa gsus pa cher 'phyang zhing rab tu brjid pa khye'u lo bcu drug lon pa'i na tshod can /
gcer bu mtshan ma 'greng zhing /
zhabs gnyis dor bstabs kyis nor bdag ser po kha nas nor bu skyugs pa'i mgo g.yas su bstan te man na pa /
mche ba cung zad gtsigs shing /
ljags rkan phugs su 'dril ba /
zhal dang spyan gsum dmar la zlum zhing bzlog la rnam par bsgyur ba /
rin po che mig gsum pa'i gzugs kyi khro gnyer dang ldan pa /
dbu skra dang smin mkham pa gyen du langs shing 'od zer dang me stag thur du 'dzag pa /
phyag g.yas thod pa khrag gis gang ba dang /
g.yon na lha klu mi gsum gyi nor bu rin po che'i rigs sna tshogs brgyun du skyugs pa'i ne'u le 'dzin pa /
sangs rgyas mi bskyod pa'i dbu rgyan can /
klu chen po brgyad kyis brgyan pa| rgyas par na mtha' yas sngon pos thor tshugs nas /
padma dmar pos rkang rgyan byas pa'i bar bya /
dpral bar oM /
zhal du dzi /
dpung pa g.yas par b+ha /
g.yon par la /
thugs kar dza /
zhabs ngar g.yas par len /
g.yon bar tra /
chu sor ye /
zhabs pol gong g.yas su swA /
g.yon du hA rnams zla ba dang rdo rje phyed pa la gnas pa nyi ma'am gser ltar 'bar bar bsam /
thugs ka'i hUM las 'od 'phros /
phyogs bcu'i sangs rgyas byang sems thams cad dang dzaM b+ha la spyan drangs /
dzaH hUM baM ho| sa bstim /
oM Ar+ya dzaM b+ha la ye ar+g+haM pra tI ts+tsha swAhA /
sogs chu gnyis nyer spyod kyis mchod /
bstod pa /
nor gyi dbang phyug gam /
mgon po nam mkha'i mdzod can nor gyi char 'bebs pa / /
ma skyes rang bzhin dag pa'i sku mdog sngon por bzhugs / /
khyod kyi rdo rje sems dpa' nyid du bdag mchod na / /
rtag tu yid la re ba'i 'bras bu mchis par mdzod / /
ces pa gang rung gis bstod /
de nas rang dzaM b+ha la de 'dra'i nga rgyal dang gsal snang brtan po la bslab /
des skyon bzlas pa bya ba ni /
thugs ka'i hUM dang sngags gnyis kyi phreng ba las 'od 'phros /
phyogs bcu'i 'dren pa kun mchod cing /
slar dngos grub bsdus /
rang la bstim pa dang /
yang go cha'i yi ge las rnam sras sogs sam rang 'dra spros /
'gro kun rang 'drar byas shing tshur bsdus /
rang gi gnas khang dang yul sogs rin po che dang nor gyis gang bar bsam pa dang /
ne'u le dang klu dbang brgyad dang zhabs 'og gi nor bdag rnams las 'od zer 'phros /
lha klu mi'i nor bu dang rin po che dang dpal 'byor thams cad bsdus te zos shing 'grang ba slar skyugs pas gnas dang yul sogs gang bar bsam la /
na mo rat+na tra yA ya /
na mo ma Ni b+ha dra ya /
ma hA ya k+Sha si na pa ta ye /
oM dzam b+ha la dza len+t+ra ye swA hA /
zhes pa gzungs @# / /
dang| oM dzaM b+ha la dza len+t+ra ye swAhA /
snying po ste gtso bor bzla la /
oM dzU swAhA /
yang bzlas par bya'o / /
'di'i sgrub thabs las /
thugs dkyil mi phyed yi ge las 'phros phyogs bcu'i 'dren pa kun mchod cing| |go cha bcur bcas skyob dbang nyid 'phros ma las 'gro rnams rang 'drar byas / /
ne'u le klu dbang nor bdag 'od ldan lha klu mi yi nor rnams bsdus / /
zos shing zos te 'grangs gyur btsir ngas de skyugs dngos grub yang yang blangs zhes ting 'dzin gsal bar bshad /
sngags yi ge bcu yis dngos grub bcu stsol te /
rig 'dzin dgug pa dang /
gter 'byed pa dang /
'jigs pa skyobs dang /
rkun po srung pa dang /
bu ster ba dang /
bu ster pa dang /
tshe ring pa dang /
phyugs skyong pa dang /
skyed shing gzugs pa dang /
dbang bskur pa dang /
bkra shis par gsol pa'i dngos grub ni yi ge bcu gnas bcur bsgom pa'i spro ba dang slar bsdu ba byas pas ster pa'i phyir /
sgrub thabs las /
rig 'dzin dgug dang gteng 'byed dang /
'jigs skyobs rkun po srung pa nyid / /
bu ster tshe ni bsring ba dang / /
phyugs skyong skyed shing gzugs pa dang / /
dbang bskur bkra shis gsol ba ste / /
rim bzhin oM nas swAhA'i bar / /
'od dang lhan cig rjes 'gro dang / /
slar bzlog yi ge bcu yis so / /
zhes gsungs pas yi ge mi 'god pa'i sgrub thabs dang /
chu sbyin dag nor bas mang po bslu ba ma bzod par bris pa la rmugs 'dzin 'chol bas bzod par mdzad cing dngos grub rnams char bzhin 'bebs par mdzad du gsol /
lha'i sku mdog rnam pa sogs yang /
sngar bshad pa re re la dgos pa chen po re yod pas nan tan tu gal che ste /
sgrub thabs las /
rnam pa mnan dang mdangs 'phrog dang / /
dgra bo byis pa'i gzugs 'jigs pas / /
rigs ngan sdug pa'i las gsum byed / /
khro zhal 'phrin las bgegs skrod yin / /
klu rgyal gdon grol char 'bebs byed / /
nor bdag gzir bas nor rnams 'phrog /
ces so / /
de dag gi tshe yang ser sna can sogs la dmigs pa dang /
des skyon bzlas brjod dang /
de nas yig brgya brjod la /
mchod pa dang bstod pa spyi dang khyad par gyi bstod pas bstod la dge ba bsngos nas ldang pa yin te /
mi bskyod rdo rjes rmugs 'dzin sgrub thabs las /
de nas ser sna can dang dbul po la dmigs nas spro bsdu ci nus bya /
da yis skyon sngags bzlas te /
de nas yi ge brgya ba brjod la /
dge ba ji ltar 'dod pas bsngos la ldang ngo / /
zhes so / /
thun tham la bdag bskyed gshegs pa dang rgyun pa'i spyod tshul yang yod de /
sgrub thabs de nyid las| langs pa na shes rab kyi pha rol tu phyin pa ci rigs bklag go /
'di ltar gsum mam bzhir bya'o / /
thun mtshams re re la yang dang po dang tha mar mchod la bstod pa byas la thun tha ma la gshegs su gsol la /
thun dang po la spyan drang te| mchod pa yang dngos su ma 'byor na yid kyis bya'o / /
gtor ma yang thun mtshams kyi dang po 'jug kha 'jug khar spyin no /
yang nas yang du spyed lam gyi bya bar chud dbul pa dang bstod pa mtshan brgya rtsa brgyad pa 'di na no / /
zhes so / /
bdag @# / /
bskyed ji b+ha la mi byed na yi dam gang rung gi rnal 'byor gyis mdun bskyed dzaM b+ha la'i chu sbyin sogs rung ste /
sgrub thabs de nyid las /
yang na bdag nyid lhag pa'i lha gang yang rung pa'i rnal 'byor du gnas pas bzlas pa dang /
bstod pa dang chung bul bas bsgrub ste /
de'i rim pa yang 'phags pa dzaM b+ha la'i lug ma la rab gnas legs bar byas la /
bya ba'i gong mtshams sam nyi ma'i rtse la snod bzang po gas chags bug rdol med pa der gzhug la bstod pa bzlas pa ci nus byas te /
de nas chu phul la dngos grub gsol pa gdab bo / /
zhes so / /
'di dzaM b+ha la gnyis kar 'dra'o / /
de nas chu sbyin bya ste /
rang gi lag mthil du baM ser po las gser gyi bum pa kha phyir bstan pa rin po che sna tshogs pa skyugs pa paM gyis mtshan pa /
baM gyi nang du dzaM dang /
mkhrig mang oM dang /
mdzub mo la b+ha dang /
gung mor la dang /
srin lag la dza dang /
mthe'u chung la len dang /
mthe bong la tra dang /
nor bu 'chang ba'i gnas su ye dang /
lag mthil gyi lto g.yon du swA dang de'i g.yas su hA ste thams cad kyang zla bar gnas shing 'od zer sngar ltar bsam /
de nas chu 'khyor ba gang khal nye bar gtugs te /
oM in+d+ra ni mu kha b+h+ra ma ri swAhA /
zhes sor mo lnga la lan re dang kha dang lag pa byin gyis brlabs pa la gnyis te lan bdun gyis byin gyis brlab po / /
de'i 'og tu rmugs 'dzin nag po'i sku yongs su rdzogs pa zhig mdun gyi snod du bzhag ste /
oM AH zhes bya bas rang gi thugs ka nas ci 'dra ba'i sku phyung ste thim par bsam la /
mdun du rmugs 'dzin sngar 'dra ba rin po che'i char 'bebs pa'i bar gsal btab la /
rin po che'i bum pa yongs su gang bas rgyun mi 'chad par chu sbyin par bya'o / /
'di ltar bya ste /
oM dz+luM swAhA /
zhes bya ba rin po ches brgyan pa'i lag pa nas zhal du'o / /
zhal nas rdo rje nor bu'i rtse mo ru'o / /
de lag mthil du babs pa'i rim pas mthar chu dbang gi zhal du 'jug par bsam ste /
tshul des chu 'khyor ba brgya rtsa brgyad 'khrul ba med par sbyin par bya ste /
sngags oM dzaM b+ha la dza len+t+ra ye d+hA na me de hi da r+ha pa ya swA hA /
zhes bzlas shing dmigs pa'i spro bsdu sngar bzhin byas /
phyag gi bum pa dang ne'u le dang klu dbang dang nor bdag rnams kyi kha dang sna'i sgo la sogs pa bu ga'i rnam pa thams cad las rin po che'i rigs mi 'dra ba sdug cing yid du 'ong ba rnam pa du mas char chen po phabs nas gnas khang la sogs pa mtha' dag g.yogs shing non par gyur par bsam gsung /
de nas yi ge bcu pa mchod pa lnga'i sngags sbyar bas mchod /
thun mong nang khyad par gyi sgo nas bstod /
gtor ma yi ge gsum gyis byin gyis brlabs pa yi ge bcu pa'i mjug tu ba liM pra tI ts+tsha sbyar bas 'bul /
na mo rat+na tra yA ya /
na mo ma Ni b+ha dra ya /
ma hA yak+Sha se na bat ye /
tadya thA /
oM dza b+ha la dza len+t+ra ye swA hA /
zhes pa bdun nam /
brgya rtsa brgyad kyi bar du bzlas te /
ji ltar 'dod pa'i gsol ba gdab /
de nas yang mchod nas gtang rag phul te /
me tog dbul bzhag nas yi ge brgya pas lhag chad kha bskang la rten sbyi po dang chu'i phud srin lag gis rig ste lcel bzhag cing dong bgrub blangs par bsam la /
klu @# / /
tshags rgya mtshor 'jug pa'i dogs su dor bar bya'o / /
'di yang rje nyid kyi gsung ngo / /
! / /
na mo gu ru shrI badzra b+hai ra wA ya /
'khor 'das gshis lugs dbyer med chos sku las / /
phyi nang gsang ba'i gshin rje 'joms pa'i slad / /
'jig rten 'jig rten 'das kun bsdigs mdzad pa'i / /
khros pa'i skur bzhengs 'jigs mdzad la btud de / /
rgyud dang mkhas grub mang po'i thugs kyi bcud / /
las kun sgrub byed lag tu blangs bde ba'i / /
rdo rje 'jigs byed phyag gnyis sgrub thabs 'bri / /
chos bdag mkha' 'gro chos rgyal rnam gsum gyis / /
dgyes bzhin rjes gnang 'phrin las grogs mdzod cig /
'dir sgrub pa po dad pa dang snying rje sogs kyis phyug cing /
khyad par du dpal rdo rje 'jigs byed zhal phyag yongs rdzogs kyi dkyil 'khor dang /
zhal gcig phyag gnyis pa'i dkyil 'khor gang rung du dbang bskur ba thob cing /
dam tshig dang sngom pa dang ldan pa'i gang zag gis rgyud las gsungs pa'i gnas yid dang mthun par maN+Dal byi dor dang me tog bkram /
bris sku bshams /
nyer spyod nang mchod sogs bshams te /
kha lhor phyogs pas stan bde ba la 'khod de /
bdud rtsi ril bus kha dag par byas nas /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin par gyur par bsam la /
nang mchod mchod pa sngon 'gro'i gtor ma rnams bdud las rnams rgyal ltar byal /
nyung bar byed na /
oM hrIH Sh+TIH wi kri tA na na hUM phaT kyis bsangs /
oM swa b+hA wa shud+d+ha sarba d+harmA swa b+hA wa shud+d+ho nya haM stong pa nyid du gyur /
stong pa'i ngang las yaM las rlung raM las me a las me a las mi mgo'i skyed pu gsum gyi steng du a las byung ba'i thod pa'i nang du go ku da ha na lnga las sha lnga dang /
bi mu shu mar lnga las bdud rtsi lnga dang /
ste 'du nyi ma la gnas pa'i oM AHhUM gsum dang /
hUM las 'od 'phros /
rlung g.yos me sbar bas thod pa'i rdzas zhu zhing khol bas yi ge gsum lhung nas zhu /
skyon sbyangs shing bdud rtsir byas shing spal bar gyur pas bsam la /
oM AH hUM lan gsum brjod /
mchod pa hrIH Sh+TIH sa bsangs /
swa b+ha was sbyangs /
stong pa'i ngang las a las thod pa'i nang du hUM las mchod rdzas phun sum tshogs pa kun tu bzang po'i mchod pa'i sprin du gyur par bsam la /
oM ar+g+haM AH hUM /
de bzhin du /
padyAM /
puSh+ba /
d+hu pe /
a lo ke /
gan+d+he /
nai wi tya /
shap+ta rnams 'bru gsum dang spel bas byin gyis brlab /
sngon 'gro'i gtor ma byed na'ang nang mchod ltar brlab la phul te 'phrin las bcol pas khas blangs par bsam /
de nas dkon mchog gsum la nas /
byang chub sems ni yang dag bskyed /
ces brjod pas skyangs 'bror sems bskyed rdor sems bsgom bzlas kyang byung na byed /
de nas /
rang nyid 'jigs byed zhal gcig phyag gnyis par gsal da'i thugs kar padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas /
den bzhugs pa'i sangs rgyas dang rgyang sems dang khro bo dang rigs pa'i tshogs kyis bskor ba'i rdo rje 'jigs byed bla ma dang gcas pa spyan drangs /
'od zer rang gi snying kar thim /
gang gi drin gyis nas /
rdo rje 'jigs @# / /
byed la phyag 'tshal / /
rang gi snyid ka'i hUM las byung ba'i mchod pa'i lha me rnams kyis mchod bar gyur dar bsam la /
oM gu ru ya mA na ta ka sa ba ri wA ra ar+g+haM bra ti ts+tsha swAhA /
nas /
shabta'i ngar gyis mchod /
rjes mdzad pa'i yan lag bdun nam /
dkon mchog gsum la bdag skyabs mchi /
nas /
yid kyis gzungs /
zhes dang /
sbron rigs lnga'i sngom pa'ang gzung /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
'jig rten gyi ches brgyad dang gzung 'dzin gyi rnam rtog gis mi bskyod pa'i btang snyoms la gnas bar bya snyam pa'i tshad med bzhi bsgom /
de nas chos sku'i 'phen pa btang la /
oM swa b+hA wa shud+d+ha sarba b+ha d+harmA sra b+hA wa shud+d+ho nyahaM /
oM shU n+ya ta dz+nyA na badzra swa b+hA wa a t+ma ko nyataM /
chos thams cad brten nas btags pa yin ba'i phyir /
rtag chad la sogs ba'i mtha' bzhi dang bral ba bdag med pa'i rang bzhin stong ba nyid du gyur bar bsam ba chos sku'i lam 'khyer ro / /
de nas smon lam dran bar byas te /
snyong ba'i dang las skad cig gis rdo rje'i sa gzhi r+wa ba gur bla re dang bcas ba'i phyi rol tu ye shes kyi me phyogs bcur 'phro ba'i srung ba'i 'khor lo yangs shing rgya che ba'i da bus su b+h+ruM las gzhal yas khang gru bzhi sgo bzhi rgyan rta babs dang bcas ba mtshan nyid thams cad yongs su rdzogs pa'i nang du sna tshogs padma nyi ma /
de'i dbus su zla ba'i steng du d+hIH las ral gri /
de las rang nyid rje btsun 'jam dpal gzhon nu sku mdog ser bo ral gri dang glegs bam 'dzin pa rdo rje skyil krung gis bzhugs bar gyur bar bsam pa longs sku'i lam 'khyer ro / /
'jam dpal ye shes kyi sgrub thabs las /
aH las zla ba rgya sa ba'i steng nyid du / /
d+hiH las 'jam dpal gzhon nu bskyed par bya / /
zhes dang /
grub chen 'jam dbyangs kyi phyag gnyis ba'i sgrub thabs las kyang /
'jam ba'i dbyangs su yang dag bsgom / /
ral gri po tis phyog 'brel ba / /
zhes gsungs ba'i dgongs ba yin no / /
de'i thugs kar nyi ma la gnas pa'i hUM las 'od 'phros 'dus pa las /
rdo rje nag bo rtse dgu ba r+wa shin tu gdeng ba lte bar hUM gis mtshan pa las 'od 'phros sems can thams cad la phog bas rdo rje 'jigs byed thob bar byas /
tshur 'dus yongs su gyur ba las /
rang nyid rdo rje 'jigs byed sku mdog mthing nag zhal gcig phyag gnyis pa ma he rab tu khros pa'i gdong bcan /
r+wa rnon bo gnyis dang ldan pa /
zhal gdangs shing mche ba rnon po bzhi gtsigs pa /
ha ha zhes sgrog cing ljags 'dril ba /
khams gsum za bar nus pa /
bskal ba'i me dbung ltar 'bar ba'i spyan gsum lngad mig tu blta zhing dbu skra kham ser gyen du brdzes shing /
thong skam lnga'i dbu rgyan dang /
khrag 'dzag ba'i mgo bo rlon ba lnga bcus do shal byas pa /
phyag g.yas gri gug g.yon thod khrag thugs kar 'dzin pa /
gcer bu mi rus kyi 'khor lo dang rna cha la sogs pa rus ba'i rgyan rnams kyis brgyan pa /
bdud dang bgegs thams cad rtsad nas 'byin pa'i stobs can /
ye shes kyi med bar rab tu @# / /
'bar ba'i klong na zhabs g.yas bskums g.yon brkyangs bsam te sngon bo rus ba'i dra bas rgya ba g.yogs pa /
rmig pas sa rkob /
r+wa rnon bo bdar zhing lce 'gyu bas bdud bgegs brjis ba'i steng na bzhugs pa /
de'i bor padma dang zla ba'i gdan la bla ma kun 'dus kyi ngo bo /
rje btsun chos kyi rgyal bo tsong kha ba zhal gcig /
phyag gnyis chos 'khor gyi phyag rgyas ut+pal ba snams ba'i steng na shes rab kyi ral gri dang brgyad stong ba'i glegs bam bsnams ? /
mtshan dpes brgyan cing zhabs rdo rje'i skyil krung gis bzhugs pa /
de la rtsa brgyud kyi bla mas bskor ba /
rang gi thugs kar nyi ma'i steng du 'jam dpal sku mdog ser po zhal gcig phyag gnyis pa /
g.yas ral gri 'phyar zhing g.yon glegs bam bsnams ba /
mtshan so gnyis dang dbye byang brgyad cus sbras pa /
zhabs rdo rje skyil mo krung gis bzhugs par gyur par bsam /
rang gi sbyi bor oM dkar po /
mgrin par AH dmar bo /
thugs kar hUM sngon bo /
thugs ka'i hUM las 'od zer 'phros bas rang bzhin gyis gnas nas bsgom ba dang 'dra ba'i ye shes ba sbyan drangs /
badzra sa ma ya hUM dzaH dzaH hUM baM hoH dam tshig pa dang gnyis su med bar gyur /
slar yang thugs ka'i hUM las 'od zer 'phros /
dbang gi lha rnams spyan drangs /
de bzhin gshegs pa thams cad kyis bdag la mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs te /
oM sarba ta thA ga ta a b+hi Sha ka ta sa ma ya shra AH hUM zhes gsungs shid sbyi tho nas dbang bskur /
lus gang /
dri ma dag chu'i lhag ma spyi gtsug tu gnas pa yongs su gyur ba las mi bskyod pas dbu brgyan bar gyur /
mchod pa bsang sbyangs sngar ltar byin gyis brlabs nas /
oM gu ru ya mAn ta kas ba ri wA ra ar+g+haM pra tI ts+tsha ye swA hA /
nas sha bta'i bar gyis mchod /
nad mchod ni /
oM gu ru ya nAn+ta kas ba ri wAr oM AH hUM /
mdor bsdus na des chog /
rgyas par byed na rtsa rgyud kyi bla ma dang yi dam dang chos skyong dang rigs drug la 'bul /
bstod pa ni /
hUM 'jigs rung gzugs can ma he gros pa'i zhal / /
rngam pa'i nga ros sa gsum g.yo bar byed / /
thugs rje nus bas 'gro drug dbyings su 'dren / /
sku gsum mngon gyur gshin rje gshed la 'dud / /
ba sdun de tsam dang /
rgyas bar na rje rin po che'i bstod pas kyang bstong /
'jam dpal ye shes kyi sgrub thabs las /
mngon gsum 'dra bar rnam bar gsal ba dang / /
zhes gsungs ba ltar brgyal dang gsal snang mngon sum du ma thong gi bar du sgom ba gtso bor phyal /
ba sgoms bas skyon /
rang yi dam du gsal ba'i thugs kar ye shes sems dba' 'jam dbal gyi thugs kar nyi ma'i gdan la hUM sngon po /
de'i mthar yar btsan dang /
de'i mthar ya man+ta ka dang /
da'i mthar hrIH Sh+di sa bskor ba dang /
rtsa sngags 'don na'ang de'i mthar bkod la /
sngags bzhi'i gcig las mi 'don na de gcig bu bkod cing /
de thams cad kyang 'od zer 'bar ba dang /
de dag las 'od zer 'phros ba las lha'i tshogs sbros /
rgyal ba sras bcas la mnyes ba'i @# / /
mchod pa phul /
sems can thams cad kyi sdig sgrib sbyangs /
bar gcod dgra bgegs mi mthun pa'i phyogs thams cad bya sgro me la bsregs pa bzhin du brlags par byas /
slar 'dus sangs rgyas byang sems sogs kyi nus /
mthu thob par gyur par bsam la /
oM a ra pa tsa na d+hIH dang /
oM ya mAn+ta ka hUM phaT dang /
oM hrIH Sh+TIH wi kri tA nan hUM phaT de gsum las las sngags gtso bor byas /
oM ya ma rA dzA sa do mi ya /
ya me do ru Na yod ya /
yad yo ni ra ya k+She ya /
yak+She yats+tsha ni rA ma ya hUM hUM phaT phaT swA hA /
zhes pa'ang bzla'o /
grangs sgrub thabs gnyis kar yi ge bcu pa gsum 'bum gsungs kyang /
ji skad bshad ba'i las byed na mtshan ma brtan po'am /
bye ba dgos te /
dz+nyA na a ka ras /
sngags pas sngon du bsnyen pa ni / /
bye ba bzlas nas las rnams bya / /
yang na mtshan ma mthong nas bya / /
zhes gsungs so / /
ting nge 'dzin las ldang bar 'dod na yi ge brgya ba brjod cing mchod bstod byas /
gtor ma thub na byas la /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba rnams / /
skye zhing skye bar 'jam dpal zhi khro yis / /
'bral ba med par rjes su 'dzin gyur cig /
ces smon lam byas te /
lha'i nga rgyal gyis spyod lam rnams bya'o / /
'jam dpal ye shes kyis /
gal te ldang bar 'dod pa na / /
ye shes ma he'i zhal la ni / /
mchod cing bstod la ldang bar bya / /
ma he'i sbyor bas rnam par rgyu / /
zhes dang /
'jam dbyangs kyi phyag gnyis pa'i sgrub thabs las kyang| smon lam de bzhin byas nas ni / /
rnal 'byor blo ldan de nas langs / /
zhes gsungs pa ltar legs so / /
gtor ma gtong na /
rgyud snod sogs las mthun bshams /
bsang sbyangs /
nang mchod ltar byin gyis brlabs te /
hrIH Sh+T+rIH sa bsang swa b+hA was sbyangs /
stong pa'i ngang las rang gi mdun du ye shes rang snang las brub pa'i bsrung ba'i 'khor lo yangs shing rgya che ba'i zhes pa nas thugs kar hUM sngon po /
thugs ka'i hUM las 'od zer 'phros /
bsgom pa dang 'dra ba'i ye shes pa spyan drangs /
dzaH 'od gsal chos sku'i dbyings nyid las / /
zung 'jug longs spyod rdzogs pa'i sku'i / /
sprul ba 'jam dpal khros pa'i lha / /
gnas 'dir sbyan 'dren gshegs su gsol / /
oM ya mAn+ta ka sa pa ri wA ra maN+Dal e hye hi /
dzaH hUM baM hoH gnyis su med par gyur /
padma ka ma la ye stwaM /
slar yang thugs ka'i hUM las 'od zer 'phros pas dbang gi lha zhes pa nas /
rigs bdag gis rgyas btab /
mchod pa bsang sbyangs byin gyis brlabs /
nyer spyod tshigs bcad sngags dang spel bas mchod /
'dod yon lnga dang nang mchod phul /
bla ma dang dpal rdo rje 'jigs byed 'khor dang bcas pa'i ljags hUM las skyes pa'i rdo rje rtse gcig pa dmar po 'od kyi sbu gu can du gyur pas gtor ma'i bcud thams cad drangs te gsol bar gyur /
oM gu ru ya mAn+ta ka sa pa ri wA ra i daM ba liM ta kha kha khA hi khA hi /
gsum mam bdun brjod pas phul /
nyer sbyod dang nang mchod kyis mchod /
hUM 'jigs rung gzugs can zhes sogs kyis bstod /
bla ma 'jigs byed 'khor @# / /
bcas kyis / /
chod sbyin gtor ma 'di bzhes las /
nas /
yid la 'dod pa kun 'grub shog /
ces 'phrin las bcol bar bya ste /
lA li ta'i gtor chog las /
de ltar byas pa'i phan yon ni / /
bar du gcod pa zhib dang / /
mi mthun phyogs rnams 'joms pa dang / /
dngos grub dam pa thob par 'gyur / /
zhes so / /
phyogs skyong la gtor ma 'bul bar spro na /
gong bzhin byin gyis brlabs /
rang gi thugs ka'i hUM sngon po'i 'od zer lcags kyu'i rnam pa can gyis /
zhes pa nas /
rdo rje rtse gcig pa dkar po 'od kyi sbu gu can gyis gsol bar gyur par bsam la rtsa sngags brjod de byin gyis brlabs /
oM b+hu tsa ra naM /
zhes pa nas /
sarba b+hu de b+h+yaH zhes lan gsum brjod la /
'khor du spyan drangs pa'i phyogs skyong 'khor bcas kyi 'byung po rnams la phul nas /
oM da sha daM ka lo ka pA la sa pa ri wA ra ar+g+haM nas shap+ta pra ti ts+tsha hUM swA hA /
oM da sha di ka nas oM AH hUM zhes brjod /
bcom ldan chos rje 'jam dbyangs spyan lam du / /
zhes pa nas /
bdag ni re ba'i sems kyis 'dud cing mchis / /
zhes pas bstod de 'phrin las bcol /
'dir dgos pa shin tu che bas las gshin la'ang gtor ma 'bul dgos pas /
mdun du padma dang nyi ma dang ma he'i steng dus las thod dbyu g.yas mtshan pa de las 'od 'phros /
dgra bgegs gdug pa can thams cad tshar bcad /
tshur 'dus dbyug to la thim pa de yongs su gyur pa las /
las kyi gshin rje nag po zhal gcig phyag gnyis pa /
ma he'i gdong bcan dmar la zla ma pa'i spyan gsum dang ldan pa g.yas thod dbyug g.yon zhags pa 'dzin pa /
dbu skra dmar ser gyen du brdzes ba /
ling ga dmar po gyen du langs pa /
gshin rje'i tshogs kyis bskor ba'i gtso 'khor thams cad kyi sbyi bor oM dkar po /
mgrin bar AH dmar po /
thugs gang hUM sngon po /
rang gi thugs ka'i hUM las 'od zer 'phros /
lho phyogs rim pa bdun gyis 'og nas las kyi gshin rje 'khor dang bcas pa spyan drangs par bsams shing /
oM kA la rU ba sa pa ri wAr e hye hi /
zhes brjod pas byon par bsam /
dzaH hUM baM hoH gnyis su med par gyur /
yang rang gi snying ka nas 'od 'phros /
gshin rje gshed rigs lda spyan drangs /
khyed rnams kyis 'di la mngon bar dbang bskur du gsol /
zhes gsol pa btab pas /
de rnams kyis bum pa thogs nas /
oM badzra a b+hi Shi lca hUM /
zhes spyi lo nas dbang bskur dri ma dag /
chu'i lhag ma yar lung rdo rje nag po rtse lnga bas dbu brgyan /
oM kA la rU pas pa ri wAr sam ya sti gyis dam la bzhag oM kA la rU ba ye gri hE daM /
zhes dang mchod pa lnga sbyar bas mchod /
gtor ma gsol bar pas ma zhing /
oM kA la rU pa sarba bi g+h+nan sha truM ma ra ya i daM ba lid ta kha kha khA hi khA hi hUM phaT /
ces gsum mam bdun gyis phul /
'phrin las bcol ba ni /
hUM 'chi bdag nag po lho phyogs kyi / /
nas /
oM kA la rU pa hUM phaT /
ces brjod pas nges las sgrub par khas blangs par bsam /
long yod na sgos kyi chos skyong la yang gtor ma 'bul /
de nas gtang rag gi mchod bstod bzod gsol rgyas bsdus ci rigs bya /
chad lhag bskang /
ma rnyed yongs @# / /
su ma shes dang / /
rten yod na brtan bzhugs bya /
med na khyed kyis sems can don kun mdzad /
ces sogs badzra mUH mdun skyed kyi ye shes pa rang gnas su gshegs /
dam tshig pa 'od du zhu nas rang yi dam du gsal ba'i thugs kar thim /
bsrung 'khor gzhal yas khang la thim /
gzhal yas khang rang la /
rang ye shes sems dpa' la /
ye shes sems dpa' rang gi thugs ka'i bla ma dang gnyis su med pa'i ting nge 'dzin sems dpa' la thim par gyur /
snod thams cad gzhal yas khang dang /
bcud thams cad rdo rje'i 'jigs byed kyi rnam rol du gyur par bsam /
slar yang chu las nya ldang ba'i tshul du 'jigs byed zhal gcig phyag gnyis pa'i skur bzhengs la spyod lam thams cad du lha'i nga rgyal la gnas par bya'o| |bsngo ba smon lam shis brjod bya /
sgrub tshul 'di'i phan yon ni /
paN chen thams cad mkhyen pa'i gsungs las /
rgyal pa kun dngos bla ma gshin rje gshed / /
gsang don yid bzhin rgya mtsho chen po las / /
dngos grub gnyis kyi nor bu len 'dod na / /
sgrub thabs gru chen 'di la brten par bya / /
sgrub tshul 'di yi rnal 'byor byas gyur na / /
tshar gcod phan dang bde kun myur 'grub ste / /
zhes dang /
lA li tas /
gzhan yang ras tu sbyor ba na / /
nang dang dgra la sogs pa yi / /
tshar gcod rjes bzung thams cad ni / /
de ma thag tu 'grub par 'gyur / /
zhes so / /
'di zhi khro sprag sgrub dang /
bla ma yi dam sbrag sgrub yang yin la /
'gro ba'i lus sems 'joms pa'i gnyen po yang yin pas skal ldan gyi 'jug ngos mchog yin te /
bdud las rnam rgyal las /
rmongs 'joms shes rab stsol la 'jam dbyangs mchog /
'chi bdag 'joms pa'i phul byung 'jigs byed do / /
de phyir 'jam dbyangs zhi khro sgrub byed kyi / /
lam 'di rnam dpyod can gyi gdul bya yis / /
'jug ngogs rmad du byung bar mthong bas na / /
bdag ni tshul 'dir 'bad la rings par gyur / /
ces gsungs pa'i phyir /
smras pa /
rgyal ba'i yab gcig khros pa'i gar mdzad cing / /
bla ma'i rnam rol rgyal ba gnyis pa'i zhabs / /
dbyer med sgrub thabs rin chen dbang gi rgyal / /
bshes gnyen snya dbang las rnyed thod du chings / /
zhes 'jam dbyangs zhi khro dang bla ma yi dam dbyer med du sgrub pa'i thabs rin chen dbang rgyal cod pan zhes bya ba 'di yang mang po la phan sems kyis shAkya'i dge slong bla ma lha la mos pa dang ldan zhing /
'di skor mang du thos pa'i 'jam dbyangs bzhad pa'i rdo rjes rtse stod sa'i thig ler sbyar ba kun la phan par gyur cig /
! / /
na mo gu ru many+dzu g+ho ShA ya /
bde legs rtsa ba rtsa rgyud bla ma dang / /
skyabs kyi mchog gyur dkon mchog rin chen gsum / /
dngos grub stsol mdzad yi dam chos skyong la / /
sgo gsum gus pas rab tu btud nas 'dir / /
bla ma'i gsung ngag brjed pa byang phyir dang / /
cho ga'i lag len 'khrul pa sel ched du / /
slob dpon slob ma'i dbang chog so so yis / /
skur tshul 'dor len 'ga' zhig bri la spro / /
de la 'dir slob dpon gyi dbang dang bcas pa don du gnyer ba la bskur tshul dang /
slob ma'i dbang tsam don du gnyer ba la bskur tshul kun rig gi cho ga la brten nas cung zad bshad na /
dang po dang gshin po la bskur tshul gnyis 'dul 'dzin @# / /
gyi cho ga las shes shing /
de la 'tshogs ba ni spyi rgyud sogs nas slob ma'i mtshan nyid bshad pa ltar mtshang na skur mi rung snyam na /
sbyir de ltar yin kyang rgyud 'dir dbang bskur ba'i yul la shig son gnyis bshad cing /
de nying bsdus pa sogs su'ang 'gro ba rigs drug ka dkyil gyis 'khor du 'jug par bshad / /
'dir yang rigs drug ka gang du skyes ba dag dang /
de dag shi nas lo brgya phrag du ma lon pas kyang ming dang rus b+nye du sogs ci rigs la brten nas dkyil 'khor la 'jug pa dang /
dbang khrus chog ci rigs byed par bshad pa skyon med cing dmigs bsal 'di rgyud sde gzhan sogs la'ang shes dgos so / /
des na slob ma'i dbang tsam gyi dbang du byas te nad gdon bar chad zheb dang /
tshe bsod nams sogs rgyas pa'i ched du bskur tshe /
ras bris rdul tshon ci rigs la brten nas /
bdag mdun gyi chog bkyus ltar bsgrubs nas long yong tshe bdag 'jug dang /
bsdus tshe bdag 'jug bzhag nas gsol ba gdab /
byung na nyin dang bor sta gon byas pa'i slob ma 'dir dbang bskur /
nyen so sor ma byung tshe dngos dang sta gon sprel nas 'dir dbang bskur ba la /
slob ma la khrus byas /
maN+Dal 'phul du bcug /
thal mo sbyar te /
dga' chen khyod bdag nas /
me tog gtad ba'i bar 'dra la /
de nas dbang med bdag gis /
zhes ba nas /
khyad 'phags gnas la bdag ni gnas bar bgyi / /
zhes ba'i bar lan gsum rjes zlos byed du bcug la /
byang sngom bzung /
rigs lnga'i sdom bzung yi bya thams cad rnal 'byor gyi sems bskyed ba na sa lha rnams dang skal ba mnyam par byas so /
zhes ba'i bar 'dra la /
de nas deng khyod ces sogs phan yon gyi dam bzhag dang /
nyes dmigs kyi dam bzhag gnyis /
gnyis ka'i dam bzhag bla ma'i bka' gnyan ba'i dam bzhag lnga bo 'di thun mong ma yin ba'i sdom bzung mi byed ba la mi dgos pas /
deng khyod de bzhin gshegs ba thams cad kyi rigs su zhugs /
zhes pa nas /
dmyal bar ltung bar gyur ta re zhes pa'i bar dor /
ye shes 'bebs pa nas /
mngon sum du mthong ba'i mos pa mdzod ces dkyil 'khor ston pa'i bar dkyus ltar bya /
'di ni khyod kyi dmyal ba'i chu zhes sog skyi dam bzhag 'di yang bzhag na dung dam snyam /
de nas dbang dngos gzhi'i chog la /
maN+Dal dang gsol 'debs rang re'i cho ga brtsig la 'dug pa ltar byas na legs /
dkyil 'khor gyi shar du dbang stegs padma zhes pa nas /
kyai dpal che ge rdo rje zhes ming dbang gi bar dang /
sgig sogs kyi mchod pa ni 'dra /
bum dbang gi tshe sbyi bor bum ba bzhag cing chu 'thor nas 'thung /
cod ban gyi cho rigs lnga'i phyag rgya bcings la /
sbyi gtsug sogs gnas lngar gtugs /
dbu rgyan bskon /
de rjes me tog 'phreng ba dkyus ltar bcings /
de rjes dar dbyangs phyag rgya dang bcas pa bcings /
de nas rigs lnga'i phyag mtshan lag tu gtad de /
rigs lnga'i phyag rgyas dbang bskur /
de nas dkyus ltar yum lnga'i phyag rgya bcings pa spyi bo la sogs pa'i gnas ldar gtugs te yum lnga'i @# / /
phyag rgyas dbang bskur ba yin gyi /
yum lnga'i phyag mtshan 'dir lag tu gtong ba gang nas khyang ma bshad /
gzhan go sla /
de nas rdo rje slob dpon gyi dbang mtha' rten dang bcas ba 'dir mi dgos bas /
dkyil 'khor gyi shar du khrus dkyil zhes ba nas /
las kyi 'khor lo rab tu bskor / /
zhes ba'i bar sngags dang bcas pa mi dgos /
rdo rje slob dbon ngas slob ma khyod la zhes ba nas /
rten brten ba'i dkyil 'khor sna tshogs ba shar ba yin zhes ba'i bar gsang dbang bskur ba'ang mi rung ngo / /
de nas rin chen sna bdun gyi dbang ni /
slob dpon gyi dbang bskur mi bskur gnyis ka la bskur bar bshad cing /
rgyud sde gong 'og gnyis ka la yod ba'i dbang du byas na'ang 'gal ba med pas /
lha rdzas las byas lte ba shin tu zlum nas /
mthu stobs rdzu 'phrul dbung gis bsrung bar shog /
ces ba'i bar 'dra zhing /
deng khyod ces sogs kyi dag ba 'don tshe tshig bsgyur dgos shing /
dkyus ltar 'don mi rung /
dam tshig gi dbang 'di man chad btang na 'ang rung ba 'dra /
yang na tshig don gnyis ka la 'dor len ci rigs byas na legs par sems /
'di rnams ni 'di'i skor gyi rgyud dang rgya bod kyi 'grel ba 'ga' zhig dang /
chog sgrig ci rigs las mthong la /
gtso bor ni 'jam dbyangs mi yi gar mkhan khri rin bo che blo gros rgya mtsho'i zhal snga nas kyis sa phyogs 'di dang /
a mdo'i sa char gson gshin sna tshogs la dbang bskur tshul de mdag 'dug bas 'di 'dra dgos zhes thugs brtse ba chen bos yang yang gdams pa las /
rang si blo dor ji ltar nges ba las cung zad bkod pa 'di la /
'gro ba bzhi'i dbang du ma song bar rton pa bzhi'i sgo nas legs bar dpyad de nyams su blangs na spyod rgyud sogs nas gsungs pa bzhin bstan 'gro'i don dang /
phan yon mtha' yas ba mthong bas de ltar dgongs bar zhu zhing /
ma dag na 'chos bar zhu /
smras pa /
ma sbyangs phor ba'i chu nas nya 'dom gang / /
'byung min nam khas grub stong gnyis 'gro'i rgyun / /
mi dman blo yi r+wa bar 'khyil ba'i mtshor / /
legs bshad bdud rtsa'i spun zla dang 'dir byung / /
dge bas mkha' mnyam 'gro ba'i nyer 'tshe kun / /
zhi zhing tshogs gnyis lhun po'i spo mtho las / /
chos kun gzigs ba'i sbyan stong rtse dga' yis / /
sku gsum rnam rgyal grong khyer la sbyod shog /
ces dpal kun rig rnam par snang mdzad kyi cho ga'i zur rgyan bdud rtsi'i spun zla zhes bya ba 'di ni /
rta dbon gyi mong sngags rab 'byams smra ba ngag dbang phul gyur /
rigs ba'i dbang phyug brag nyer ba 'byams ba yon tan rin chen gyis yi ge rten dang bcas te bskul ba'i dor shAkya'i dge slong 'jam dbyangs bzhad ba'i rdo rjes mkha' sbyod gur khang nas gris ba 'dis kyang bstan pa dang sems can la phan thogs par gyur cig / / /
bla ma dang sna tshogs yum la phyag 'tshal lo / /
'dir sna tshogs yum sgrub par 'dod pas gnas dben par byi dor byas /
dus 'khor yab yum gyi sku yod na bshams /
'o ma dang mar gyis sbras ba'i lha bshos dang /
gtor ma gsum sogs lha mo @# / /
'di dang /
chos skyong dang /
gzhi bdag gi gtor ma bshams /
mchod pa me tog dkar po dri zhim pa sogs chu gnyis nyer spyod lnga zhi ba'i lugs yongs grags ltar byas /
dus thun brgyad kyi dang po tho rangs la /
thog mar gzhi bdag gtor ma btang la 'phrin las bcol /
de nas /
sum b+ha ni bton la mtshams bcad de /
bsrung 'khor bsgom /
tho cog byas /
de nas rang skad cig gis sna tshogs yum du gyur /
ces brjod cing bsam /
mchod pa a mr-i ta'am /
shes na dus 'khor las sngags kyis bsang /
swa b+hA wa'aM /
shUnya tas stong par sbyangs /
stong pa'i dad las a la srin po che'i snod yangs shing rgya che'i snod yangs zhing rgya che ba'i nang du hUM hUM las mchog yon /
zhabs bsil /
me tog ces pa nas /
nam mkha' dang mnyam par gyur /
oM ar+g+haM AH hUM /
de bzhin du oM padyaM AH hUM /
oM b+dz+ra puShep AH hUM /
nas /
oM b+dz+ra shap+ta AH hUM /
zhes brjod la byin gyis brlabs /
rgyas par byed na /
tshogs zhing la mchod bstod sogs bya la /
bsdu na /
mdun du sangs rgyas byang sems thams cad dang /
bla ma dang dus 'khor yab yum sogs bzhugs par bsam /
dkon mchog gsum la bdag skyabs mchi / /
sogs kyis skyabs sems dang /
tshad med bzhi bsgom /
shes na dus 'khor ltar rnam thar sgo bzhi'i sngags brjod la bsgom pa rgyas pa yin la /
bsdus na /
oM shU n+ya ta dz+nyA na b+dz+ra swa b+hA wa at+ma gonya haM /
stong pa nyid du gyur /
stong pa'i dang las kA li las nyi ma'i dkyil 'khor zhes pa nas /
rdo rje /
padma'i skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od 'phros /
rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
rang gi thugs ka'i sa bon las 'od 'phros /
dbang lha spyan drangs /
dbang bskur /
dri ma dag /
spyi bor rdo rje sems dpas dub brgyan par gyur /
oM bi shwa mA tA ar+g+haM pra tI ts+tsha hUM swAhA nas /
shap+tI bar gyis mchog /
oM bi shwa mA tA oM AH hUM gis nang mchod phul na'ang rung mi 'bul pa'ang snang pas gang bde gyis /
de nas bstod la /
rang gi thugs kar zla I steng du baM yig bdud rtsi'i 'od can /
bdud rtsi 'dzag pa can gyi mthar sngags phreng gi 'od zer 'phros pa'i sne mor mchod pa'i lha mos sangs rgyas byang sems la mchod /
yang 'od zer gyi sne las lha mo spyan ma sogs sum bzhi sku mdog na bza' dkar po can bum pa dkar po du ma bdud rtsi dkar pos gang bas rang zhan la khrus gsol bas nad gdon sdig sgrib thams cad dag cing lus shel ltar dwangs par bsam la sngags /
oM phra bi swamAtA b+dz+ra kaN+Ta kat na nA shA ya ma ma shI naMta ku ru ku ru swAhA /
zhes pa'i spel tshigs dkyus gsal la /
rtags lus la rnag sogs thon pa dang /
me tog dkar po @# / /
thub dang /
nyi zla shar ba /
dkon mchog gi rten mthong ba yang yang 'byung pa'i bar ram /
grangs 'bum ther 'bru grangs dang mnyam pa sogs ci rigs gcig bsgrubs nas /
de nas rang gzhan bsrung pa'i sran ma'i las tshogs yongs grags ltar bya'o /
thun mthar mchod bstod byas /
yig brgya brjod la brtan par byas /
phreng ba dus 'khor las /
zhi ba la shel dkar bshad pas de'am /
dung byung na bzang /
gtor ma 'bul na gtor ma bsang sbyangs sngar ltar la /
rgyas par grub na dus 'khor nang mchod ltar byin gyis brlabs la /
bsdus na stong pa'i ngang las a las thod pa'i nang du sha lnga bdud rtsi lnga yongs su gyur pa las zag pa med pa'i ye shes kyi bdud rtsir gyur /
oM AH hUM dang /
ha ho hrIH lan gsum gsum gyis brlabs /
mdun du lha mo bskyed /
spyan drangs /
mchod bstod kyi bar bya la /
mgron rnams kyi ljags rdo rje'i sbu gus gsol bar bsam la /
oM bi shwa mA tA i daM ba liM ta kha kha khA hi /
khA hi /
badzra kaN+Ta ka Ta na nA sha ya /
ma ma shin+taM kar+yaM ku ru ku ru swAhA /
gsum sogs brjod /
mchod bstod la /
mtshams grol dus /
rten med na gshegs /
yod na brtan bzhugs /
shis brjod bya /
chos skyong la bsngo na rang rang gi gzhung ltar /
dkar gtor yongs grags ltar gyis /
des na sna tshogs yum gyi bsnyen pa'i skabs su /
thun gyi bsnyen pa kho na grangs la bgrang dgos la /
thun mtshams su yang spyod lam thams cad du gang snang lha /
ngag nas sngags rgyun du bgrang ba dang /
thams cad la bde stong rgyas 'debs sogs bya zhing /
thun mtshams min par ngag gcod pa dang /
phal tshig gis bar mchod pa dang /
byung na thun ngor bza' btung ma byas na bzang yang rgyal ba yab sras gnyis ka'i gsung rgyun la /
thun nang du bza' btung byed rung ba dang /
de yang sngags re dang /
hu ba re lta bu byed gsungs pa snang bas rung tsam yin par mngon /
thun mtshams su yang mtshams g.yog pa min pa la ngag smra ba sogs mi rung /
bshad tshod mtha' dag khyed cag las dang po pa lta ci smos /
sngags rgan phal cher gyis kyang mi yongs la mi mdzad pa kho nar snang la /
gzhan yang tshul khrims gtsang dgos pas 'khrig pa'i rigs sogs nyon mongs pa'i bsam pa dang /
bla ma dang lha la mi dad pa dang /
de 'dra'i mi dang 'phrad pa dang /
de'i zas sogs za mi rung la /
the tshom gtan nas mi nyan pas sangs rgyas kyi bka' mi bslu ba'i nges pa drangs la /
dad 'dun dang /
bde stong dang /
nga rgyal gsal snang yang yang dran par byas na bslu mi srid pa sngon nas da lta'i bar gyi mkhas grub @# / /
du ma'i rnam thar bsam mo / /
rgyud 'grel dang /
sgrub thabs du ma nas sna tshogs bshad pa mthong mod kyang /
'dir cho ga dang spyod lam sogs mkhas pa'i gsung rgyun ltar nyung gsal nyams len du bde par bkod pa lags so / /
zhes dang po'i sangs rgyas kyi yum mchog sna tshogs yum gyi bsnyen yig cho ga'i tho dang bcas pa bdud rtsi'i bum bzang rdo rje'i tshe ra ma zhi byed ces bya ba 'di yang 'jam dbyangs bzhad pa'i rdo rjes rang gi slob ma du ma'i don du 'phral mar sug bris su byas pa 'dis kyang 'gro ba'i rims nang ma lus pa zhi bar gyur cig /
dkon mchog gsum gyi bden pas zhi bar gyur cig / / /
oM swa sti /
thub bstan 'dzin mar skal bzang zhing pa'i tshogs / /
phan bde'i lo tog longs su sbyod pa'i phyir / /
bkra shis g.yas su 'khyil pa'i chos grwa las / /
chos sbyin bdud rtsi'i gru char 'di phab bo / / / /
sarba mang+ga laM / / / /
