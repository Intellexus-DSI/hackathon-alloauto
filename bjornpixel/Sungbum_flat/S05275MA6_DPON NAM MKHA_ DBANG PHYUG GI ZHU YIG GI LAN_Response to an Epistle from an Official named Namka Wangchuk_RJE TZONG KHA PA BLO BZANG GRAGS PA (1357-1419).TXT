! / /
shin tu brtas pa'i dad pa dang /
legs par dpyod pa'i rnam dpyod la sogs pa'i yon tan gyis mdzes pa'i dpon nam mkha' dbang phyug gis gsung shog tshig gi sbyor ba mi dman pa /
kha btags dkar po'i rten dang bcas pa bskur ba 'dir 'phrod pas yid rab tu spro bar gyur /
'dir yang rten bzhengs dgos kyi brel ba rags pa rnams chod nas da lta mtshams kyi mal du bdog /
spyad pas mi ngoms srid pa'i bde / /
ring du mi gnas dal ba'i rten / /
gtan gyi bde ster dam pa'i chos de phyir gang zhig bya dgos dpyod / /
bshes spring gi rgyu mtshan rnams mkhan byang ba la gsal /
zhes pa rje rin po ches dpon nam mkha' dbang phyug gi zhu yig gi lan du gnang ba'o / /
