! lags /
gsham gsal yi ge ngang der gsal rten le tshan bcas 'byor pa ltar 'dod don 'grub phyir bla ma dkon mchog la gsol 'debs gang drag zhu /
blo sbyong rtsa bar snod bcud sdig pas gang ba'i tshe /
zhes par bla mchod du /
snod bcud sdig pa'i 'bras bus yongs gang ste /
zhes cung zad gsal du song ba ltar /
phyi snod kyi 'jig rten sdig pa mi dge ba bcu'i bdag po'i 'bras bus gang ba dang /
nagn bcud kyi sems can rnams sdig pa mi dge ba bcu'i rgyu mthun gyi 'bras bus yongs su gang ste /
mi 'dod pa'i sdug bsngal char chen po ltar b+bas pa de byang chub gyi lam du bsgyur bar gsungs te /
de la mi dge ba bcu'i bdag 'bras ni /
srog gcod kyis bza' ltung dang sman gyi nus pa nyams /
ma byin len gyis lo 'bras nyung dur 'gyur zhing smin mi nus /
log g.yem gyis 'dam rdzab dang ljan ljin mang ba dang yang ba /
rdzun gyis las kyi mtha' rgyas bar mi 'gyur /
phra mas sa phyogs mi snyoms shing bgrod dka' /
tshig rtsub kyis sdong du ma dang tsher ma dang rdo gseg sogs mang /
ngag bkyal gyis ljon shing la 'bras bu dus su mi chags /
brnab sems kyis phun sum tshogs pa thams cad rim gyis 'grib /
gnod sems kyis 'go nad dang 'khrug pa dang dgra gdon gyi 'tshe ba mang /
log ltas 'byung khungs mchog nub pa dang bzang ngan go ldog par 'gyur ba dang /
rgyu mthun gyi 'bras bu'i bye brag myong ba rgyu mthun gyi 'bras bu ni /
srog gcod kyis tshe thung ba /
ma byin len gyis longs spyod dbul ba /
log g.yem gyis chung ma bsrung mi btub pa /
rdzun gyis mi kha sngang ba /
phra mas mdza' ba shes nyung ba /
tshig rtsub kyis mi snyan pa mang du thos pa /
ngag bkyal gyis tshig mi btsan pa| brnab sems kyis chags pa shas che ba /
gnod sems kyis zhe sdang shas che ba /
log ltas rmongs pa shas che ba rnams 'byung bar gsungs shing /
byed pa rgyu mthun gyi 'bras bu mi dge ba gang byas pa de skye ba thams cad du byed 'dod pa dang /
rnam smin gyi 'bras bu mi dge bcu chen pos dmyal ba /
'bring gis yi dwags /
chung dus dung 'gror skye bar gsungs /
stobs bzhi'i bshags pa byas na rten gyi stobs kyis bdag 'bras dang /
gnyen po kun spyod kyi stobs kyis rnam smin gyi 'bras bu dang /
sun 'byin pa'i stobs kyis myong ba rgyu mthun gyi 'bras bu dang /
slar ldog pa'i stobs kyis byed pa rgyu mthun gyi 'bras bu 'dag par gsungs so / /

