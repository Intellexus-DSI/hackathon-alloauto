@# / /
bcom ldan 'das sman gyi bla'i sku brnyan srid zhi'i mdzes rgyan gyi dkar chag dad gsum gnas la 'god byed lha yi rnga sgra zhes bya ba bzhugs so / /
@# / /
rgyal kun thugs rje'i 'jug pa rab mnyam yang / /
snyigs ma lnga yis ches cher sbags dus 'dir / /
mthu stobs dar drag bcom ldan sman gyi bla / /
ris med nyam thag 'gro ba'i gtan gyi skyabs / /
rgyal ba'i myu gu rang zhi brtul zhugs dbang / /
bdag skyes mtho ris 'dren pa 'khor sgyur sogs / /
gtsug tu bsten 'os mdzes pa'i rgyan gcig pu / /
skye rgu'i bsod nams zhing du mngon 'phags pa / /
rgyal ba'i zhal skyin sku mchog ngo mtshar gtam / /
lhag bsam ma dros mtsho chen las thon pa'i / /
dkar chag dad gsum gnas la 'god pa'i thabs / /
bsam 'phel dbang gi rgyal po'i do shal spel / /
zhes legs byas kyi phung po @# / /
bla nas blar spel ba'i ched du bstod bsngags sngon du btang nas gang gleng bar bya ba skabs su babs pa ni /
rang cag snyigs ma'i 'gro ba rnams la lhag par thugs rje che ba bcom ldan 'das sman gyi bla'i snang brnyan srid zhi'i mdzes rgyan gyi sku che ba'i lo rgyus cha shas tsam bsnyad par byed pa la /
gang gi phyir bzhengs pa'i dgos pa /
gang bzhengs pa'i rten gyi ngo bo /
de ltar bzhengs pa'i dge ba bsngo ba ste don tshan gsum las /
dang po ni /
dpag bsam 'khri shing gi yal 'dab brgya rtsa gcig pa sngo bsangs can gyi rtogs brjod las /
dge ba'i gnas su gyur pa lus ngag gi /
rgyur gyur pha ma dag ni mkhas rnams kyi / /
bla ma yis kyang mchod 'os zhes sar 'os /
zhes gsungs pa ltar pha dang ma ni mi gnas pa'i mya ngan las 'das pa 'thob pa'i rten bzang po dal 'byor gyi lus rten rnam par dag pa bskyed par byed cing phan 'dogs pa'i zhing gi gtso bo la dgongs nas 'o skol gyi ston pa shAkya'i rgyal pos yab yum la sri zhu mdzad tshul mdo sde rin po che rnams su lan grangs mang por gsungs shing /
yab rgyal po zas gtsang sku gshegs pa na ston pas thugs skyo ba ltar mdzad cing sku gdung la mchod nas gdung rten yang bzhengs te pha dang ma ni mchod pa'i mchog yin zhes bka' stsal ba dang /
yum gyi ched du sum cu rtsa gsum du gshegs nas dbyar zhal gyis bzhes pa dang /
pang du blang ba'i yum skye dgu'i bdag mo mya ngan las 'das pa na sku gdung rin po che 'khyogs la bzhugs su gsol nas mdzes dga' bo /
ma 'gags pa /
kun dga' bo /
sgra gcan 'dzin bzhis bteg cing ston pas kyang phyag g.yas pas bzung nas mchod pa'i tshogs kyis bsnyen bkur mdzad pa dang /
mo'u gal gyi bus byang phyogs 'od zer can gyi dmyal ba'i 'jig rten nas yum bde bar drangs pas mtshon 'phags yul dang bsil ldan ljongs su snga phyir byon pa'i mkhas grub gong ma rnams dang /
skye bo ya rabs kyi spyod tshul can mtha' dag gis pha ma'i bsnyen bkur tshul bzhin bsgrub pa ni dam pas bsngags par 'os pa'i yon tan rin thang can yin bar ma zad /
'dul @# / /
ba gzhung dam pa las /
pha dang ma gnyis tshangs pa ste / /
slob dpon lnga yang de bzhin no / /
ji ltar me yi lha bran bzhin / /
bu yi sbyin pa'i gnas yin no / /
de bas de la phyag bya zhing / /
phyi bar yang ni bkru ba dang / /
rkang pa gnyis kyang bkru bar bya / /
de bzhin mkhas pas bsnyen bkur bya / /
yang na bza' ba btung ba dang / /
bgo ba mal stan de bzhin te / /
de gnyis pha dang ma gnyis la / /
mkhas pas bsnyen bkur bcas byed na / /
'dir ni mnar bar mi 'gyur te / /
song nas mtho ris dga' bar 'gyur /
zhes pa dang mthun par dpal mgon 'phags pa klu sgrub kyis /
pha ma dngos su bzhugs dus byas pa drin bzo'i tshul gyis sri zhu lhur len pa dang /
'das nas kyang de'i ched du rnam dkar bsgrubs pa'i phan yon shin tu che bar gsungs shing /
dus 'khor rtsa rgyud las kyang /
nye du 'brel ba shul na gnas pa yis / /
gshin gyi don du dge ba gang byas pa / /
rnam par smin pa ma phyir be'u bzhin / /
gang du skyes pa de yi rjes su 'brang /
zhes gsungs pa ltar /
de dag la dge ba'i rtsa ba rnam dag las gzhan pa'i drin 'khor thabs gang yang ma mchis pas na khong rnams dang tshe rabs phyi ma kun gyi mdun ma mchog gi slad du bya ba'i 'khor lo 'di nyid la zhugs pa yin no / /
gnyis pa gang bzhengs pa'i rten gyi ngo bo ni /
rje bdag nyid chen pos /
rlabs chen smon lam bcu gnyis grub pa yis / /
mtshan tsam thos pas nyer 'tshe thams cad 'joms / /
'gro ba'i zug rngu drungs 'byin sman pa'i mchog /
bder gshegs sman gyi bla la phyag 'tshal lo /
zhes stsal ba ltar rgyal ba sman gyi bla ni snyigs ma lnga bdo ba'i 'gro ba ris su ma chad pa'i skyabs mgon 'gran zla dang bral zhing 'khor 'das ma lus pa'i sdug bsngal mtha' dag gzhil ba dang /
khyad par dug gsum mi bzad pa'i nad kun drungs nas 'byin pa la sogs pa bder gshegs gzhan las thugs rje'i mthu dpung ches cher 'phags pa de'i snang brnyan 'di ni /
mthong na mi mthun med pa'i rnam 'gyur gyis / /
kun gyi mig la bdud rtsi'i dpal ster na / /
rgyal rnams mngon sum mjal ba'i skal bas kyang / /
snang brnyan 'di mthong dag las ci zhig lhag /
ces sangs rgyas dngos dang dbye ba ma mchis pa gnas mchog bsod nams kun sdud gling gi rten gtso jo bo mahA b+ho d+hi dang sku tshad sogs tshang ma ji lta ba bzhin gyi bzo gra bla brang bkra shis bsam gtan pho brang du sa stag zla tshes la tshugs par ngos nas bkod pa gang shes bgyis nas bsgrubs pa'i sku dang gser zangs kyi bzhugs khri rgyab yol rin po che dngoms che ba'i rgyan gyis sba ba dang bcas par mnyen zangs thur srang chig khri lnga stong srang gang zho do /
gser lhad med rgya thur gyi srang drug cu re brgyad zho drug skar dgu /
zhal @# / /
gser btul m+zho gsuM /
star bu khal nyi shu /
mtshur dkar khal zhe bcu /
ti tsha khal gnyis /
dngul chu khal bcu /
lcags skud khal bzhi /
prog zhu /
snyan rgyan /
mgul rgyan sogs kyi phra rgyan la g.yu mu tig chu shel byu ru spos shel mu men zhum mig spo le mdog sna tshogs pa gang 'dzom kyis phyug pa /
thugs rgyan gyi dkyil du dge ldan bka' brgyud kyi grub thob zhig gi dbu thod la a yig 'bur dod rang byon gsal phebs shel sgo can gyi 'gram du gser gyi 'bur sgril la g.yu'i pad 'dab bar mtshams med par 'khor bas mdzes pa /
de ltar phra tshom dang gos 'khyud mdangs sogs gang thad nas phun sum tshogs pa'i gtso bo ni /
spyan snga blo gros rgyal mtshan gyis / /
mkhas pa tshugs dang tshang la brtag /
chags can rgyan dang na bza' blta / /
blun po tshon dang mdangs la brtag /
gsungs pa bzhin blo ldan rnams kyis sku'i cha tshad la gtso bor byed dgos so / /
gzungs par pa'i shog bu sgril dar rin po che sman 'bru dri bzang gnod sbyin bang mdzod kyi khyad nor sna tshogs dang bzo bo'i las rgyun 'gor ring gi gla yon phogs thob dbu gzhung rdzogs gsum gyi ston mo legs so'i ster cha phar tshur rta khal lam chas dang bcas pa khyon bsdoms par dngul srang nyis stong dgu brgya nyer lnga zho dgu skar lnga song /
de lta bu'i rgyu tshogs las lo 'di'i zla tshes la bgegs kyi 'tshe ba cung zad kyang med par bkra shis pa'i dge mtshan du ma dang bcas legs par grub /
de nas gzungs 'bul dngos gzhi la srog shing gi rgyu ni /
'phags pa 'jam dpal dbyangs mi yi rje bo'i rnam par rol ba'i gnas mchog gi de pa dA ru'i shing shar ma nor bar bshad tshod dang mthun par bcad pa'i rtser rnam rgyal mchod rten /
mdun ngos kyi gnas lngar rigs lnga'i sa bon yi ge che legs dang /
zhabs su sna tshogs rdo rje bris pa /
logs su gzungs sngags spel tshig can gnyis spang gi rtsa mtshon byed dang /
g.yas g.yon du ra sa na dang la la na mtshon byed du ku sha dang /
rgya gar dur ba bsdams pa sogs dam pa'i phyag bzhes bzhin legs par bsgrubs shing /
chos sku'i ring bsrel bla ma'i mtshan sngags sogs tshang mar byin rten sna tshogs /
rin po che'i phyi ma /
gi wang gur gum sogs bsres pa'i mtshal gyis par btab pa sogs grub nas gzungs sgrub rab gnas tshul ldan dang /
de dag bsgril grub nas kyang ring bsrel rnam bzhi sogs thams cad la yang bskyar rab gnas gnad smin grub nas /
nang rten chos sku'i ring bsrel gzungs 'jug rgyas bsdus sna tshang ba gang mang /
grub chen zhabs drung nas phul ba'i brgyad stong pa gser bris na bza' dang bcas pa /
'bum lnga'i snying po /
@# / /
rdo rje gcod pa tshar gnyis /
gser gyis bris pa'i thar pa chen po phyogs su rgyas pa'i mdo /
bzang spyod smon lam /
byams pa'i smon lam /
'jam sdud bzang gsum rgya par lany+tsa bod yig bshan sbyar ma /
rin po che sna lngas bzhengs pa'i sham+b+ha la'i smon lam /
grub mchog stag phu pa chen por rdo rje 'chang rje btsun dam pa rin po che nas bskul ma zhus dor gnang ba'i las bzhe'i 'phrin bcol gyi gzigs dpe ma phyi do ma /
bai DUr+ya'i gzungs khri tsho gsum spel tshig dang bcas pa /
sangs rgyas byang sems kyi sku sna tshogs sum brgya can /
yu gur li ma gcig /
paN+Di ta smr-i ti dz+nyan ki rtis yum gyi sgrib sbyong du bzhengs pa'i thub dbang 'khyid gang ma mchon dang thog thub gsum /
rje rin po che'i phyag tshwa 'od dpag med gsum /
rgyal tshab rje'i phyag tshwa thub dbang lnga /
chos rgyal srong btsan sgam po'i phyag tshwa sgrol ma /
'khrul zhig klong rdol ngag gi dbang po'i thugs dam rten sgrol ma'i sku brnyan /
klu 'jim las bsgrubs pa'i mgon po rgyan can /
rje'i phyag tshwa a tham ma gcig /
dam pa rgya gar gyi 'dra sku /
bdud rtsi ril bu las bsgrubs pa'i bi ru wa'i snang brnyan /
nye 'khor ba mi pham bshes gnyen gyis phul ba'i paN chen shAkya shrI'i rdza sku /
rje bla ma'i snang brnyan zhabs bsnyung ma /
r+wa sgreng rdo rje 'chang gi sku nga 'dra ma rje rang gis spyan dbye'i thugs dgongs mdzad pas bdud rtsi'i zil ba phrom phrom pa mthun snang du byung ba'i byin can rnams dang /
chos rgyal srong btsan sgam po'i 'jim sku /
srid zhi'i gtsug rgyan 'jigs med go cha thub bstan lang tsho'i sde'i snang brnyan spur tshwa me 'dzin mar grags pa'i sku rgyur /
rgyal ba nyi ma'i gnyen gyi gdung sha ri raM le tshan dang /
'khar gsil gyi shing /
byang chub kyi shing /
rtsa mchog gi gzims khri'i rdo sogs dang /
nyan thos chen po shA ri'i bu'i gdung /
dge slong 'char ka'i snam sbyar /
bstan pa'i gtad rabs bdun gyi nang tshan dgra bcom pa nyi ma gung pa'i gdung /
mkhan po zhi ba 'tsho'i phyag mdzub /
na bza' /
slob dpon padma'i dang tshul gyi gdung /
grub mchog mtsho skyes rdo rje /
jo bo chen po dI paM ka ra sogs rgya gar paN grub kyi rigs dang /
rje gnya' khri btsan po'i sku sha /
srong btsan gyi phyag phreng /
zhabs bcags /
khri srong lde btsan gyi gdung dang dbu lo /
mnga' bdag khri ral gyi gdung sogs bod chos rgyal na rim /
'brom /
sku mched gsum /
rngog lo /
khu ston /
lho brag mkhan chen las kyi rdo rje sogs kyi dbu lo /
na bza' /
khams gsum 'gro ba'i rnam 'dren rgyal ba gnyis pa'i sku mtshal /
dbu lo /
tshems /
chab ser ril bu /
dbu zhwa sogs na bza' /
rgyal tshab dar ma rin chen gyi dbu lo /
mkhas grub dge legs dpal bzang @# / /
gi gdung /
ba so chos kyi rgyal mtshan sogs 'jam dbyangs gtsang pa bdun brgyud /
rtogs ldan 'jam dpal rgya mtsho /
'jam dbyangs chos rje bkra shis dpal ldan /
paN chen byams pa gling pa /
rje blo bzang chos kyi rgyal mtshan /
'khon ston dpal 'byor lhun grub /
'jam dbyangs dkon mchog chos 'phel sogs kyi byin rten sna mang /
thams cad mkhyen pa dge 'dun grub pa'i tshems /
sbur ras /
na bza' dge 'dun rgya mtsho'i snam sbyar /
dbu lo /
shangs mtshal /
na bza' /
rje bsod nams rgya mtsho'i sku sha /
dbu klad /
phyag sen /
chab ser /
na bza' /
rgyal ba yon tan rgya mtsho'i gdung rus /
shangs mtshal /
dbu skra /
na bza' /
rgyal mchog zil gnon drag po rtsal gyi dbu lo /
mgul srung thag pa /
chab ser ril bu /
na bza'i rigs mang ba dang /
rgya gar rdo rje gdan gyi sa sna rdo sna chu snas mtshon gnas chen rnams kyi sa sna rdo sna chu sogs sman sna dang bcas pas gzhi bzung nas sde srid sangs rgyam pa'i dus par gnang gras mkhar rdo sprul ba'i sku nas gnang ba'i byin ldan gcig /
gzims khang gong sprul sku grags pa rgyal mtshan gyi 'dra sku nyid kyi phyag nas ma /
rgyal mchog bskal bzang rgya mtsho'i phyag tshwa'i gras /
thub dbang /
gnas brtan bcu drug /
dge bsnyen d+harma /
hwa shang /
rgyal chen bzhi /
padma saM b+ha wa /
jo bo rje /
rje rin po che /
'od dpag med gtso 'khor gsum /
spyan ras gzigs bcu gcig zhal /
gsang 'dus /
bde mchog 'jigs byed /
chos rgyal rnams dang /
paN chen rin po che blo bzang dpal ldan ye shes kyi phyag tshwa tshe dpag med lha dgu /
bka' gdams lha bzhi /
mgon po phyag drug pa /
mi thung sprul sku bskal bzang dbang rgyal gyi thugs dam rten gnas brtan bcu drug /
rgyal dbang 'jam dpal rgya mtsho'i phyag tshwa rje rin po che /
kun mkhyen lnga pa /
bde gsang 'jigs gsum /
nA ro mkha' spyod /
tshe dpag med /
'jam dkar /
sgrol dkar /
gdugs dkar /
rnam rgyal ma /
rje btsun dam pa'i phyag tshwa thub pa dam tshig gsum bkod kyi dbang gnang dus stsal ba'i bdag cag gi ston pa /
rdo rje 'chang /
mar me mdzad /
byams pa /
'jam dbyangs /
spyan ras gzigs /
don mod zhags pa /
rigs gsum mgon po /
gsang 'dus /
dus 'khor tshe lta gsum /
gtsug tor 'bar ba /
rje rin po che /
rgyal ba yab sras rnams dang /
rgyal ba bskal bzang rgya mtsho /
'jam dpal rgya mtsho /
lung rtogs rgya mtsho /
khri chen ngag dbang tshul khrims /
'on rgyal sras rin po che /
rje btsun dam pa /
grub dbang r+wa sgreng khri chen /
rdo rje 'chang rgya mtsho mtha' yas sogs dam pa du ma'i sbur tshwa byin rten sna mang bsres @# / /
nas kho bos lag bstar gras /
thub dbang /
'od dpag med /
mi 'khrugs pa /
sgrol dkar /
sgrol ljang /
nA ro mkha' spyod /
tshe lha gsum /
gdugs dkar /
rnam rgyal ma /
'jigs byed /
rta mgrin gsang sgrub /
yang gsang /
phyag rdor 'khor chen /
mgon po /
tsaDUra mu kha /
lha mo /
beg tse rnams dang /
nged rang gi skra la tshogs gsog byas pa'i thal ba dang byin rten du ma'i sman 'dam las bzhengs pa'i rdo rje rnal 'byor ma dang sgrol dkar gyi sku brnyan brgya phrag re /
klong rdol bla ma rin po che'i sa ts+tsha'i phyag par /
thugs kar ye shes sems dpa'i tshul du thub dbang rdo rje 'chang yongs 'dzin paN+Dita chen po'i sku 'gag cha tshang gi nang du bka' gdams li ma sman gyi bla'i gser sku byin rlabs kyi gter mdzod chen po /
rgyal ba seng+ge nga ro'i dngul sku mdzub gang ba /
rgya li tshe dpag med /
dga' ldan 'jigs byed par ma /
rje btsun dam pa blo bzang thub bstan 'jigs med rgya mtsho'i thugs dam rten gras dus 'khor gyi thang ga che ba /
tsa DUr mu kha dkar po tshe 'phel gyi bris thang /
lha mo'i zhal thang byin can /
'dod lha sna tshogs kyi sku par ma 'bum phrag gcig dang chig khri nyis stong lnga brgya /
ri bo rtse lnga'i 'jam dbyangs kyi tha ma ka shU ste tshe ring zhes pa'i yi ge'i dbyibs su dar la par pa /
rje btsun dam pa'i phyag dril rdor bcas /
grub mchog d+harma shwA ra'i zhabs kyis bsgrubs gnang rang nyid nus ldan du bya ba'i 'khor lo ze'u dang bcas pa /
yungs 'bru lta bu'i ring bsrel kyang dbu'i nang du dga' ldan pho brang gi nang rten gyi gtso bo rgyal po ma skyes dgra'i rten skal bskal bzang rnam 'dren bzhi pa'i 'phel gdung rgyal mchog gong ma'i mgul du bzhes pa'i cha shas 'khrul med zhig gis gtsos paN chen blo bzang dpal ldan bstan pa'i nyi ma phyogs las rnam rgyal dpal bzang pos gnang ba'i 'phel gdung /
yongs 'dzin khri chen ngag dbang snyan grags kyi phyag nas byung ba'i sangs rgyas glang po'i 'phel gdung /
khri chen sa ma ti bak+shi'i mchog sprul rin po che'i phyag nas byung ba'i 'phel gdung /
ri bo gdangs bsil gyi shar ri'i mchod rten nas byung ba'i 'phel gdung /
dge mtshan sprul ba'i sku blo bzang 'jam dbyangs kyi phyag nas byung ba'i bal yul 'phags pa shing kun nas phebs pa'i sangs rgyas 'od srungs kyi 'phel gdung /
rten khrod nas byung ba'i 'phel gdung /
rgyal mchog bsod nams rgya mtsho'i dbu thod las sa stag zla tshes la phebs pa'i 'phel gdung rnams bzhugs snod shel bum kha gcod rang 'grig dang bcas pa /
sku'i stod kyi char sku gdung dang sku bal gyi ring bsrel sogs byin rten sna tshogs bzhugs tshul la / /
ngas rgyas glang po'i tshems @# / /
kyi cha shas /
shAkya seng+ge'i na bza' /
lha ldan jo bo rin po che'i stod g.yogs /
rdo rje gdan gyi byang chub shing gi dum bu dang de'i lo ma /
byang chub sems dpa' chos 'phags kyi tshems /
'phags pa shA ri bu'i tshems las byon pa'i ril bu /
mtsho skyes rdo rje'i dbu zhwa /
ma gcig grub pa'i rgyal mo'i tshems /
de'i gdung rus /
grub chen nag po spyod pa'i rus rgyan /
paN chen nA ro pa'i dbang rdzas gtsug tor gyi nang sha /
de'i bum chu ril bur bsgril ba /
rnal 'byor gyi dbang phyug mai tri pa'i gdung rus /
pha dam pa'i sgom thag /
jo bo d+hi baM kA ra'i snam sbyar dang na bza' /
lha bla ma byang chub 'od kyi sku sha /
paN chen shAkya shri'i sku chos /
snam sbyar /
bal po a su'i rdo rgyus sgom thag /
pham mthing pa'i sku 'dam /
chos rgyal srong btsan sgam po'i phyag dpe /
slob dpon padma saM b+ha wa /
lha lcam maN+Da ra ba /
mkha' 'gro ye shes 'tsho rgyal /
chos rgyal khri srong lde btsan bcas kyi shangs mtshal kyis bris pa'i 'bum gyi tshal bu /
grub chen o rgyan pa'i sgom thag /
thang ston rgyal po'i sle ber /
grub chen thar pa gleng pa'i gdung rus /
swa'i sngags 'chang chu shur brag gdong pa'i sku sha /
se ston rin chen rgyal mtshan gyi sku sham /
bla chen dgongs pa rab gsal /
lo chen rin chen bzang po /
'brom ston pa gsum gyi na bza' /
po to ba'i dbu lo'i rten 'dam /
sha ra pa'i na bza' /
sgom pa pa dbang phyug rdo rje'i sku gzan /
lho brag mar pa'i sku ber seng+ge mdzing bsnol /
sras dar ma mdo sde'i na bza' /
rje btsun mi la'i phyag shing gi thag pa /
de'i sgom thag /
mnyam med dwags po lha rje'i gdung rus /
de'i dbu zhwa /
phag mo gru pa rdo rje rgyal po dang r+wa lo rdo rje grags kyi snam sbyar /
a mi bya nag pa'i na bza' dang des drang srong bsgrub pas sprar thim pa'i cha shas /
rje btsun rgwa lo rnam rgyal rdo rje'i na bza' /
paN chen nags rin gyi dbu zhwa /
snar thang mkhan chen gro bdud rtsi grags kyi sku 'gag /
sangs rgyas sgom pa'i snam sbyar mchims nam mkha' grags kyi na bza' /
gtum ston blo gros grags kyi sku chos /
ri 'go ba rgyal ba rin po che'i gdung rus /
dbu lo /
phyag sen /
sa chen kun dga' snying po'i dbu lo /
sa skya paN+Di ta kun dga' rgyal mtshan gyi zhun thig las grub pa'i ril bu /
de'i na bza' /
'gro mgon chos rgyal 'phags pa'i snam sbyar /
rus rgyan /
rdo rgyus pang khebs /
bla ma dam pa bsod nams rgyal mtshan gyi snam sbyar /
sa lo thams cad mkhyen pa'i sku chos /
sa skya bdag chen mthu stobs dbang phyug gi na bza' /
mkhyen rab chos rje'i sku chos /
sa skya pa kun dga' lhun grub kyi na bza' /
karma rang byung rdo rje /
@# / /
karma rol pa'i rdo rje /
karma de bzhin gshegs pa /
karma mthong ba don ldan rnams kyi dbu lo /
gdung rus /
na bza' /
dung mtsho ras pa rin bzang gi thugs rus spyan ras gzigs phyag bzhi pa rang byon can /
shar phyogs pa rigs pa'i dpa' bo'i phyag lcag /
grub chen las kyi rdo rje'i na bza' /
rgyal ba btsong kha pa chen po'i dbu lo /
dbu zhwa /
sku chos /
snam sbyar /
mthang gos /
rtsar mo /
zhabs bcags /
sku snye /
gtur bu /
stan dmar /
byams chen chos rje'i nang rten gyi rje'i dbu lo /
dbu zhwa /
mkhas grub thams cad mkhyen pa'i sku chos /
rtogs ldan 'jam dpal rgya mtsho'i dbu zhwa /
snam sbyar /
de'i spur ras /
'dul 'dzin grags pa rgyal mtshan gyi na bza' /
gnas brtan bzang skyong ba'i snam sbyar /
ba so chos kyi rgyal mtshan gyi dbu lo /
sku chos /
'dul 'dzin blo gros sbas pa'i ska rags /
mnyam med rin chen rdo rje'i dbu lo /
shangs mtshal /
sku sha /
gdung rus /
phyag sen /
gyer dka' bzhi pa'i dbu skra /
gnyos rgyal ba lhas gnang ba'i dbu lo /
rje grags pa blo gros kyi shangs mtshal /
mkhas grub bzang po rgyal mtshan gyi na bza' /
rje blo gros chos skyong gi gdung rus /
dka' bzhi pa sangs rgyas dbang phyug gi sku sham /
stag phrug kun dga' rnam rgyal dang rgyal ba dge 'dun grub kyi gdung rus /
de'i sku chos /
'jam dbyangs dga' ba'i blo gros kyi snam sbyar /
dran mchog don yod rgyal mtshan gyi sku sha /
mkhas grub nor bzang rgya mtsho'i snam sbyar /
rgyal ba dben sa pa'i dbu lo /
de'i mthang gos /
rgyal mchog bsod nams rgya mtsho'i phyag phreng /
sprul sku bsod nams ye shes dbang po'i dbu zhwa /
mkhas grub sangs rgyas ye shes kyi dbu lo /
paN chen blo bzang chos kyi rgyal mtshan gya byang sems ril bu /
de'i dbu lo /
na bza' /
bde chen chos kyi rgyal po yon tan rgya mtsho'i dbu paN /
de'i phyag phreng gi thag pa /
de'i rta phying /
rje btsun kun dga' grol mchog gi sku chos /
jo nang tA ra nA tha'i sku bar /
sgam po pa bkra shis rnam rgyal gyi dbu lo /
rdo rje 'chang dbang phyug rab brtan gyi na bza' /
spyan snga chos kyi grags pa'i sku pang /
byang bdag ngag gi dbang po'i na bza' /
zha lu mkhan chen bsod nams mtshog grub kyi na bza' /
khra tshang pa blo mchog rdo rje'i snam sbyar /
kun mkhyen lnga pa chen po'i dbu lo /
shangs mtshal /
zhabs sen /
sku 'gags /
mgul srung /
ska rags /
na bza' /
rje btsun dam pa thugs rje can nas stsal ba'i rje btsun dam pa mkhas grub rang byung ye shes rdo rje'i dbu sngas kyi steng g.yogs skyi chags pa sbubs /
sngags 'chang dkon mchog rgyal mtshan dang drung pa rta phug pa dam chos rgyal @# / /
mtshan gyi dbu lo /
lcang skya ngag dbang blo bzang chos ldan gyi sku 'gag cha tshang /
'phags pa sangs rgyas kyi dbu zhwa /
'phags pa lha rgyal ba rgya mtsho'i na bza' /
rje drung ngag dbang chos kyi dbang phyug gi sku chos /
rje drung dkon mchog nyi ma'i na bza' /
sgrub khang pa dge legs rgya mtsho dang rong po grub chen skal ldan rgya mtsho'i dbu lo /
de'i sku phreng gsum pa dge 'dun 'phrin las rab rgyas kyi phyag phreng /
gung ru mkha' 'gro ma'i dbu ral /
paN chen blo bzang ye shes kyi dbu lo /
'gan sbyar /
sku gzan /
rgyal ba rin chen tshangs dbyangs rgya mtsho'i dbu ral /
rje 'jam dbyangs bzhad pa'i rdo rje'i sku ber /
shangs phyis /
bzhugs gdan /
spur ras /
pad dkar 'dzin pa ye shes rgya mtsho'i gdung thal ril bur bsgril ba rdog lnga /
khri chen ngag dbang mchog ldan gyi sku chos /
snam sbyar /
rgyal ba'i dbang po blo bzang bskal bzang rgya mtsho'i dbu lo /
dbu paN cha tshang /
spyan dar /
phyag 'phreng gi thag pa /
zhal mtshal /
snam sbyar /
sku gzan /
spur dar /
khri sprul blo bzang bstan pa'i nyi ma'i na bza' /
phur bu lcog bla ma ngag dbang byams pa'i sku chos /
khri chen nam mkha' bzang gi gdung rus /
ye rngog mkhan chen dge 'dun rgya mtsho'i sku gzan gyi tshal bu /
brag dkar sngags rams pa bstan pa rab rgyas kyi gtor ma'i cha shas /
rdo rje 'chang paN chen blo bzang dpal ldan ye shes kyi dbu lo /
sku chos /
dbu paN /
phyag phyis /
de mo ngag dbang bde legs rgya mtsho'i sku gzan /
stag phu gong ma blo bzang bstan pa'i rgyal mtshan gyi dbu lo /
yongs 'dzin paN+Di ta chen po ye shes rgyal mtshan gyi gdung nag /
dbu lo /
na bza' /
tas gu shri'i sprul pa'i sku ye shes sbyin pa'i phyag nas byung ba'i rta tshag rje drung blo bzang dpal ldan rgyal mtshan gyi sku chos sbubs /
dbu lo /
bse'i ngag dbang bkra shis pa'i na bza' /
rgyal rong bstan pa dar rgyas kyi sprul sku dge 'dun mkhyen rab gyi na bza' /
mkhan chen thams cad mkhyen pa blo bzang 'jam dpal rgya mtsho'i dbu la sgron pa'i me tog /
dbu lo /
rdul 'gag sbubs /
rnam 'dren mchog sprul rin po che nas dad rten du gnang ba'i rdo rje 'chang lcang skya rol ba'i rdo rje'i na bza' sku dris spags pa cha tshang /
de'i dbu lo /
khri chen sa ma ti pak+shi'i rdul 'gag skyi chags sbubs /
rje btsun dkon mchog 'jigs med dbang po'i na bza' /
dbu lo /
'on rgyal sras 'jigs med bstan pa'i rgya mtsho'i dbu lo /
gdung dar /
klong rdol sems dpa' chen po'i sku sha /
dbu lo /
dbu zhwa /
chab mdo zhi ba lha 'phags pa dge legs rgyal mtshan gyi na bza' /
paN chen bstan pa'i nyi ma phyogs las rnam @# / /
rgyal gyi dbu lo /
sku gzan /
de'i phyag phyis dam phrug can /
stag phu sprul sku skal bzang gar gyi dbang po'i dbu lo /
bka' drin mtshungs med mnga' ris gu ge dge bshes thogs med kyi gdung rus /
na bza' /
spur dar /
khyab bdag mkhan chen rgya mtsho mtha' yas kyi dbu lo /
tshems /
sku gzan /
r+wa sgreng no min han gyi ag tshom dang spur dar /
na bza' /
gdung rus /
zhabs sen /
khri chen blo bzang smon lam pa'i sku gzan /
khri chen blo bzang bkra shis kyi gdung rus /
yongs 'dzin khri chen paN+Di ta ngag dbang snyan grags kyi dbu lo sbubs gsum /
chu sprel lo thu shi ye thu a ke thu sa lag chi'i mi sna mi pham can gyi mdun khong tsho'i dad rten du gnang ba'i rgyal mchog blo bzang bstan pa'i 'byung gnas ngag dbang lung rtogs rgya mtsho'i mthang gos 'khrul med sbubs tshang /
de'i dbu lo /
de'i phyag mdud 'khrul med /
rta tshag rje drung ye shes bstan pa'i mgon po'i sku 'chings /
rdo rje 'chang dkon mchog bstan pa'i sgron me'i dbu lo sbubs gcig /
phyag rjes /
sku 'gag cha tshang /
rdo rje 'chang 'jigs med rigs pa'i seng+ge'i dbu lo sbubs /
na bza' /
rje btsun dam pa blo bzang thub bstan 'jigs med bstan pa'i rgya mtsho'i dbu lo sbubs tshang /
paN chen dpal ldan ye shes kyi phyag mdud 'khrul med mgul bzhes skyi chags pa /
phyag sen /
shangs phyis /
rgyal sras rdo rje 'chang yab sras gnyis kyi dngul tsha gser ma'i mthe bo'i rdo rje byin can /
rdo rje 'chang lcang skya mchog sprul rin po che'i dbu lo /
bla ma gong ma'i ska rags /
yongs 'dzin dA na'i zhabs kyi dbu lo sbubs /
se ra rta mgrin dang dga' ldan chos rgyal gyi na bza' sogs phal cher sgrubs tshang min yang rgyal ba yab sras /
rje btsun dam pa /
khri chen chos kyi rgyal po sogs kyi phyag nas byung ba'i byin rten 'gangs chen 'khrul med kho na yin pas yid ches kyi gnas su bzung 'os pa nyid do / /
gzhan yang sku'i stod smad ci rigs su /
bla ma rdo rje 'chang nas gnang ba'i don kun sgrub pa'i 'khor lo ril bu dang bcas pa /
thu'u kwan sku gong ma sems dpa' chen po rje ngag dbang chos kyi rgya mtsho'i sku sham la bris pa'i rdo rje rnal 'byor ma /
khro phu lo tsA ba bsod nams seng+ge'i sku mtshal /
khams gsum zil gnon lnga pa chen po /
paN chen blo bzang ye shes /
rgyal ba skal bzang rgya mtsho ste mkhas grub gsum gyi shangs mtshal skya zhal gseb la bzhugs pa'i dpal ldan lha mo'i bris sku byin can /
mgon po'i rten mda' /
dkyil 'khor chen po nyis brgya'i rdul tshon /
jo bo'i dbu gzhug mar grags pa'i bsrung 'khor rnam grangs brgya dang @# / /
bcu drug /
dge mtshan dpon slob kyi bsnyen phur /
rgyal ba btsong kha pa chen po nas brgyud pa'i dam rdzas /
rgya bal gangs ljongs sogs kyi paN grub du ma'i gdung rus dam rdzas sogs kyi ril bu /
ayon gling pa'i bdud rtsi chos sman /
rta tshag rje drung rin po ches sgril gnang rten 'dus 'dzam gling spyi nor rdog bdun /
zha lu ri sbug gi bu ston thams cad mkhyen pa'i dbang bum chu rgyun yod pa'i khrus ril /
paN chen blo bzang chos kyi rgyal mtshan gyis bsgrubs pa'i bdud rtsi /
thugs rje chen po 'khor ba dbyings grol gyi 'gro don las sbyor lnga pa'i ril bu /
za hor bzhad pa rtsal gyis bsgrubs gnang bdud rtsi chos sman /
rdo rje 'chang rol pa'i rdo rje'i gser gdung las phab pa'i bdud rtsi /
rje btsun dam pas sgril gnang rten 'dus /
sa skya bdag chen kun dga' dpal ldan chos skyong bkra shis grags pa rgyal mtshan gyis bsgrubs pa'i bdud rtsi ril bu stong rdog ma /
myong grol chen mo /
paN chen sku na rim /
kun mkhyen lnga pa /
khyab bdag rol pa'i rdo rje /
yongs 'dzin paN+Di ta rnams nas bsgrubs pa'i bdud rtsi /
lha ldan jo bo'i sku khrus ril bu /
bkra shis lhun po'i rten 'dus ser po khyad 'phags /
skye bdun /
ma Ni ril bu /
ser gtor /
mgon po zhal bzhi'i rdo pi'i nas nag /
rdo rje 'chang rol pa'i rdo rjes ri bo rtse lngar sgrub pa mdzad skabs kyi gtor ma'i cha shas /
bka' gter gyi bla ma brgyud pa'i dam rdzas sel med /
rin chen grang sbyor ril bu rdog gsum /
tsha sbyor rdog lnga /
rta ri ma rdog bdun /
dmangs sbyor rdog gsum /
mchod rten bya rung kha shor gyi srog shing gi dum bu dang /
dbu gdugs ras sngon /
sku 'bum tsan dan gyi du ma bu dang yi ge yod pa'i lo ma /
rtse lnga'i rdo ril /
ri po gru 'dzin gyi lcags shing gi 'dab ma /
bya rgod phung po'i ri /
kun dga' bo dang mgon po klu sgrub kyi brag phug /
stag mo lus sbyin /
bal yul gyi mchod rten bya rung kha shor /
ko ma sa la /
gangs te si /
tsa ri /
jo bo rje dang rgyal ba btsong kha pa'i bzhugs khri /
bsam yas /
khra 'brug /
lha ldan /
se 'bras dge gsum /
pha bong kha byang chub shing gi nags khrod /
r+wa sgreng sogs kyi sa rdo /
mtsho ma pham gyi bye ma sna lnga /
bsil ba'i tshal gyi rdo las rang byung du grub pa'i snying gzugs sor bzhi tsam yod pa gcig /
gnas chen mang po'i bsang sna bcas bzhugs /
pad gdan nang du /
rje btsun sgrol ma /
grub mchog mtsho skyes rdo rje /
chos rje don grub rin chen /
rgyal ba btsong kha pa /
cha pa chos seng /
paN chen dge 'dun grub /
dge mtshan dpon slob byams pa smon lam @# / /
kyi zhabs rjes dar la par pa re dang /
bkra shis kyi tshigs bcad sogs kyis phyur bur gtams pa'i zhabs bkag gi steng du 'phags pa'i gnas brtan bcu drug /
pha dam pa /
paN chen bi ma la /
'brom rgyal ba'i 'byung gnas /
ram sdings ma pa 'byung gnas rdo rje /
gtum ston blo gros grags /
gro bdud rtsi grags /
mchims nam mkha' grags /
skyo ston smon lam tshul khrims /
mkhan chen nyi ma rgyal mtshan /
mchims blo bzang grags pa /
mkhan chen grub pa shes rab /
brag dkar sems dpa' chen po /
spyan snga chos kyi grags pa /
rgyal ba yon tan rgya mtsho /
lnga pa chen po'i zhabs chags rnams dang /
bdag gi bla ma 'gran zla dang bral ba'i mkhas grub chen po yongs 'dzin khri chen paN+Di ta rje ngag gi dbang po snyan grags bzang po'i zhabs kyi bzhugs gding dga' ldan gser khri'i steng du bgrang bya bdun gyi ring bzhag pa'i byin can cha tshang sogs so so'i go rim ltar bzhugs pa'i gzungs rnams la na bza' gos dar ser po dang mtshams dar dam rdzas kyi thum rnams la zhal byang yod pa /
gzungs dang glegs bam sogs kyi srub stong par lus pa rnams la gser zho gang /
dngul srang do /
mu tig skar ma lnga /
mu men srang gang /
byi ru zho lnga /
nas /
'bras /
gro /
sran ma rnams thur srang bcu /
til dkar thur srang do /
ka ra thur srang bcu gnyis /
sprang rtsi thur srang bzhi /
'o ma /
zho /
mar ji ltar 'tshams pa /
sle trel brur srang lnga /
kaN+Da ka ri thur srang gsum /
dbang lag thur srang brgyad /
rgya mtsho'i wu ba thur srang lnga /
shu dag dkar po thur srang sum cu /
tsan dan dkar po thur srang bco lnga /
tsan dan dmar po thur srang bcu gnyis /
dza ti rdog nyi cu /
ga bur thur srang bcu /
kha che sha kha mthur srang lnga /
ri bo rtse lnga'i me tog kun bzang /
ser chen /
dpag bsam shing gi yal ga dang lo ma sogs kyi phye ma thum bu byas nas legs par gang ba /
bzhugs khri'i nang du'ang gzungs sngags mdo las byung ba'i bkra shis kyi tshigs bcad gang mang dang /
brtul zhugs grub pa'i bdag nyid chen po dge ldan khri thog re gcig pa rdo rje 'chang sa ma ti pas+thi rig gsol lcog rje btsun dam pa rin po cher thu she ye thu rgyal po tshe ldan rdo rje'i lha lcam nas phul ba'i bkra shis pa'i ri mo sna tshogs kyis mdzes par bkra ba'i gos chen dras drub ma'i rten khebs dar ser po'i nang sha can spus ldan che legs kyis g.yogs pa'i khar bris sgrub tshul bzhin byas pa'i gnod sbyin pho mo'i 'khor lo /
tshogs bdag 'khor lo na bza' dang bcas pa /
bzhugs khri'i mthil du ka ci'i steng bris pa'i rdo rje rgya bram /
smin grol chos kyi rgyal po sku gong mas gnang ba'i nor b @# / /
dga' 'khyil dang sna tshogs rdo rje tshems grub ma'i rten khebs longs ma spyad pa leb mor bkram pa /
logs bzhir ka ci'i steng bkra shis rtags brgyad tshar re /
nor gter mtshon byed gnod sbyin gyi zhal mdun thad du bla ma gong ma'i mchod zhal tas ming dus kyi dkar yol rang ris bkra shis rtags brgyad dang ngo mtshar ba'i ri mo can dkar sang yu ring che legs stegs bcas rtsi bcud sman 'bru sna tshogs dang rin po ches gang ba gcig /
mdun rgyab g.yas g.yon ci rigs par /
srid zhi'i mgon po rgyal dbang rin po ches gnang ba'i mdzod jus ser po'i gdugs /
me sbrul lo lhas skyong gong ma bdag po chen po nas gnang ba'i spos shel gyi brgya phreng byu ru'i mtshams 'dzin dang mu men gyi rgyan yod gcig /
rdo rje 'chang rje btsun dam pas stsal ba'i rin chen gnyis pa las grub pa'i 'khor lo gcig /
rdo rje 'chang lcang skya mchog sprul rin po che nas gnang ba'i nang mdzod /
gser yig can gyi bsil yab /
g.yang Di'i phra ldan gyi yid bzhin 'gugs pa'i lcags kyu rnams dang /
wang dkon mchog don grub nas phul ba'i nang gi mdzod kyi khug chung dngul gyi bkra shis rtags brgyad dang bcas pa /
dngul las bsgrubs pa'i rgyal srid sna bdun /
rgyal po rna cha /
btsun mo rna cha /
blon po rna cha /
gser gyi dong tse /
bse ru'i r+wa /
glang po'i mche ba /
byu ru'i thang shing ste nor bu cha bdun /
tas ming dus kyi me long lha sku dang ye d+harma'i yi ge yod pa /
glang chen gi wang zho lnga /
zho dkar yol bum pa gang /
rgya gar gyi dur ba /
bil ba sbubs gsum /
dung dkar /
li khri srang gsum /
yungs kar ngo ma thum gcig /
nor bu'i rigs kyi rdo bum pa'i dbyibs can gcig /
dngul rta rmig gzugs chung ba bcu /
bal po'i kar+Sha pa na gsum /
dngul gyi dong tse bcu /
nang gi mdzod kyi dong tse khron gnyis /
o ro su'i ljon dmar gyi dong tse nyi shu /
byu ru'i shal ba /
in+d+ra ni la g.yu byu ru mu men nal rdo shel sogs rin po che sna tshogs yod pa'i thum gcig /
smin grol chos kyi rgyal po ngag dbang 'phrin las rgya mtshos gnang ba'i rgan dkar gyi gzugs dang shel sngon po'i bzed zhal gcig /
rgya ser gyi yul gru nas byung ba'i shel smug gi yol go gcig /
phu bo zhabs drung rin po che blo bzang tshul khrims rgyal mtshan nas gnang pa'i g.yu'i phra yod pa'i par bu chung ba gcig dang /
mdzod kyi blugs shel ser po'i phor chung gcig /
mdzod kyi shel sngon po'i phor pa gcig /
kasmi pa'i me tog bum pa gcig /
gu gu sha'i yol go gnyis /
pes ze mgon po dbang rgyal nas phul ba'i mdzod kyi @# / /
ba so 'phrul ma'i sgam chung khyad mtshar gcig /
rdo rje 'chang dkon mchog bstan pa'i sgron mes gnang ba'i kha btags gcig /
chu spre lo bsngags smon gong ma chen po phyag gis gnang ba'i nang mdzod gcig /
a shi gnyis /
bar mdzod sbag gcig /
phyi mdzod sbag gnyis /
ser de ma nyi shu /
chos sna tshogs pa'i gos dar kha long /
dar tshon sna lnga yug re /
bar sman yug gcig /
ka shi'i ras yug gcig /
rgya zam sna lnga yug re /
gung kun bzang dpal 'bar nas phul ba'i rje btsun dam pa gong ma blo bzang bstan pa'i rgyal mtshan gyi phyag shing zung 'brel byu ru'i yu ba can shubs ba sos byas pa'i steng du ri mo sna tshogs kyis phyug pa mu men gyi zhabs bkag can /
sog po grub chen gyi nya khog /
rta mchog gi r+wa /
rje btsun dam pa rin po cher thu she ye thu rgyal pos phul ba'i me cha legs pa gcig /
khrab rmog sogs cha tshang /
sag thag cha 'grig /
ral gri shubs can gcig /
me mda' gcig /
smin grol chos kyi rgyal po nas gnang ba'i rgya gri chung ba bdag gis yun ring longs spyod pa gcig /
mdzod kyi khug ma cha gcig sogs g.yang chags pa'i dngos po sna tshogs dang /
pha rgan gyi nyer spyad g.yang Di /
ma rgan mo'i phyag shing kyang rang 'dod dang bstun nas bzhag /
gzhan yang dza ti rdog sum cu /
li shi thur srang gsum /
sug smel thur srang do /
ka kol thur srang gsum /
cu gang thur srang lnga /
kasmi ra'i gur gum thur srang gsum /
'bras bu gsum thur srang gsum re /
ga bur thur srang gang /
spos dkar thur srang gsum /
tsan dan dkar dmar thur srang lnga /
u shir thur srang gang /
a ga ru nag po thur srang gsum /
shu dag dkar po thur srang lnga /
ku sha chun po gcig /
me tog tsam pa ka gang bu can /
bu ram dang /
sha ka ra thur srang bco lnga /
sbrang dkar bum pa gang /
phur ja rdog gsum /
ja ser sbag stong /
ja dkyus ma sbag sum cu /
zhun mar bum pa gang /
rje dA na'i zhabs kyi gtor cha /
lcags 'brug lo gong ma srid snang zhabs kyis gnang ba'i bkra shis pa'i snod spyad kyi nang du kha sur thum gcig /
bal rgun thum gcig /
mdzod kyi hu rud dar phad gcig /
gro ma /
byi ril /
a smra /
pa dA su /
chi pa ka /
shing thog 'brug mig /
rgun 'brum dkar po /
rgya star /
kham bu /
gro /
nas /
so ba /
sran ma /
'bras /
khre /
padma'i rtsa ba so so nas nya ka gsum re /
shug lo khal bzhi /
pri yang+ku bre gsum /
brag spos khal gsum /
a ga ru'i phye ma khal gcig /
spang spos bre @# / /
gsum /
su dkar lo ma khal bzhi so sor ras ser po'i thum yod rnams kyis bar mtshams med par gtams pas srid zhi'i dge legs ma lus pa 'dod rgur stsol ba'i yid bzhin gyi nor bu bsam 'phel gyi spun zla bla na med pa dang /
skal ldan rnams mthong ba tsam gyis gnas skabs dang mthar thug gi re ba thams cad skong ba'i rgyal ba sras bcas kyi mchod sdong phyogs gcig tu spungs pa yin no / /
de ltar phan bde ma lus pa'i 'byung gnas 'di lta bu bsgrub pa la ji skad du /
rje btsun dkon mchog bstan pa'i sgron me'i gsung gi gsang ba las /
brnyan po'i longs spyod 'dzam bu prik+Sha'i 'bras / /
zhing mchog ma dros klong du son pa yi / /
bsod nams gser gyi gar bur grub pa 'di / /
mthong tshe ser sna'i spar mo ngang gis lhod /
ces stsal ba'i don ltar dad ldan gtong phod can rnams nas rang rang gi bsod nams kyi myu gu 'phel zhing rgyas pa'i phyir zhal 'debs 'bul rigs zhar byung tsam du brjod na /
dad ldan dbu mdzad thon blo bzang sbyin pa nas dngul srang brgya /
dge slong shes rab dar rgyas nas dngul srang lnga bcu /
thu she ye thu a ke thu sa lag chi rtag brtan dbang po /
lcam bskal bzang sgrol ma /
chos sbyin dga' 'phel thun mong nas dngul srang bcu gcig /
hal ha thon blo bzang dbang 'byor /
dge slong 'jigs med kyi sru mo /
pa ron so nyid thon chos dar /
seng+ge rnams nas dngul srang bcu /
nang so ngag dbang tshul khrims nas dngul srang brgyad /
rab 'byams pa 'jam dbyangs blo bzang nas dngul srang bdun /
hal ha rtsis rams pa 'od zer rgya mtsho nas dngul srang drug /
dbu mdzad thon ngag dbang brtson 'grus /
gnyer pa rgyal mtshan rnams nas dngul srang lnga /
dge tshul blo bzang zla ba nas dngul srang bzhi /
dza khi rag chi tshe ldan /
shes rab chos rje'i ma /
gu shri blo bzang sbyin pa rnams nas dngul srang gsum /
lha rams pa bstan pa'i rgyal mtshan /
'tsho byed sangs rgyas dpal bzang /
blo bzang rgyal mtshan /
dge tshul shes rab /
sgo gnyer chos ldan /
tshe bsrung brtan pa /
dge slong ngag dbang chos 'phel /
dge slong blo bzang /
bstan 'dzin blo gsal /
thas ji tshe dbang /
khyim bdag nyi ma bcas so so nas byung tho ming smos tsam yin gyi phra zhib yig tshogs mang bas g.yeng la bskyur /
de lta bu'i bcom ldan 'das sman gyi bla dang tha mi dad pa'i sku brnyan rin po che 'di la sgo gsum gus pa'i sgo nas mchod bstod phyag skor sogs sri zhu bgyis pa dang rjes su yi rang ba tsam la yang mtha' dang mu med pa'i @# / /
bsod nams kyi phung po gzugs su grub na rgya mtsho'i gos can yang snod du chung bar 'gyur pa la som nyi dang bral ba'i dad gus rtse gcig pas gsol ba snying thag pa nas cis kyang 'debs par 'tshal lo / /
gsum pa dge tshogs byang chub tu bsngo bas rgyas 'debs pa ni /
mthong thos dran pas ngan 'gro'i sgo gcod cing / /
mngon mtho nges legs lam la sbyor mdzad pa / /
grangs med phan yon du ma'i 'byung gnas mchog /
sman bla'i sku brnyan byin rlabs 'od 'bar ba / /
rab dang gus pa'i yid kyis legs bzhengs pa'i / /
phul byung dge tshogs ji snyed bsags pa 'dis / /
drin can pha rgan thas ji don grub dang / /
a ma bde ba can gyis gtso byas pa'i / /
rigs drug skye gnas bzhis bsdus lus can kun / /
brgyud mar bshes gnyen dam pas rjes gzung nas / /
rmad byung rgyal sras spyod par legs slob ste / /
bder gshegs zhal mthong gzungs spobs mngon shes sogs / /
mtha' yas yon tan mdzod la mnga' 'byor nas / /
dpag med nyam thag 'gro rnams grol ba la / /
nam yang mi zhum sems dpa' mchog rnams dang / /
mtshungs par 'gyur te byang chen mngon byed shog /
mthu ldan yul la lus kyi g.yo 'gul dang / /
ngag gi brjod pa sems kyi dad gus sogs / /
skad cig tsam yang bgyis dang bgyid 'gyur kun / /
srid gsum 'gran bral gnas mchog thob par shog /
ces ngos rang gi pha ma'i dge rtsar dmigs nas bzhengs pa'i bcom ldan 'das sman gyi bla'i sku brnyan srid zhi'i mdzes rgyan gyi dkar chag dad gsum gnas la 'god byed lha yi rnga sgra zhes bya ba 'di yang btsun pa ngag dbang blo bzang bstan pa'i rgyal mtshan gyis myos ldan gyi lo'i hor zla bzhi pa'i dus tshes dge bar rgyal dbang brgyad pa chen po'i bkas dga' ldan theg chen gling zhes bsngags pa'i gtsug lag khang gi gzims chung rab zhi bde ldan dga' tshal du sbyar ba'o / / / /
