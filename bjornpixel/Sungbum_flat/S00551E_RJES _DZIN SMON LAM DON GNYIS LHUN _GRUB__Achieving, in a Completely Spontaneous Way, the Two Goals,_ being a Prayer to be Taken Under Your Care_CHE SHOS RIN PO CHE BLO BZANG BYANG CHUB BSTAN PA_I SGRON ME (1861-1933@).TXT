@# / /
rjes 'dzin smon tshig don gnyis lhun 'grub zhes bya ba bzhugs so / /
@## / /
bslu med bla ma skyabs mchog rin chen gsum / /
'gyur med lha dang drang srong bden gsung rnams / /
bslu med tshig gi nus pa rab thon pas / /
deng 'dir smon pa'i gnas kun 'grub par mdzod / /
'jamX pa'i dbyangsX kyi 'gro kun brtse bas skyongs / /
mkhyen rab mtshungs pa med pa'i dpalX dang ldanX / /
lung rtogs bstan pa spel la zla bral ba / /
mkhas grub nyi ma'i mgon la gsol ba 'debs / /
dngos grub kun 'byung drin can bla ma rje / /
bde gshegs kun gyi ngo bor yid ches nas / /
bka' drin rjes su dran pa'i mos gus kyis / /
ci gsung bka' bzhin sgrub par byin gyis rlobs / /
dal ba'i rten bzang rnyed dka' thob dus 'dir / /
@## / /
don med tshe 'di'i bya bas mi g.yeng bar / /
phyi mar phan nges don chen sgrub pa'i blo / /
shugs drag brtan po skye par X lus srog g.yo ba chu yi chu bur ltar / /
rkyen ngan phra mo tsam yang theg dka' bas / /
da lta nyid du mi 'chi gdengs tshad bral / /
myur du 'chi ba dran par X 'chi tshe las nyon kho na'i gzhan dbang gis / /
skye 'gyur ngan 'gro'i gnas su ltung la nye / /
tsha grang bkres skom blun rtul sdug bsngal la / /
'jigs pa gting nas skye bar X ngan 'gro'i 'jigs las grol phyir dkon mchog la / /
gtan gyi skyabs brten dkar nag las 'bras kyi / /
blang dor phra mo'i gnas kun mtha' dag la / /
spangs blang tshul bzhin sgrub par X skye rga na 'chi la sogs sdug bsngal gyi / /
rba klong rtag tu 'khrugs pa'i 'khor ba'i mtshor / /
zhen log nges 'byung bcos min rgyud bskul nas / /
bslab gsum sgrub la brtson par X btang snyoms sa gzhi byams pa'i chu yis brlan / /
snying rje'i sa bon lhag bsam drod kyis bskyangs / /
byang sems myu gu tshogs gnyis yal 'dab rgyas / /
sku gsum 'bras bzang smin par X khyad par rigs 'dzin ded dpon la brten nas / /
zab gsang rgyud sde rgya mtsho'i 'jing brgal te / /
rnam grol bde chen gling du myur son nas / /
'gro ba'i 'dren par bdag 'gyur X gal te lam dang bral ba'i tha mal gyi / /
'chi tshe bla ma lha yi thugs rje dang / /
stobs lnga'i nyams len zung du 'brel ba yi / /
lam mchog sgrub pa'i rten bzang thob par shog /
khyad par 'dren mchog thugs rje'i bdag nyid can / /
gang du bzhugs shing gang du 'tshang rgya ba / /
de yi 'khor gyi thog mar bdag gyur te / /
gsung gi bdud rtsi mchog la longs spyod shog /
skye ba kun tu nas /
myur thob shog /
ces rjes 'dzin smon tshig don gnyis lhun 'grub ces bya ba 'di yang /
mang thos spong ba pa /
bya mdo dge bshes tshul khrims rgya mtsho nas 'di lta bu zhig dgos zhes nan gyis bskul ba'i ngo ma bzlog tsam du /
chos med snyom las pa chos kyi rdo rjes dam pa rnams kyi gsungs las btus te g.yar bral tsam du sug bris su bgyis pa'o / /
'dis kyang dge ba'i bshes @# / /
gnyen dam pas tshe rabs kun tu rjes su 'dzin pa'i rgyur gyur cig /
dza yan+tu / /
