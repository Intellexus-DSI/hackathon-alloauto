/
gtsug tor rnam par rgyal ma'i sgo nas zhing khyad par can la brtan bzhugs 'bul ba'i cho ga bzhugs so /
@## / /
stong phrag zla gzhon lang tsho ma / /
rnam rgyal lha mo la brten nas / /
rdo rje slob dpon rdo rje'i skur / /
rtag brtan sgrub pa'i cho ga 'god / /
'dir mtshan tsam gyis kyang dus min 'chi ba 'joms shing /
tshe dpal dngos grub 'dod rgyur 'jo ba bcom ldan rnam par rgyal ma'i cho ga la brten nas rdo rje slob dpon sogs yul khyad par can la brtan bzhugs 'brul tshul ni /
rten dang mchod gtor sogs phyag len ltar bshams /
maN+Dal sku gsung thugs rten sogs 'og tu dgos pa'i yo byad rnams ma tshang ba med par 'du byas la /
bdag dang 'gro ba nam mkha' zhes pa nas /
de'i ched du gtsug tor rnam par rgyal ma'i bsgom bzlas la 'jug par bgyi'o / /
bar skyabs 'gro sems bskyed lan gsum brjod /
rang... nyid skad cig gis gtsug tor rnam par rgyal ma'i skur gyur par bsams shing /
bsang chu sgrub pa ni /
bum pa /
a mr-i tas bsang /
swa b+hA wa sa sbyangs /
stong pa nyid du gyur /
stong pa'i ngang las baM las byung ba'i rin po che'i... @## / /
bum pa dkar po lto ba che ba /
mgrin pa ring ba /
mchu 'phyang ba la sogs pa'i mtshan nyid thams cad dang ldan pa'i nang du nyi ma'i dkyil 'khor gyi steng du hUM yig gi mthar bzla... bya'i sngags phreng gis bskor ba las bdud rtsi'i rgyun babs /
bsang chu la thim pas mchod rdzas rnams kyi bgegs dang mdag pa sel ba'i nus pa dang ldan par gyur /
oM badzra a mr-i ta x ci 'grub bzlas la bsang chu bsgrub /
de... nas mchod pa rnams gzhung ltar byin gyis brlab /
rang nyid bcom ldan 'das mar gsal ba'i zhes sogs tshogs zhing spyan 'dren nas bzung bdag bskyed dang /
mdun bskyed mchod bstod /
rnam rgyal lha tshogs rnams la phyag 'tshal lo / /
zhes pa'i bar dkyus bzhin btang rjes /
dmigs bsal tshe ril bsgrub rgyu yod tshe bzlas dmigs /
mdun bskyed kyi lha'i thugs ka'i sngags 'phreng sa bon dang bcas pa las 'od zer 'phros /
phyogs bcu'i rgyal ba sras bcas kyi... byin rlabs nus mthu thams cad bdud rtsi 'od zer gyi rnam par bsdus nas dpal ldan bla ma dam pa'i sku dang tshe'i ril bu sogs la thim pas /
dpal ldan bla ma'i sku tshe mdzad 'phrin la bar du gcod pa thams cad sbyangs /
sku tshe mdzad pa 'phrin las dang bcas pa 'phel zhing rgyas par byas /
ril bu rnams kyang 'chi med tshe'i bdud rtsi'i rang bzhin du gyur ces dang /
tshe ril bsgrub mi dgos tshe /
gtso mo'i thugs kar pad zla'i steng du b+h+rUM las sna tshogs rdo rje'i lte ba sngon po'i nang du b+h+rUM yig gi thig le'i dbus su dpal ldan bla ma zhal mjal dus kyi rnam pa can dang /
b+hUM yig gi mdun nas brtsams te g.yas skor du sngags kyi phreng bas bskor bar gyur /
sngags phreng sa bon dang bcas pa las... 'od zer 'phros /
don gnyis byas /
rgyal ba sras bcas kyi byin rlabs dang /
'khor 'das kyi tshe bcud thams cad 'od zer gyi rnam par bsdus nas dpal ldan bla ma'i sku la thim pas ma dag snang ngo'i nad gdon sdig sgrib... 'gal rkyen bar gcod thams cad sbyang /
sku tshe dang bsod nams ye shes sogs legs tshogs thams cad 'phel zhing rgyas par gyur /
ces brjod cing bsams la /
legs so ster ba'i phyag rgyas me tog bzung ste /
oM na mo b+ha ga wa te zhes pa nas| A yurda de swAhA /
zhes gzungs ring tshar gcig bzlas te /
phyag rgya dkrol nas mdun bskyed la me tog 'thor /
oM sarba ta thA ga ta sogs kyis mchod pa 'bul ba man dkyus bzhin bya zhing /
mdun bskyed bzlas pa'i mjug tu /
mchod bstod gtor 'bul /
cha gsum /
@# / /
snying gi bum bzang gang bar mdzod / /
ces 'dod gsol rdzogs pa'i bar btang /
de nas brtan bzhugs 'bul yul gyi rdo rje slob dpon spyan drangs nas /
sku glud bsngo rgyu yod na mtshams 'dir glud byin rlabs nas bzung /
la 'ur rang rang gnas su dengs / /
oM padzra rak+Sha rak+Sha hUM /
bar lhan thabs zur gsal ltar btang /
' de nas brtan bzhugs kyi chog ga dngos la 'jug pa ni /
'bul yul swab+hA was sbyangs /
stong pa'i ngang las seng+ge chen po brgyad kyis btegs pa'i rin po che'i khri gzhom gzhig dang bral ba sna tshogs rdo rjes mtshan pa'i dbus su paM las padma dkar po 'dab ma brgyad pa'i lte bar a las zla ba'i dkyil 'khor gyi sten du dus gsum sangs rgyas kun gyi ngo bo dpal ldan bla ma dam pa'i thugs rnam par mi rtog pa'i ye shes bde stong zung du.... 'jug pa'i ngo bo b+h+rUM yig dkar po /
de las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las /
dpal ldan bla ma dam pa rje btsun rnam par rgyal ma sku mdog dkar mo zhal gsum phyag brgyad ma /
rtsa ba'i zhal dkar /
g.yas ser g.yon sngo zhing cung zad khros pa /
zhal re re la spyan gsum gsum dang ldan pa /
g.yas dang pos sna tshogs rdo rje thugs kar 'dzin pa /
gnyis pas pad kar gyi steng na 'od dpag med /
gsum pas mda' /
bzhi pa... mchog sbyin gyi phyag rgya mdzad pa /
g.yon gyi dang pos sdigs mdzub dang bcas pas rdo rje'i zhags pa /
gnyis pa gzhu /
gsum pa skyabs sbyin gyi phyag rgya mdzad pa /
bzhi pas mnyam bzhag gi steng na bdud rtsis gang ba'i rin po che'i bum pa 'dzin pa /
dar gyi stod g.yogs dang sham thabs gsol ba /
rin po che sna tshogs kyis brgyan pa /
'od zer dkar po'i 'phreng bas bskor ba'o / /
de'i spyi bor oM dkar po /
mgrin par AHdmar po /
thugs kar hUM sngon po /
dpral bar tra'aM ser po /
lte bar hrIH dmar po /
bral gnyis la aM AH ljang gu /
bla ma'i thugs kar hUM yig dkar po /
de las 'od zer 'phros pas rang bzhin gyi gnas nas gtsug tor rnam par rgyal ma la sangs rgyas dang byang chub sems dpa'i tshogs kyis bskor ba oM badzra sa mA dzaH ma lus sems can kun gyi mgon gyur cing /
zhes pa nas /
yongs dag 'khor bcas gnas 'dir gshegs su gsol / /
oM badzra sarba ta thAga ta uSh+NI Sha bi dza ya sa pa ri wA ra oM badzra sa mA dzaH oM sarba ta thA ga ta ar+g+haM nas /
shap+ta'i bar dang /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros pas dbang gi lha rigs lnga 'khor dang bcas pa oM badzra sa mAdzaH oM pany+tsa ku la sa pa ri wA ra ar+g+haM nas shap+ta'i bar gyis mchod /
de bzhin gshegs pa thams cad kyis 'di la mngon par... dbang bskur ba stsal du gsol /
zhes gsol ba btab /
ji ltar bltams pa nas shrI hUM /
zhes gsungs shing bum pa'i chus spyi bo nas dbang bskur /
sku gang /
dri ma dag /
chu lhag ma yar lud pa las rnam snang gis dbu brgyan par gyur /
mchod pa a mr-i tas bsangs /
swab+hA was sbyangs /
stong pa'i ngang las oM las rin po che'i snod yang shing rgya che ba rnams kyi nang du oM 'od du zhu ba las byung ba'i lha rdzas las grub pa'i mchod yon /
zhabs bsil /
zhal bsil /
bsang gtor /
me tog ces pa nas rol mo la @# / /
sogs pa rnams dwangs shing thogs pa me dpa nam m+ka' dang mnyam par gyur /
oM ar+g+haM AH hUM /
zhes pa nas /
shap+ta'i bar dang /
rU pa nas spar+sha AH hUM /
zhes pas byin brlabs /
sa gzhi spos kyi zhes pa nas /
zhing la spyod... par shog /
maN+Dal 'bul /
dag cing dri med yid 'ong pa'i / /
zhes sogs kyi mthar /
oM gu ru uSh+NI Sha bi dza ya sa pa ri wA ra ar+g+haM pU dza me g+ha sa mu dra s+pha ra Na sa ma ya shrI ye hUM /
de bzhin du gzhan gsum la yang 'dra /
me tog phal cher zhes pa zhas /
bdag nyid chen mo rnam par rgyal ma mchod / /
oMgu ru uSh+NI Sha bi dza ya sa pa ri wA ra puSh+pe zhes sogs sbyar te rol mo'i bar gyis mchod /
sna tshogs dbang po'i nas brgyan par shog /
oM badzra wa stra ye AH hUM swAhA /
rgyal ba mtshan dpe'i nas /
sku lus thob par shog /
oM badzra a lang+ka ra wa pu Sha ni... AH hUM swAhA /
zhing 'di rin chen sna bdun gyi / /
zhes pa nas /
can gyis 'bul /
oM gu ru uSh+NI Sha bi dza ya sa pa ri wA ra mahA sap+ta rat+na pU dza meg+ha nas shrI ye hUM /
g.yul las rgyal bar byed pa'i ral gri dang / /
tsha grang gnod pa skyob pa'i pags pa dang /
yang... 'jam nyon mongs spangs pa'i mal cha dang / /
dga' mgu rtse bar byed pa'i yid 'ong tshal / /
gang 'dod blta nus bde bar nyal ba'i khyim / /
thags bzang bsreg bcad mi nus 'jam pa'i gos / /
chu la mi bying ngal dub med pa'i lham / /
nye ba'i rin chen sna bdun... 'di dag 'bul / /
oM gu ru nas zhas sap+ta u pa rat+na pU dza me g+ha nas shrI hUM /
lha yi dbang po lha min bkra shis lha mo x rgyal ba rnams x bkra shis rtags brgyad dag gis mchod par bya / /
oM gu ru x aSh+Ta mang+ga la pU dza zhes sogs dang /
e ma'o mchod pa zhes sogs 'dod yon lnga sngags dang bcas phul /
dri med gser gyi rtsibs stong 'od 'bar ba / /
rin chen x sna x tshogs x khor yug x bya / /
oM gu ru nas tsha traM ga pU dza sogs dang /
drang zhing ldem pa'i x zla phyed x dar lce x sil sil x gsum khug x mdzes pa'i x mi... mthun x rab mdzes x oM gu ru x ke tu p+d+yeng+ga dza x shrI hUM /
nam mkha'i rgyan gyur x sna tshogs x tsan+dan x rab 'byams x oMgu ru x bi tA na pU dza x shrI hUM /
de las gzhan yang x rol mo x sems can x sprin rnams so sor gnas gyur cig /
oM gu ru uSh+NI Sha bi dza ya sa pa ri wa ra shap+ta pU dza me g+ha sa mu dra s+pha ra Na sa ma ya shrI hUM /
bstod pa ni /
dpal ldan lha mo x zhal gsum x ye shes x rnam par rgyal ma'i zhabs la phyag 'tshal lo / /
gong du glud rdzong btang yod na mda' dar g.yob cing /
hUM hrIH sku gsum... zhing dang nyi shu rtsa bzhi yi / /
zhes pa nas /
'gro ba'i mun sel rtag tu gnas gyur cig /
ces pa'i bar lhan thabs ltar 'don /
de nas /
bla ma rje btsun mar gsal ba'i thugs kar zla ba'i dkyil 'khor gyi steng du b+hUM yig dkar po'i mthar sngags kyi phreng bas g.yas skor du bskor bar gyur /
mdun gyi nam mkha'i dbyings thams cad gnos brgyud kyi bla mas gang ba thams cad kyi phyag na 'chi med tshe'i bdud rtsis gang ba'i bum pa bsnams pa tshe'i dngos grub stsol ba la thugs rtse gcig pa'i rnam par bzhugs par gyur /
bcom ldan thub pa'i dbang po dang / /
gsang ba'i bdag po rdo rje 'dzin / /
paN chen dgra las rnam rgyal yang / /
gnas 'dir spyan 'dren gshegs su gsol / /
gnas mchog 'di ru byon nas kyang / /
dpal ldan bla ma dam pa yi / /
sku tshe bskal brgya'i... @# / /
bar du bsrings / /
'chi med tshe yi dngos grub stsol / /
oM b+h+rUM swAhA /
oM a mr-i ta A yurda de swAhA /
paN chen rdo rje gdan pa dang / /
grub mchog don yod rdo rje'i zhabs / /
ba ri rin chen grags pa yang / /
gnas... 'dir x gnas mchog xxx swAhA /
sa chen kun dga' snying po dang / /
mchog gi sar gshegs bsod nams rtse / /
rje btsun grags pa rgyal mtshan yang / /
gnas 'dir x gnas mchog x dpal ldan x sku tshe x 'chi med x oM b+h+rUM x 'jam mgon sa skya paN chen dang / /
'gro mgon chos rgyal 'phags pa'i mtshan / /
zhang ston dkon mchog dpal ba yang / /
gnas 'dir xxx bya btang rnal 'byor bsod nams dpal / /
mkhas grub blo gros bstan pa dang / /
chos rje dpal ldan... tshul khrims kyang / /
gnas 'dir xxx shar chen ye shes rgyal mtshan dang / /
ngor chen kun dga' bzang po'i zhabs / /
kun dga' dbang phyug dpal bzang yang / /
gnas 'dir xxx yongs 'dzin dkon mchog 'phel ba dang / /
grub brnyes lha mchog seng ge'i mtshan / /
chos rje dkon mchog lhun grub kyang / /
gnas 'dir xxx shar khang shes rab rgyal mtshan dang / /
thar rtse nam mkha' dpal bzang zhabs / /
sgrub khang dpal ldan don grub kyang / /
gnas... 'dir xxx mgon po bsod nams mchog ldan dang / /
zur chen chos dbyings rang grol rje / /
kun mkhyen lnga pa chen po yang / /
gnas 'dir xxx gzhan yang rgyal kun sgyu 'phrul gar /
dngos brgyud bla ma thams cad dang / /
drin can rtsa ba'i bla ma yang / /
gnas 'dir spyan 'dren gshegs su gsol / /
gnas mchog 'di ru byon nas kyang / /
dpal ldan bla ma dam pa yi / /
sku tshe bskal brgya'i bar du bsrings / /
'chi med tshe yi dngos grub stsol / /
oM b+h+rUM swAhA /
oM a mr-i ta A yurda de swAhA /
de ltar gsol ba btab pas rtsa brgyud kyi bla ma rnams dang /
mdun bskyed kyi lha'i thugs ka nas 'od zer dang bdud rtsi'i rgyun babs /
dpal ldan bla ma dam pa'i sku lus kyi nang thams cad gang /
ma dag snang ngo'i nad gdon sdig sgrib bar chad... thams cad sbyangs /
slar yang 'od zer phyogs bcur 'phros 'jig rten gyi khams thams cad khyab pas sems can thams cad kyi tshe dang bsod nams sogs yon tan thams cad rgyas par byas rgyal ba sras bcas kyi byin rlabs nus mthu dang /
gzhan... yang 'jig rten khams kyi tshe dang bsod nams /
'byung ba rnams kyi nus mthu ro bcud /
sku tshe 'khyer ba yar ba la sogs pa mdor na 'khor 'das kyi yon tan thams cad 'od dang bdud rtsi'i rnam par bkug dpal ldan bla ma dam pa'i dbu gtsug nas thim /
sku lus kyi nang thams cad gang bas 'chi ba med pa tshe'i dngos grub dam par brnyes par bsam nas gzungs ring thung ci 'grub bzla /
yig brgya brjod /
de nas gsol 'debs maN+Dal dang /
bshad 'bul rjes /
dus gsum rgyal ba'i spyi gzugs bla ma rje'i / /
mdzes sku mi zad rgyan gyi 'khor... lo'i mdzod / /
'khor ba ma stongs bar du brtan bzhugs nas / /
mthong thos dran pas don ldan mdzad du gsol / /
zhes ba'i sku rten dang /
gsung rten 'bul ba ni /
dus gsum rgyal ba'i x gsung dbyangs x zab dang rgya che'i chos kyi bdud rtsi yis / /
ris med 'gro la phan... @# / /
bde'i dga' ston stsol / /
thugs rten 'bul ba ni /
dus gsum rgyal ba'i x thugs gsang x phyin drug rim gnyis zab mo'i rnal 'byor las / /
nam yang g.yo med brtan par bzhugs su gsol / /
rin chen pum pa yid 'phrog gzhal yas khang / /
'chi med lha dang tshe yi bcud kyis gtams / /
phul bas yon tan kun gyi 'byung gnas che / /
yid bzhin nor ltar 'gro ba'i re skong mdzod / /
ye shes lnga bdag bcom ldan rigs lnga yi / /
mtshan ma phul bas sna tshogs dbang po dang / /
'tsham par chos kyi 'khor lo'i mdzad bzang gis / /
'phrin las nam mkha'i mtha' khyab mdzad du gsol / /
tshe ril yod na /
bzhi brgya rtsa bzhi'i nad 'joms sman / /
snying po kun bsdus dpal gyi zas / /
gsol bas bar chad nad gdon las / /
rgyal te 'jig med... med sku brnyes shog /
na bza' snam sbyar 'bul ba ni /
rgyal kun spyi gzugs dpal ldan bla ma la / /
na bza' snam sbyar dri med 'di phul bas / /
khyod zhabs mi 'gyur g.yung drung ltar brtan nas / /
thub bstan mi nub rgyal mtshan 'dzin par shog /
bla gos 'bul ba ni /
rgyal kun spyi gzugs x na bza' bla gos x khyod zhabs x cing / /
tshul khrims dag pas sa steng khyab gyur cig /
thang gos 'bul ba ni /
rgyal kun x na bza' thang gos x khyod zhabs x sde snod gsum gyi bshad sgrub 'phel gyur cig /
dbu zhwa 'bul ba ni /
rgyal kun spyi gzugs x rab mdzes gser mdog paN zhwa 'di phul bas / /
lta spyod gtsang ma'i brgyud pa 'phel ba dang / /
dga' ldan ring lugs phyogs bcur rgyas gyur cig /
gding ba 'bul ba ni /
rgyal kun x rung mthun yo byad gding ba 'di phul bas / /
khyod zhabs x spong ba bsam gtan phyogs bcur rgyas gyur cig /
lhung bzed 'bul ba ni /
rgyal kun x bza' bcas bkang ba'i lhung bzed 'di phul bas / /
gzugs sku ri dbang lta bur brtan bzhugs nas / /
zab rgyas chos kyi dga' ston stsal du gsol / /
'khar gsil 'bul ba ni /
rgyal kun x byang phyogs so bdun mtshon pa'i gsil byed 'di / /
phul bas blo bzang rgyal ba'i lung rtogs bstan / /
snying stobs chen pos mi nub 'dzin gyur cig /
rgyal srid sna bdun 'bul ba ni /
lha rdzas las grub sogs sam /
mdor bsdu na /
dus gsum rgyal ba kun gyis bsngags pa yi / /
theg mchog chos kyi srid la mnga' bsgyur ba'i / /
rgyal srid rin chen sna bdun phul ba yis / /
chos kyi rgyal srid rtag tu brtan gyur cig /
rtags brgyad 'bul ba ni /
'khor lo rgyal mtshan gdugs dang dpal be'u / /
padma bum bzang gser nya dung g.yas... 'khyil / /
mchog tu bkra shis mtshan pa'i rtags brgyad po / /
phyogs dus kun tu bde legs 'phel phyir 'bul / /
rdzas brgyad 'bul ba ni /
gang zhig reg cing mthong thos dran pas kyang / /
mi shis kun sel phun tshogs mchog stsol ba'i / /
rgyal ba'i phyin gyis brlabs pa'i bkra shis rdzas / /
rnam brgyad phul bas bde legs 'bar gyur cig /
rdzas brgyad 'bul tshig rgyas par 'dod na mthun 'gyur dang bcas /
me long ye shes chen po rgya mtsho yis / /
ye shes rgya mtsho mchog tu dag gyur nas / /
rnam dag chos la thogs med longs spyod pa'i / /
bkra shis des kyang sku tshe brtan gyur cig /
g+hi lwang dug gsum 'joms pa nad kyi sman / /
sman mchog chos nyid rab tu rtogs gyur te / /
nyon mongs zug rdu med par gyur pa yi / /
bkra shis x zho ni kun gyi snying por gyur pa ste / /
snying po rnam dag ye shes mchog... @# / /
rtogs nas / /
yon tan kun gyi dbyings su gyur pa yis / /
bkra shis x dur bas tshe ni spel bar byed pa ste / /
rdo rje sems dpa'i tshe ni rab bsgrubs nas / /
nyon mongs skye shi rgyun chad gyur pa yi / /
bkra shis x bil ba rgyu... rkyen 'bras bur bcas pa'i chos / /
'jig rten 'jig rten 'das pa'i spyod pa kun / /
byang chub snying po mchog tu dag gyur pa'i / /
bkra shis x dung ni chos kyi sgra rnams sgrogs pa'i tshul / /
ye shes rgya mtsho nyid du dag gyur te / /
chos rnams ma nor yongs su ston pa yi / /
bkra shis x li khri dmar po dbang gi rang bzhin te / /
chos rnams ma nor dbang du bsdus nas kyang / /
chos kyi rgyal srid rtag tu brtan gyur pa'i / /
bkra shis x yungs kar rdo rje'i rigs te thams cad du / /
bgegs rnams ma lus 'joms par byed pa yis / /
mthu stobs yon tan phun sum tshogs gyur pa'i / /
bkra shis des kyang sku tshe brtan gyur cig /
de nas bla ma'i zhabs brtan gsol 'debs dang nyi gzhon 'char ka sogs 'don / /
gtang rag gi maN+Dal rgyas par 'bul /
mjug tu gtang rag gi mchod pa rnams a mr-i tas bsangs /
swab+hAs sbyangs /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos /
mar me /
dri chab /
zhal zas /
gzhan yang rol mo dang 'phan gdugs... la sogs pa'i mchod rdzas bsam gyis mi khyab pa dwangs shing thogs pa med pa nam mkha'i mtha' klas par gyur /
oM badzra ar+g+haM zhes pa nyas /
shap+ta swAhA oM sarba ta thA ga ta uSh+NI Sha bi dza ya sa pa ri wA ra ar+g+haM nas /
tsha traM ka gdugs /
pa taM ka bdan /
pa DaM da pra tI ts+tsha swAhA /
dpal ldan lha mo ston ka'i zla ba'i mdog gzhal gsum phyag brgyad rab mdzes zhi ba'i sku / /
ye shes dpag yas tshe yi mchog stsol ma / /
rnam par rgyal ma'i zhabs la phyag 'tshal lo / /
rnam rgyal 'jig rten dbang phyug gsang ba'i... bdag /
mi g.yo 'dod rgyal dbyug sngon stobs po che / /
gnas gtsang lha yi bu dang bcas pa yi / /
rnam rgyal lha tshogs rnams la phyag 'tshal lo / /
bcom ldan rnam par rgyal ma la / /
mchod cing gsol ba btab pa'i mthus / /
bdag sogs rnams dang yon bdag la / /
'chi med dngos grub stsal du gsol / /
sa 'og sa steng bla'i gdon / /
nad rims dus min 'chi ba sogs / /
sngon las 'phral rkyen kun zhi zhing / /
'chi med dngos grub stsal du gsol / /
srid dang zhi ba'i yon tan... kun / /
legs thob mi nyams gong du 'phel / /
khyad par tshe la dbang 'byor pa'i / /
'chi med dngos grub stsal du gsol / /
ji srid sangs rgyas ma thob bar / /
lha mo khyod kyis rjes bzung ste / /
'chi bdag g.yul las rab rgyal ba'i / /
'chi... med dngos grub stsal du gsol / /
dpag bsam shing dang bum pa bzang / /
yid bzhin nor 'dra'i lha khyod kyis / /
thugs rje'i 'chi med bdud rtsi yis / /
snying gi bum bzang gang bar mdzod / /
ces 'dod don zhu /
yig brgya brjod /
ma 'byor ba dang... sogs kyis bzod par gsol /
mdun bskyed kyi lha tshogs rnams rten 'brel gyi slad du nyer bsdu gshegs gsol sogs mi bya bar bkra shis brjod cing rol mo'i sgra dang me tog sil ma dgram par bya'o / / / /
rgya chen dngos grub kun 'byung dge ba'i bshes / /
rgya mtsho'i @# / /
rdul rnyed bskal par brtan pa'i slad / /
rgya chen rten 'brel bsgrigs pa'i legs byas kyi / /
rgya mtsho'i pha mtha' ngag gis mtshon nus min / /
zhes pa 'di ni rnam par rgyal ba phan bde legs bshad gling gi dbu mdzad... ngag dbang bkra shis lags nas 7gong sa 7skyabs mgon chen pos dbus pa'i bla ma rnams la gtsug tor rnam par rgyal ma'i cho ga dang 'brel brtan bzhugs 'bul tshul gyi yig cha phyogs 'dir mi snang bas /
cho ga 'khyer bde zhig gsar bsgrigs bya dgos zhes bskul ba ltar /
yongs 'dzin... khri byang skye ming pas brtan bzhugs kyi cho ga spyi'i 'gros dang mthun par bkod pa'i yi ge pa'ang bskul ba po nyid nas bgyis pa'o / /
dge legs 'phel / / / /
