! sbyin sreg khri dgos zhes pa /
byings bsam gtan dang stong tsam zhig rdzas kyi bya rtsis bzhin /
bsgrub bya bkru pa spel tshig sogs ji ltar lags /
zhes pa'i lan ni /
rje rin po che'i bde mchog gi bskyed rim 'dod 'jo las /
de rnams la spyir nyes pa dag byed la ni ji tsam 'tsham pa zhig gi sbyin sreg bya /
ye shes 'bebs @# / /
pa la ni gzhan nas bcu cha'i sbyin sreg bya bar gsungs te /
snga ma ni zhi ba dang /
phyi ma ni dbang ngo /
zhes gsungs pa ltar /
bzlas pa'i mjug gi sbyin sreg la nus pa bskyed cing lha dbang du bya ba'i phyir ye shes 'bebs pa'i sngags ji tsam bzla ba de'i bcu cha'i dbang gi sbyin sreg dang /
bsgom bzlas chad lhag gi nyes pa zhi ba'i phyir zhi ba'i sbyin sreg grangs ji ltar 'os pa zhig byed pa ste gnyis yod kyang /
snga ma'i srol nub pa ltar gyur pas da lta lag len la 'gel ba cher mi snang zhing /
phyi ma mkhas grub rin po che'i sbyin sreg ji lta ba bzhin la /
sdig sgrib spyod pa gtso bo yin pas bsreg rdzas til nag gang mang 'bul ba dang /
spel tshig /
gzi brjid phun sum tshogs pa la bar du gcod pa dang /
bsgom bzlas chad lhag gi nyes pa thams cad shIn+taM ku ru ye swAhA /
zhes sogs dang /
bsgrub bya rang gtso bor gsal ba dang thab khung gi lha'i bar du bsnyen pa byed pa po tha mal pa'i rnam pa can zla dkyil la gnas pa la /
thab khung gi lha rnams kyi thugs ga nas spros pa'i sangs rgyas spyan ma la sogs pa'i lha mo rnams kyis bum pa dkar po bdud rtsi dkar pos gang ba thogs nas khrus gsol bas nad gdon sdig sgrib spyi dang khyad par bsgom bzlas chad lhag gi nyes pa thams cad dud khu dang sol khu'i rnam par dag pa'i mos pa yang yang byed pa sogs so / /
chos rgyal gyi bsnyen yig dge slong blo bzang rdo rje dang /
'o thug bsgrubs nas 'bul tshul rgyang sgo ba'i rje drung lags nas 'bul ba yod pas /
grub 'phral bsnyen yig 'di kha dang /
'o thug bsgrub tshul rje drung lags su phyir gnang zhu zhu /

