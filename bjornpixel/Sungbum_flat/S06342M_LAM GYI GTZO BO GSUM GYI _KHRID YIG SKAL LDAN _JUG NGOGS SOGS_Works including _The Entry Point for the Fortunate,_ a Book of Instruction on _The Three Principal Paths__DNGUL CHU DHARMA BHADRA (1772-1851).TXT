@# / /
lam gyi gtso bo gsum gyi 'khrid yig skal ldan 'jug ngogs sogs bzhugs / /
@## / /
na mo gu ru man+dzu g+ho ShA ya /
lam gyi gtso bo gsum gyi zab mo'i 'khrid / /
nyams su len pa'i skal ldan sgrub pa pos / /
gnas khang byi dor byas la rten gsum dgram / /
mchod pa g.yo med bkod pa mdzes par gsham / /
bde ba'i stan la chos bdun ldan 'khod nas / /
kun slong bcos shing sems bskyed gsal btab ste / /
mdun gyi nam mkhar dpag bsam sdong po'i steng / /
seng khri padma nyi zla'i dkyil 'khor la / /
rtsa bla'i bla ma kun mkhyen tsong kha pa / /
thugs kar thub dbang rdo rje 'chang chen dang / /
mtha' skor bla ma yi dam sangs rgyas dang / /
byang sems nyan rang mkha' 'gro chos skyong bzhugs / /
rang gzhan sems can sdug bsngal rgya mtsho las / /
bla ma dkon mchog gsum gyis bsgral du @# / /
gsol / /
bla ma yi dam dkon mchog rnam gsum la / /
byang chub snying po'i bar du skyabs su mchi / /
'gro kun don du sangs rgyas thob bya'i phyir / /
lam gtso gsum gyi zab khrid bsgom par bgyi / /
sems can thams cad nye ring chags sdang dang / /
bral nas khyad par 'phags pa'i bde ba thob / /
bzod dka'i sdug bsngal rgya mtsho las bsgral te / /
thar pa dam pa'i bde dang 'bral ma gyur / /
tshogs zhing sngar bzhin gsal ba'i gnas gsum du / /
oM AH hUM gis mtshan pa'i hUM 'od kyis / /
ye shes pa rnams spyan drangs tshogs zhing la / /
thim pas skyabs gnas kun gyi bdag nyid gyur / /
skyabs gsum kun 'dus 'jam mgon blo bzang grags / /
rtsa brgyud bla ma yi dam dkon mchog gsum / /
mkha' 'gro chos skyong srung ma'i tshogs rnams la / /
bdag cag sgo gsum gus pas phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
dge la yi rang bskul zhing gsol ba 'debs / /
'dis mtshon dge ba byang chub chen por bsngo / /
bde stong lhan cig skyes pa'i ye shes kyi / /
gzung rnams phung khams skye mched las byung ba'i / /
ri gling rin chen gter bum nyi zlar bcas / /
skyabs mgon thugs rje'i gter la dbul bar bgyi / /
spro na maN+Dal rgyas pa 'bul /
bla ma dkon mchog gsum la gsol ba 'debs / /
phyin ci log gi blo kun 'gag pa dang / /
yang dag lam bzang bde blag myur skye zhing / /
gegs med mtha' ru phyin par byin gyis rlobs / /
spro na /
mkhyen pa'i srid pa'i 'ching ba mthar mdzad cing / /
thugs rjes zhe la dga' ba ring du dor / /
srid zhi'i mtha' la mi gnas srid zhi'i mgon / /
rgyal ba rdo rje 'chang la gsol ba 'debs / /
rab 'byams zhing gi rdul snyed las 'das pa'i / /
grangs med rgyal ba rnams kyi mkhyen pa'i gter / /
mtha' yas gcig tu bsdus pa'i ye shes sku / /
mgon po 'jam pa'i dbyangs la X /
rlabs chen smon lam ring nas btab pa'i mthus / /
rje btsun 'jam dbyangs nyid kyis @# / /
mngon sum du / /
the tshom dra ba mtha' dag bsal gyur pa / /
dpa' bo rdo rje'i zhabs la X /
bden gnyis gnas tshul rigs pas legs rtogs shing / /
thabs shes zung 'brel nyams su blangs pa'i mthus / /
sku gsum mngon du gyur pa'i tsong kha pa / /
blo bzang grags pa'i zhabs la X /
rje btsun 'jam pa'i dbyangs kyi bka' grub pas / /
mdo rgyud rgya mtsho'i dpal la dbang bsgyur zhing / /
blo bzang chos kyi mdun sa mdzes pa'i rgyan / /
'jam dpal rgya mtsho'i zhabs la X /
dge legs rab dkar tshogs gnyis goms pa'i mthus / /
dpal ldan sku bzhi'i go 'phang mchog brnyes kyang / /
bzang po'i mdzad pas gdul bya mi 'dor ba'i / /
dpal ldan bla ma'i zhabs la X /
rab 'byams chos kyi dgongs don 'byed pa la / /
mkhas mang dbus na rgyal mtshan tog ltar mdzes /
dpal ldan klu sgrub gnyis pa chos kyi rje / /
bzang po'i mtshan can zhabs la X /
rgyal ba kun gyis gsungs pa'i chos rnams kyi / /
bcud rnams bsdus nas nyams su blangs pa'i mthus / /
tshe gcig nyid la rdo rje'i sku brnyes pa / /
'chi med rnal 'byor mchog la X dpal ldan bla ma bde chen dngos grub kun / /
kun la sbyin mdzad blo bzang rdo rje 'chang / /
skyabs gsum kun 'dus rje btsun sprul pa'i sku / /
blo bzang don grub zhabs la X /
sngon tshe thugs bskyed smon lam grub pa'i mthus / /
da lta blo bzang bstan pa'i snying po 'dzin / /
dgag sgrub spang blangs bral ba'i rnal 'byor pa / /
sangs rgyas ye shes zhabs la X /
dge legs yon tan ma lus 'byung ba'i gnas / /
dri med blo bzang bstan pa'i khang bzang cher / /
chos kyi rgyal mtshan 'dzin pa'i dpal yon can / /
dpal ldan bla ma'i zhabs la X /
dkon mchog gsum gyi mkhyen brtse gcig bsdus pa'i / /
rgyal ba gnyis pa'i lung rtogs dam chos kyi / /
bshad sgrub rgyal mtshan 'dzin pa'i mchog gyur pa / /
yongs 'dzin dam pa'i zhabs la X /
blo gros yangs pa'i skal bzang gdul bya'i tshogs / /
gtsug na bsod nams ye shes 'bras bu yis / /
legs dung rlung gi rgyal mtshan ltar bkra ba / /
dpal ldan bla ma'i zhabs la X /
ngag gi dbang phyug rje btsun tsong kha pa'i / /
mdo sngags legs bshad chos kyi rgya mtsho che / /
byams pas 'gro la spel ba'i snying stobs can / /
bka' drin mtshungs med zhabs la X /
blo bzang rgyal ba'i ring lugs padmo'i tshal / /
dpal ldan ye shes 'od kyis rgyas mdzad pa'i / /
ris med 'gro ba'i 'dren pa kun gyi gtso / /
rje btsun bla ma'i zhabs la X /
'jam mgon sgyu 'phrul blo bzang grags pa yi / /
mdo sngags bstan pa'i rgyal mtshan 'dzin pa la / /
mkhas mang dbus na 'gran pa'i zla bral ba / /
dpal ldan bla ma'i zhabs la X /
skyabs gsum kun 'dus bla ma rdo rje 'chang / /
gang @# / /
la gang 'dul bshes gnyen tshul bzung nas / /
mchog dang thun mong dngos grub stsol mdzad pa'i / /
drin can bla ma rnams la gsol ba 'debs / /
'jig rten 'jig rten 'das pa'i dge legs kyi / /
yon tan kun gyi rtsa ba drin can rje / /
yid la dran pa tsam gyis dus kun tu / /
mos gus rtsol med skye bar byin gyis rlobs / /
'dod chung chog shes zhi zhing dul bar gnas / /
snying nas thar pa don gnyer gsong por smra / /
bag yod la sbyor grogs mchog sten byed cing / /
dag snang phyogs med skye bar X /
'chi bar nges shing nam 'chi cha med pa / /
tshig tsam min par dran nas long med dang / /
rnyed bkur chos la gting nas zhen log ste / /
dgos med rgyud la skye bar X /
lus can mtha' dag drin can mar shes pas / /
nyam thag rnams kyi sdug bsngal dran gyur nas / /
rang bde 'ba' zhig bsgrub las yid log ste / /
snying rje rtsol med skye bar X /
mthar 'dzin nad kun sel ba'i sman gcig pu / /
zab mo rten 'brel mtha' dang bral ba'i don / /
'phags mchog klu sgrub yab sras dgongs pa dag /
ji bzhin khong du chud par byin gyis rlobs / /
dngos gzhi ni /
rje rin po che'i zhal gdams lam gtso'i don 'chad pa la gsum /
klad kyi don /
gzhung gi don /
mjug gi don no / /
dang po la gsum /
mchod par brjod pa /
brtsam par dam bca' ba /
mnyan par bskul ba'o / /
dang po mchod par brjod pa ni /
rje btsun bla ma rnams la phyag 'tshal ba'o / /
zhes pa'o / /
gnyis pa brtsam par dam bca' ba ni /
rgyal ba'i gsung rab kun gyi snying po'i don / /
rgyal sras dam pa rnams kyis bsngags pa'i lam / /
skal ldan thar 'dod rnams kyi 'jug ngogs de / /
ji ltar nus bzhin bdag gis bshad par bya / /
zhes pa'o / /
gsum pa mnyan par bskul ba ni /
gang dag srid pa'i bde la ma chags shing / /
dal 'byor don yod bya phyir brtson pa yis / /
rgyal ba dgyes pa'i lam la yid rton pa'i / /
skal ldan de dag dang ba'i yid kyis nyon / /
zhes pa'o / /
gnyis pa gzhung gi don la gnyis /
rgyas par bshad pa dang /
don bsdus te gdams pa'o / /
dang po la gsum /
nges 'byung bshad pa /
byang chub kyi sems bshad pa /
yang dag pa'i lta ba bshad pa'o / /
dang po la gsum /
nges 'byung bskyed dgos pa'i rgyu mtshan /
nges 'byung skyed pa'i thabs /
nges 'byung skyes pa'i tshad do / /
dang po nges 'byung bskyed dgos pa'i rgyu mtshan ni /
rnam dag nges 'byung med par srid mtsho yi / /
bde 'bras don gnyer zhi ba'i thabs med la / /
srid la brkaM pa yis kyang lus can rnams / /
kun nas 'ching phyir thog mar nges 'byung btsal / /
zhes pa'o / /
gnyis pa nges 'byung skyed pa'i thabs la gnyis /
tshe 'di'i snang shas ldog thabs dang /
phyi ma'i snang shas ldog @# / /
thabs so / /
dang po tshe 'di'i snang shas ldog thabs ni /
dal 'byor rnyed dka' tshe la long med pa / /
yid la goms pas tshe 'di'i snang shas ldog /
ces pa'o / /
gnyis pa phyi ma'i snang shas ldog thabs ni /
las 'bras mi bslu 'khor ba'i sdug bsngal rnams / /
yang yang bsams na phyi ma'i snang shas ldog /
ces pa'o / /
gsum pa nges 'byung skyes pa'i tshad ni /
de ltar goms pas 'khor ba'i phun tshogs la / /
yid smon skad cig tsam yang mi skye zhing / /
nyin mtshan kun tu thar pa don gnyer blo / /
byung na de tshe nges 'byung skyes pa lags / /
zhes pa'o / /
gnyis pa byang chub kyi sems bshad pa la gnyis /
byang chub kyi sems bskyed dgos pa'i rgyu mtshan dang /
byang chub kyi sems skyed pa'i thabs so / /
dang po byang chub kyi sems bskyed dgos pa'i rgyu mtshan ni /
nges 'byung de yang rnam dag sems bskyed kyis / /
zin pa med na bla med byang chub kyi / /
phun tshogs bde ba'i rgyu ru mi 'gyur bas / /
blo ldan rnams kyis byang chub sems mchog bskyed / /
ces pa'o / /
gnyis pa byang chub kyi sems skyed pa'i thabs ni /
shugs drag chu bo bzhi yi rgyun gyis khyer / /
bzlog dka' las kyi 'ching ba dam pos bsdams / /
bdag 'dzin lcags kyi dra ba'i sbubs su tshud / /
ma rig mun ba'i smag chen kun nas 'thibs / /
mu med srid par skye zhing skye ba ru / /
sdug bsngal gsum gyis rgyun chad med par mnar / /
gnas skabs 'di 'drar gyur pa'i ma rnams kyi / /
ngang tshul bsams nas sems mchog bskyed par mdzod / /
ces pa'o / /
gsum pa yang dag pa'i lta ba bshad pa la lnga /
yang dag pa'i lta ba bskyed dgos pa'i rgyu mtshan /
yang dag pa'i lta ba ngos gzung ba /
yang dag pa'i lta ba'i gol sa bshad pa /
yang dag pa'i lta ba skyes pa'i tshad /
yang dag pa'i lta ba'i khyad chos so / /
dang po yang dag pa'i lta ba bskyed dgos pa'i rgyu mtshan ni /
gnas lugs rtogs pa'i shes rab mi ldan na / /
nges 'byung byang chub sems la goms byas kyang / /
srid pa'i rtsa ba gcad par mi nus pas / /
de phyir rten 'brel rtogs pa'i thabs la 'bad / /
ces pa'o / /
gnyis pa yang dag pa'i lta ba ngos gzung ba ni /
gang zhig 'khor 'das chos rnams thams cad kyi / /
rgyu 'bras nam yang bslu ba med mthong zhing / /
dmigs pa'i gtad so gang yin kun zhig pa / /
de ni sangs rgyas dgyes pa'i lam la zhugs / /
zhes pa'o / /
gsum pa yang dag pa'i lta ba'i gol sa bshad pa ni /
snang ba rten 'brel bslu ba med pa dang / /
stong pa khas len bral ba'i go ba gnyis / /
ji srid so sor snang ba de srid du / /
da dung thub pa'i dgongs ba rtogs pa med / /
ces pa'o / /
bzhi pa yang dag pa'i lta ba skyes pa'i tshad ni /
nam zhig @# / /
res 'jog med par cig car du / /
rten 'brel me bslur mthong ba tsam nyid nas / /
nges shes yul gyi 'dzin stangs kun 'jig na / /
de tshe lta ba'i dpyad pa rdzogs pa lags / /
zhes pa'o / /
lnga pa yang dag pa'i lnga ba'i khyad chos ni /
gzhan yang snang bas yod mtha' sel ba dang / /
stong pas ming mtha' sel zhing stong pa nyid / /
rgyu dang 'bras bur 'char ba'i tshul shes na / /
mthar 'dzin lta bas 'phrog par mi 'gyur ro / /
zhes pa'i / /
gnyis pa don bsdus te gdams pa ni /
de ltar lam gyi gtso bo rnam gsum gyi / /
gnang rnams rang gis ji bzhin rtogs pa'i tshe / /
dben pa bsten te brtson 'grus stobs bskyed nas / /
gtan gyi mdun ma myur du sgrubs shog bu / /
zhes pa'o / /
gsum pa mjug gi don ni /
zhes pa 'di ni mang du thos pa'i dge slong blo bzang grags pa'i dpal gyis /
tsha kho dbon po ngag dbang grags pa la gdams pa'o / /
zhes pa'o / /
mjug tu /
'jam mgon bla ma lha yi tshogs rnams kyis / /
de 'dra'i rtogs pa skye bar byin gyis rlobs / /
de ltar gsol ba btab pas tshogs zhing rnams / /
gtso bor thim zhing gtso bo'ang rang la thim / /
rang nyid rje btsun 'jam dbyangs su gyur pa'i / /
sku las 'od 'phros snod bcud ma dag sbyangs / /
gzhal yas khang dang 'gro kun 'jam dbyangs su / /
gsal ba'i thugs kar sngags 'phreng bkod de bzla'o / /
oM a ra pa tsa na d+hiH dge 'dis mtshon nas dus gsum dang 'brel ba'i / /
bdag gzhan dge ba'i rtsa ba ji snyed pa / /
de dag thams cad skye zhing skye ba ru / /
byang chub mchog gi rjes su mi mthun pa'i / /
shes kyi kha 'dod pa dang grags pa dang / /
'khor dang longs spyod rnyed dang bkur sti'i rgyur / /
skad cig tsam yang nam yang ma smin par / /
bla med byang chub kho na'i rgyur gyur cig rmad byung sras bcas rgyal ba'i byin rlabs dang / /
rten 'brel bslu ba med pa'i bden pa dang / /
bdag gi lhag bsam dag pa'i mthu stobs kyis / /
rnams dag smon pa'i gnas 'di 'grub par shog /
blo bzang rdo rje 'chang chen tsong kha pa'i / /
snyan rgyud man ngag snying po mthar thug pa / /
zab lam bla ma lha yi rnal 'byor gyis / /
don gnyis lhun gyis grub pa'i bkra shis shog /
thun mtshams rnams su'ang lam rim lta rtog dang /
gsag sbyang bya zhing dran shes bag yod pas / /
dbang po'i sgo sdom zas dang nyal ba yi / /
rnal 'byor sogs la brtson pas don ldan bya'o / /
zhes pa 'di yang yongs 'dzin paN+Di ta /
khri gung thang pa /
dbyangs can sgeg pa'i blo gros sogs kyi 'khrid yig dang /
bla ma dam pa'i zhal gyi man ngag la brten nas r+d+harma b+ha dras sbyar ba'o / /
@# / /
ting nge 'dzin gyi dbang bzhi len tshul mthun mong ma yin pa ni /
bla ma lhag @# / /
pa'i lha yi thugs ka nas / /
yum bzhis rigs lnga'i rang bzhin bdud rtsi'i chu / /
thogs te spyi bo'i gtsug nas dbang bskur bas / /
bum pa'i dbang thob spral sku'i sa bon bzhag /
bla ma yab yum snyoms par zhugs pa'i sgras / /
sangs rgyas spyan drangs byang sems ngo bor zhu / /
sbyor mtshams nas 'od dkar dmar byang chub sems /
myang pas gsang dbang thob cing longs sku 'grub / /
bla ma'i yum las rang 'dra gnyis pa zhig /
chad de rang gi yum la thim pa la / /
'du shes gsum ldan snyoms 'jug rol pa las / /
sher dbang thob cing chos sku'i sa bon bzhag /
bla ma'i zhal nas zung 'jug bRda sprang pas / /
tshig dbang thob cing sku bzhi'i sa bon bzhag /
ces ces pa ltar ro / /
a d+ham+b+ha' d+harma b+h+ra ti na kho / / / /
