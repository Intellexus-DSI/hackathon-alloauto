@# / /
'dul ba'i sdom tshig gnad bsdus snying po tshig don brjed byang las pha'i rnam 'byed kyi skor bzhugs so / /
@## / /
pha ma'i rnam 'byed spyi don dgu / /
dbye bsdu mtshan nyid grangs nges rim / /
sgra bshad cir 'gyur phan yon nyes / /
dbye gzhi rab byung ltung ba tsam / /
dbye ba sde tshan tha dad kyis / /
pham lhag ltung byed sor bshags nyes / /
bsdu ba dngos bsam cha nas ni / /
dngos gtso pham lhag dang po dang / /
'du shes gtso bo de las gzhan / /
byed pas gso lhag med pa ni / /
thun mong pham 'chab yod ba gzhan / /
ngo bo'i cha nas rang bzhin dang / /
bcas pa'i kha na ma thor bsdus / /
bcas rang khyad par nyon mongs pas / /
bslangs dang ma bslangs yin gsungs pa / /
so skyes bya min byas pa'i ltung / /
rang bzhin nyes @## / /
par thal bas bkag /
rkyen la ltos te gnang ma gnang / /
bcas rang nyes pa yin zer ba / /
dri ro mngon chang 'thung ba'i ltung / /
bcas nyes min par thal bas bkag /
khyim pa rab byung gnyis ka dang / /
rab byung kho nar sdig 'gyur ba / /
rang bzhin dang ni bcas nyes zer / /
dgra bcom sdig pa 'byung srid dang / /
so skyes ma bsam zhugs pa'i ltung / /
ltung phyir sdig par thal bas bkag /
sha spas la sogs bla ma rnams / /
rgyu khyad mi dge pa dang ni /
gzhan gyis kun nas bslangs pa dang / /
ngo bo rang ngo mi dge dang / /
lung ma bstan dang bdag nyid gcig /
'bras bu rnam smin yid mi 'ong / /
'byin nus ldan dang mi ldan zer / /
snying rje'i sems kyis ma bsad pa / /
mtshams med mi 'byung thal ba dang / /
mi dge ba dang bdag gcig phyir / /
bcas nyes rang bzhin nyes 'gyur dpyad / /
rang lugs bcas rang nyes rgyu'i khyad / /
dngos kyi kun slong las mi dge /
de bzhin gzhan gyis kun nas bslangs / /
ngo bo las mi dge ba dang / /
lung ma bstan dang bdag nyid gcig /
'bras bu rang gi ngo bo'i chas| /
rnam smin yid du mi 'ong ba / /
'byin nus yod dang med pa'i ltung / /
bcas pa sdig gyur khyad gsod dang / /
chang gis mi dge 'phel la dgongs / /
mthong chos rnam smin phyi mar mchis| /
srid mtha'i sdig par 'byin nus yod / /
rten rgyu gnyen po tha dad phyir / /
rang bzhin sdig ltung tha dad na / /
rang nyes lung bstan min 'gyur dang / /
bcas ldan gcig bsad gnyis 'gyur dang / /
bshags pas sdig mi 'dag 'gyur phyir / /
rang bzhin sdig ltung ngo bo gcig /
ston pa'i bcas pa dngos nyid las / /
'das pa'i cha nas nyes gyur pa / /
ltung ba'i mtshan nyid de bzhin du / /
bsnyen rdzogs bcas pa las 'das pa'i / /
ltung ba dngos gzhi rdzogs pa gang / /
rang gi ngo bo'i cha nas ni / /
zhes pa yan chad 'dra ba la / /
lhag ma man chad le ltos nas / /
@# / /
chad pa lcir rung ldan pa dang / /
cho ga brjod tshul lhag ma dang / /
ltung byed so sor bshags bya ba'i / /
ming rigs brjod pas phyir bcos na / /
'dag tu rung ba zhes sbyar nas / /
pham lhag ltung byed sor bshags kyi / /
mtshan nyid rim pa bzhin du sbyar / /
grangs nges chad pa rim pa lngar / /
bcas pa la ltos sde lngar nges / /
sbom po pham lhag gnyis su gtogs / /
dge slong dben pa skyabs yod du / /
'dom gang ma chod chod pa ru / /
'dod pa byar rung mi rung bar / /
mo dang lhan cig gnas pa yis / /
gsum dang gnyis su ma nges ltung / /
rim bzhin pham lhag ltung byed dang / /
lhag ma ltung byed ci rigs bsdus / /
pham lhag sbom ltung sor bshags kyi / /
dngos med nyes pa nyes byas so / /
go rim snga phyi la ltos nas / /
chad pa lci yang dbang du byas / /
sgra bshad mi mthun phyogs kyis pham / /
dge 'dun la brten gso lhag lus / /
ngan song gnas su ltung byed dang / /
so sor mthol zhing bshags dgos dang / /
legs par ma byas nyes byas pas / /
pham lhag ltung byed song bshags nyes / /
cir 'gyur 'das na rang rang ltung / /
bsrungs pa'i phan yon nyan sa las / /
'gyod med grol 'gyur 'gyod med 'chi / /
snyan grags bde bar gnyid log sad / /
gnyid tshe lhas bsrung gzhan dag las / /
sdig pa'i bag tsha 'jigs dangngs med / /
mi dang mi min mi gnod phan / /
zas gos tshegs med thob cing bkur / /
gang du skye ba'i smon 'grub gsungs / /
ma bsrungs nyes dmigs gleng gzhi las / /
tshul gyis bdag smad gzhan gyis smad / /
mkhas pas smad 'os chos nyid kyis / /
smad par 'os dang mi snyan grags / /
ma rtogs mi rtogs rtogs chos nyams / /
gsar du mi thos sngon thos brjed / /
'gyod bzhin 'chi dang dmyal bar skye'o / /
! / /
pha yi ltung ba sde lnga las / /
pham pa dang po'i sleng gzhi ni / /
rgyal bstan lo grangs bcu gnyis bar / /
skyon med gnas shing bcu gsum par / /
spong byed yul du bzang sbyin gyis / /
chags pas mi tshangs spyad par brten / /
dge 'dun bsdu dang legs par gnas / /
bder gnas khrel med tshar bcad dang / /
ngo tsha shes la phan gdags dang / /
ma dad dad 'gyur dad rnams 'phel / /
'di'i zag bsdam dang phyi zag bzlog /
bstan pa yun ring gnas pa ste / /
phan yon rnam pa bcu gzigs nas / /
ston pas ltung ba pham par bcas / /
thun mong dgag bya ngan 'gror skye / /
gzhan gyis ma dad las lam sgrib / /
@# / /
thun mong min pa rang gzhan gyi / /
tshangs spyod la gnod 'khrig chags 'phel / /
ngo ti bcas ldan dge slong gis / /
mi dang mi min dud 'gro ni / /
gson nam gshin po'i lus nyams rung / /
lus phyed yan gyi rma sgo gsum / /
ma nyams bsten du rung ba la / /
mtshams las 'das par shes 'khrul kyang / /
'khrig 'dod rgyun ni ma chad pas / /
rgyud du gtogs shing nad med pa'i / /
las rung nor bu bcug pa'i bde / /
reg cing rtsol bas nyams myong zhing / /
bdag gir byas pa'i ltung dngos gzhi / /
tshig zur de dag sel bar sbom / /
rten gyi sel bar ltung med nyes / /
ltung ba dngos gzhi mtha' dag gi /
thun mong bslab pa'i yan lag ni / /
bsnyen rdzogs gsor rung yan chad ldan / /
bslab tshigs gcig dang bslab rgyun gcig /
bslab pa bcas dang 'brel pa 'am / /
las dang po ba ma yin pa / /
de dag sel bar ltung med nyes / /
dngos gzhi kun la shes pa ni / /
rang bzhin nyid du gnas dgos te / /
myos dang sems 'khrugs tshor bas nyen / /
'gro gzhan rnam pa bsten pa na / /
sbyor mthar 'du shes med pa bzhin / /
sde lnga'i ltung ba gsar mi bskyed / /
byung nas smyos pas ltung mi 'dag /
phal cher thun mong yan lag la / /
srog gcod bzhi dang mi tshangs spyod / /
rku byin ma gtogs ltung gzhan la / /
tha mal lus su gnas pa dgos / /
'gro gzhan rnam pa bsten pa dang / /
lus mi snang bar byas pa yis / /
nyes pa spyod na rang rang gi /
na smad nyid du zhu bar gsungs / /
mtshan nyid ci 'dra'i thun mong ba / /
lnga bcu rtsa lnga ma gtogs par / /
mtshan 'gyur min pa yan lag dgos / /
sel bar na smad zhu bar gsungs / /
thun mong min pa'i yan lag bzhi / /
sel ba dang bcas ngo tir gsal / /
bstan par bya ba zhes pa'i mdos / /
bsten bya sten byed gang rung re / /
rang lus la brten dbang byas te / /
bkol ba ma bkol la sbyor ba'i / /
sbom gnyis dngos bstan gnyis bkol mtshon / /
gzhan pa gnyis kyang zhes pa'i mdos / /
gzhan gyi gnyis ka bkol ma bkol / /
sbyor ba'i sbom po de gnyis bstan / /
bkol dang ma bkol mu gnyis mtshon / /
de ltar sbom po rigs bdun srid / /
yan lag gsum ni ma tshang yang / /
gnyis bkol sbyor sbom bcas dbang yin / /
yan lag lnga ni ma tshang yang / /
sbom po bskyed par TI kar bshad| /
rin phreng las gsungs sbom po'i grangs / /
bzhi bcur nges par bzung la dpyad / /
bsten byed lus bkol rgyud gtogs dang / /
bsten bya bkol ba bsten rung sel / /
shes rang mi gnas @# / /
bsam pa'i dang / /
skrag dang ngo tshas 'dzud pa mtha'i / /
yan lag brdol ba nad med sel /
! /
ma byin len gyi gleng gzhi ni / /
rgyal po'i khab tu nor can gyis / /
'dod pas rgyal shing ma byin par / /
blangs pa la brten pham par bcas / /
dgag bya gzhan gyi longs sbyod la / /
gnod cing rang 'dod ches ba 'o / /
ngo ti bcas rten dge slong gis / /
rang dang nor rdzas tha dad pa'i| /
mi gzhan bdag gir byas pa'i rdzas / /
yul dus rang gzhan sbyor gcig la / /
ltos pa'i rin thang tshang ba lngar / /
'du shes gzhi la ma 'khrul bas / /
kun slong gzhan gyir ma gnang yang / /
bdag nyid kyi dang 'tsho ched du / /
gtan 'bral 'dod pa rgyun chags kyis / /
sbyor ba rang ngam gzhan bskos pas / /
lus ngag tu grub ma 'khyogs par / /
nan 'gugs dang na then grangs rtsis dang / /
rgyan la sogs la dor byed dang / /
gnad la bsgre sogs sgyu thabs dang / /
brnyas bskyis gtams pa bsnyon pa dang / /
gru btsas sho gam gla rngan rnams / /
tshad du mi 'jal la sogs kyis / /
mthar thug bsam pa'i don de nyid / /
thob cing thob blo skyes tshe pham / /
mngags pas gnas spos mthar thug phyir / /
rang la thob blo dgos mi dgos / /
mi dge brgyad kyi bar dag dang / /
zhes sogs steng nas dpyad par 'tshal / /
bdag nyid byin rlabs bang chen gyis / /
rku 'am rkur 'jug gnas spags dgu / /
snga ma drug gis sbyor ba dang / /
gnas spags gsum gyis mthar thug bstan / /
kar sha pa na'i bzhi chas pham / /
na na ka ni de'i rnam grangs / /
de yi bzhi char ma sha ka /
gsum bzhi lnga brgyad bcur yang gsungs / /
pa na de yi rnam grangs yin / /
spal tis khal bzhi rgya yis rta / /
red mdas gser zho'i phyed gsungs mtshon / /
mcho TIk gsod pa'i chad tshad dang / /
rin thang mnyam zhes gsungs na yang / /
rin phreng de yang ma nges te / /
gsod dam 'ching ngam sbug kyang rung / /
zhes sogs lung las gsungs phyir ro / /
des na 'jig rten phal pa yis / /
brkus pa'i tha snyad byed pa dang / /
chad gcod rigs pa yan chad de / /
don brgyad ma ru rgya'i rin sbyar / /
dngul zho gcig gis pham gsungs shing| /
slob phan nas khal phyed tsam dang / /
shes rab byed par rgya'i ma sha /
bod thang brtsis na dngul zho yi / /
brgyad cha gcig gis pham gsungs phyir / /
se ba gsum la tshang zhes gsungs / /
se ba ma ru mgo nag gi /
ljid mnyam gser la bshad par grags / /
kar sha pa na zho phyed kyi / /
dngul gyi dong tse ri dbyibs legs / /
rin mnyam dngos gzhan btags pa pa / /
yan lag sbyi yi don la gsuM / /
@# / /
bdag po rdzas de don la dbang / /
pham bskyed nus kyi bdag po ni / /
rang dang nor rdzas tha dad mi / /
brku rdzas dbang zhing bdag gir byas / /
dbye ba sbyin po'i bsam pa yis / /
zhe nas bsngos yul bdag por gyur / /
len po'i bsam pas bdag med rdzas / /
gang gis rnyed pa bdag por gyur / /
ri dwags gdos zin rngon pa yang / /
bdag po'i bsam pas btang ba na / /
chos gos 'phrogs pa chom rkun dbang / /
yul chos sho gam srung pos dang / /
rigs rgyud pa nor bu yis dbang / /
sangs rgyas bka' yis der phul ba / /
de nyid dbang phyir mchod rdzas bya / /
don dam chos phul de'i yin phyir / /
mchod rten 'drar bzhag spyad mi rung / /
sgrub tshes la phul dge 'dun dang / /
lung chos la phul chos smra dbang / /
dbyar dus rnyed pa khas blangs pas / /
sra brkyang dus rnyed gang bting dbang / /
blo bur khrims su bcas pa yis / /
gang nas gang du phul des dbang / /
dge 'dun ma phyed las mtshams kyis / /
gang zag so sor nges byas des / /
mngon sum gang la phul des dbang / /
rab byung shi ba'i yo byad dang / /
shi ba'i snga rol nges byas pa'i / /
bu lon sde tshan nad g.yog pa'i / /
khyim gzhan gnas rdzas so sor dbang / /
gzhan rnams dge 'dun dbang phyir brlab / /
rtags can shi ba'i yo byad la / /
rin chen mu tig go cha gsum / /
mchog gsum sangs rgyas rgyal por dbul / /
rdzas la bdag po mang 'dom na / /
khyim pa'i rdzas la yul chos dang| /
gzhan la sangs rgyas gsungs pa gtso / /
dge slong shi ba'i yo byad drug /
shi ba'i snga rol des byas dang / /
bu lon nad g.yog rigs rgyud bzhis / /
slong na snga med phyi ma dbang / /
btso blag mkhan gos rlung khyer ba / /
bsam pas btang na des mi pham / /
dge slong chos gos chom rkun khyer / /
btang nas nan bkug byas na pham / /
kun slong spyi zhugs gzhi las ltung / /
sbyor ba gnas dus gzhan byas nas / /
mthar thug gzhan grub phyi mar brtsi / /
nye sbyor mtha'i bar rin tshang bas / /
pham pa bskyed la mi rigs med / /
rin thang med sar blo skyes na / /
bdag rkun gnas gang nye ba yis / /
mnyam na rkun ma'i gnas kyis brtsi / /
byang gling brkus pa'i rin thang bzhin / /
yan lag sel ba rnam pa bzhi / /
ltung ba dngos gzhi rdzogs pa la / /
nges bzung yan lag ma tshang sel / /
cir 'gyur na smad ches na smad / /
ltung gzhan ltung med 'gyur ba bzhi / /
yan lag gcig tsam ma tshang na / /
na smad pham stag na smad sbom / /
sbom po ltung byed sor bshags kyi / /
na smad pa ni nyes byas te / /
nyes @# / /
byas na smad nyes byas phra / /
gnyis ma tshang na ches na smad / /
gcig ma tshang ba'i de yang srid / /
pham lhag gi ni ches na smad / /
nyes byas sbom ltung sor bshags kyi / /
nyes byas phra mo'o nyes byas kyi / /
nyes byas phra ba bas kyang phra / /
gzhan 'gyur sde tshan bcas pa dang / /
gnas skabs gzhan du 'gyur ba gsum / /
mi la gsod brtsam dud 'gro gsod / /
pham las ltung byed sde tshan gzhan| /
gzhi med sbyor ba mi gsal bas / /
skur na bag tsam bcas pa gzhan / /
rang rang ltung ba rnam bzhag las / /
bslab bya'i nyes 'gyur gnas skabs gzhan / /
ltung med dngos gzhi rnam bzhag dang / /
der gtogs ltung dang gtan med bzhi / /
dngos gzhi'i ltung med 'dul byed las / /
nyung nyung brkus bas ltung med gsungs / /
rnam bzhag ltung med rnam 'byed las / /
bdag gir mi byed reg pa dang / /
mngal rlugs yi rang ltung med gsungs / /
der gtogs ltung med lhag len skabs / /
'bru rjen blangs la ltung med gsungs / /
skabs gzhan rjen btsos nyes pa srid / /
rang bzhin nyams dang kun slong med / /
sdom pa ma blangs las dang por / /
bcas rang mtha' dag ltung med do / /
bcas pa 'ba' zhig ltung med la / /
dgag bya nyes dmigs med pa yis / /
rdo 'am so phag rim lhag brtsigs / /
bye ma 'ba' zhig rko la med / /
bag yangs khungs ni phran tshegs las / /
phra mo phran tshegs skabs dbye gsungs / /
gang la 'od srung chen po yis / /
dog mtha' gzhis bsdus nyes byas tsam / /
yangs mtha' spang ltung man chad gsungs / /
'on kyang chang dang rang bzhin min / /
gang phyir dge 'dun dbyen spang dang / /
gang zag rlabs che bstan par gzhug /
bstan 'phel dka' 'tsho spang ba'i phyir / /
cho ga gsol bzhi'i las kyis ster / /
cig car kun ster rung ngam dpyad / /
yod smra las gzhan 'di mi 'dod / /
bag yangs kha 'thor gtan bting na / /
'chang sogs bcu la ltung ba med / /
gnang na khang pa khang chen yang /
! /
srog gi bar chad rkyen ldan la / /
chang ma gtogs pa'i bcas rkyang gnang / /
tshul khrims bar chad rkyen ldan la / /
bcas rang 'doms tshe bcas rkyang gnang / /
zhar byung bcas rang 'dom pa'i tshe / /
rku ba spang phyir nyo tshong gnang / /
mi dang dud 'gro bdag gsod 'dom / /
bdag nyid yal 'dor nyes med de / /
bsrung bar 'dod la sems zhugs kyi / /
gsod par 'dod la ma zhugs phyir / /
smyos 'khrugs tshor bas nyen pa la / /
bcas rten min phyir gnang ba min / /
bcas nyes che chung nang 'dom tshe / /
chung dor che ba'ang gnang srid de / /
dbyar ral spang phyir @# / /
nub lhag bzhin / /
bcas mnyam bya ba de 'brel gyi / /
dgag dgos che ngor chung gnang nges / /
de 'brel dgag dgos mnyam pa la / /
bcas pa che ngor chung gnang nges / /
bcas 'jog dgag dgos che phyir ro / /
de 'brel dgag dgos che chung dang / /
bcas pa che chung 'brel nges med / /
bcas 'jog dgag dgos che chung dang / /
bcas pa che chung 'brel bar nges / /
dge sbyong bar chad rkyen ldan la / /
chang sogs 'ga' min bcas pa gnang / /
gzhan gyi srog dang tshul khrims dang / /
dge sbyong bar chad sel phyir du / /
bcas rkyang phal cher gnang ba ste / /
reg dang nub lhag nub ston bzhin / /
gtso min lus dang longs spyod dang / /
bsod nams bar chad rkyen ldan la / /
bcas bsrung dgag dgos che na min / /
de spang dgos cher bcas 'ga' gnang / /
snang bcas rin chen reg pa dang / /
mchod glu spos nyug bsten rung bzhin / /
shes dbang med dang bya dka' dang / /
ltung ba nang sdom sgrub mi nus / /
smyos sogs mtha' 'khob ldas rdzogs dang / /
bcas mnyam dgag dgos mnyam 'dom na / /
bcas gcig ma bsrungs ltung med de / /
nyin 'bral gcig 'gro'i phyi mar bzhin / /
snying rjes rdzu 'phrul gyis 'phrogs dang / /
rang dang re zhig yid bcugs pa'i / /
'du shes kyis ni len pa dang / /
len tshe gzhan la go byas dang / /
rku sems med na ltung ba med /
! /
gtso min sel bar dgos pa'i don / /
ltung ba che chung bde blag rtogs / /
phyir bcos byas pas tshul dag 'gyur /
! /
bsdus don gnas skabs dbye ba ni / /
bslab bya sbyor ba'i sbyor ba dang / /
sbyor dang dngos gzhi rdzogs pa 'o / /
bslab byar skabs nas byung bslab ni / /
sbrum ma dben par gzhag ces gsungs / /
skabs su gtogs pa'i bslab bya la / /
brgyud pa rgyud mthun log spyod skabs / /
ma bsrungs glos phab nyin gnyid bkag /
sbyor ba rjes sgrub mthun pa ni / /
brjeg skabs ka par brdeg pa bkag /
dgag bya nyes dmigs mthun pa ni / /
me skabs seng ger reg pa bkag /
rnam bzhag ltung bas mi gos phyir / /
bslab par bya bas de zhes bya /
! /
sbyor sbyor dngos la sems bskyed pa / /
rku sems skyes pa bsdam bya'i nyes / /
lus ngag tu grub nom nyug go /
ches na smad de bshags bya'i nyes /
! /
sbyor rnam sbyor sbyor btags pa ba / /
sbyor sbyor byed bzhin rku sems log /
dngos rnam sbyor sbyor btags pa ba / /
lha rdzas rin thang ma tshang brkus / /
thob blo skyes na bshags bya'i nyes /
! /
sbyor ba dngos ni mthar thug gong / /
rdzas la nom nyug sbyor ba'i sbom / /
sbyor @# / /
rnam sbyor ba btags pa ba / /
rku sbyor byed bzhin 'dun log sbom / /
dngos rnam sbyor ba btags pa ba / /
mi rdzas rin thang ma tshang brkus / /
thob blo skyes tshe mthar thug sbom /
! /
dngos gzhi rdzogs pa ngo tir gsal / /
rten khyad dge slong pha ma dang / /
sde tshan pham lhag skabs su dang / /
gnas skabs sbyor dang mthar thug skabs / /
phyir bcos sbom po'i ming dgos shing / /
gdags gzhi nyes pa gcig nyid la / /
sbom po zhes byar ming btags na / /
sbom po dngos su rten tsam yod / /
ming du chags pa'i sbom po'ang bya /
! /
rten khyad rab byung rnam gsum dang / /
sde tshan ltung byed man chad dang / /
gnas skabs sbyor pa'i sbyor skabs dang / /
phyir bcos nyes byas ming dgos shing / /
gdags gzhi nyes pa du ma la / /
sbom po zhes byar ming btags na / /
sbom po btags pa ba yin dgos /
! /
yon tan sgra'i sbom zhes kyang bya / /
'di ni btags pa'i bye brag go /
mtsho TI ka 'chad tshul bkod pa tsam /
! /
rin phreng yig char sbom po la / /
sbyor mtha'i sbom po gnyis tsam gsungs / /
bdag med rang dang mi min dang / /
dud bgro ngur rdzas kha zas dang / /
lha dang lhag med rin tshang rdzas / /
mi'i rdzas rin thang ma tshang dang / /
yan lag tshang na phub pa tsam / /
brkus rkyang sbom po gzhi'i sel bar / /
gsungs kyang kha zas ngur rdzas dpyad /
! /
rang gzhan nor la phan tshun 'khrul / /
bdag po med pa'i 'du shes dang / /
gzhan gyi don dang mchod sogs dang / /
rdzas bdag rku rdzas nor ba dang / /
kyal ka chung zan phyir brkus dang / /
brnyas bskyis gtams par bsre med sbyod / /
'dun log bsam pa'i sel pa 'o /
! /
brku phyir gros ldad gom 'dor dang / /
sngags kyis yid bskul 'bul 'jug sogs / /
sbyor ba'i sel ba'o ! /
thob blo med / /
mthar thug gi ni sel ba 'o /
! /
grub blos khyad par du byas pa'i / /
gnas spos yin zhes rin phreng gsungs / /
gnas sbos de yang 'dod tshul mang /
! /
bdag 'dzin spang phyir sangs rgyas kyi / /
dkor brkus pham pa med gsungs kyang / /
rin phreng bdag 'dzin ma spang phyir / /
byang gling rdzas brkus pham 'gyur bas / /
sangs rgyas dkor brkus pham par gsungs /
! /
bdag bcu'i 'jog rdzas dge slong bcus / /
'jog rdzas phyir du brkus gyur na / /
rin thang tshang ba gcig gis pham /
! /
de 'dra'i bgod rdzas bgod rdzas phyir / /
brkus na rin thang brgya tshang dgos /
! /
de lta'i 'jog rdzas bgod rdzas dang / /
bgod rdzas 'jog rdzas phyir brkus na / /
rin thang tshang ba bcu re dgos /
! /
yul dus brku bya rku byed la / /
ltos pa'i rin thang sbyor gcig gi /
nang du tshang ba dgos pa 'o / /
'di rnams gong 'og kun @# / /
la sbyor /
! /
srog gcod pham pa'i gleng gzhi ni / /
spong byed yul du dge slong mang / /
mi bzod pa yis kun nas bslangs / /
phan tshun gsod par byed pa las / /
srog gcod spong phyir pham par bcas /
! /
dgag bya gzhan gyi srog la gnod /
! /
do ti bcas rten dge slong gis / /
gsad bya mi 'am mir chags pa / /
rang las shes rgyud gzhan dag la / /
'du shes gzhi la ma 'khrul zhing / /
kun slong gsod 'dod rgyun chags kyis / /
sbyor ba rang ngam gzhan bskos pas / /
mtshon dug sgyu thabs mthu sogs kyis / /
mthar thug rang sngar shi tshe pham /
! /
tshig zur de dag ldog par sbom /
! /
mir mer nur nur ltar ltar po / /
mkhrang 'gyur rkang lag 'gyus pa lngar / /
mngal gyi gnas skabs lnga zhes bya / /
byis gzhon dar bab dar yol rgan / /
lnga ni btsas pa'i gnas skabs te / /
dang po bzhi'i skabs mir chags pa / /
phyi ma drug gi skabs su mi / /
bcas ldan mi bcus mi gcig la / /
nyin zhag bcu dang dgu sogs la / /
rim bzhin 'chi nges mtshon bsnun na / /
gang la pham pa'i rtsod tshul dpyad /
! /
rdzun smra pham pa'i gleng gzhi ni / /
nya ba lnga brgyas yangs can du / /
rab byung bsnyen par rdzogs byas nas / /
nya pa'i grong du de lnga brgyas / /
grags shing rnyed pa thob 'dod kyis / /
mi chos bla ma rdzun smras pas / /
'od ma can gyi grong du bcas /
! /
dgag bya chom rkun grangs su chud / /
bslus pas gzhan don 'grub la gnod /
! /
ngo ti bcas ldan dge slong gis / /
tha snyad lnga dang ldan pa dang / /
tha mal lus gnas gzhan dag la / /
dngos po 'dod khams las 'das pa'i / /
yon tan rang la med bzhin du / /
'du shes gzhi la ma 'khrul zhing / /
kun slong rang gi don nyid du / /
yod par smra 'dod rgyun chags kyis / /
ngo bo 'am 'bras bu ldan sgo nas / /
sbyor ba rang gi ngag tu ni / /
rang dang 'brel bar don ma nor / /
gsal bar mngon sum smras pa yis /
! /
mthar thug pha rol go tshe pham / /
gzhan gyis smras pa dang blangs kyang / /
tshig zur de dag ldog pa sel /
! /
thob pa'i sgo nas mi'i chos dang / /
bla ma yon tan tha dad de / /
mi yi chos ni myang 'das dang / /
bla ma zhes ba gong ma'i sems / /
spangs pa'i sgo nas mi'i chos dang / /
bla ma skyon dang yon tan te / /
'dod la 'dun dang gnod sems dang / /
gnyid rmugs rgod 'gyod the tshom lnga / /
mi chos de spangs bla ma 'o /
! /
'bras bu'i sgo nas brjod pa ni / /
lha klu gnod sbyin dri za dang / /
mi 'am ci dang lto 'phye che / /
yi dwags sha za grul bum dang / /
lus srul po ste bcu po la / /
mthong dang bdag gis mthong ba dang / /
thos dang bdag gis thos pa dang / /
'gro dang bdag gi drung du 'ong / /
lhan cig gtam 'dri phebs par smra / /
@# / /
kun dga' lhan cig gnas so zhes / /
bcu re sbyar ba'i sbyor ba brgya /
! /
ngo bo'i sgo nas brjod pa ni / /
mi rtag sdug bsngal bdag med dang / /
mi mthun mngon par mi dga' dang / /
nyes dmigs dang ni spong dang 'gog /
chags bral 'chi ba'i 'du shes bcu /
! /
mi sdug rnam par bsngos dang brnags / /
rnam par dmar dang bam dang 'thor / /
rnam par zos dang 'bus zhig dang / /
rus gong sor rtog 'du shes bcu /
! /
bsam gtan tshad med gzugs med bzhi / /
'bras bu bzhi dang mngon shes drug /
rnam thar zil gnon zad par sogs / /
thob par smras pa'i sbyor ba mang / /
tshig zur de dag ldog pa sel / /
! / /
dge 'dun lhag ma bcu gsum ste / /
'byin reg 'khrig tshig bsnyen bkur bsngags / /
smyan byed khang pa khang chen rtsigs / /
gzhi med bag tsam skur 'debs dang / /
dbyen dang rjes phyogs khyim sun 'byin / /
bka' blo mi bde'i lhag ma 'o /
! /
bzhams bsgo gsol bzhi'i bzlog pa lngar / /
ltos dang mi ltos bye brag las / /
dang po dgu ni dngos gyur dang / /
phyi ma bzhi po bsgo gyur ltung /
! /
'byin pa'i gleng gzhi mnyan yod du / /
'char kas chags pas rang nyid kyi / /
sa bon phyung las lhag mar bcas /
! /
dgag bya des bskyed 'dod chags 'phel /
! /
ngo ti bcas ldan rang lus las / /
'byin par 'dod pa rgyun chags kyis / /
'byin byed rnam shes len myong zhing / /
bsten rung rma sgo las gzhan pas / /
reg cing brtsal bas rang khu ba / /
dang po'i gnas nas 'phos tshe ltung / /
tshig zur de dag ldog pa sel /
! /
reg lhag rnam par 'byed pa'i skabs / /
reg pa 'khrig bsnyen lhan cig nyal / /
nyal shom dben par 'dug dang 'greng / /
lam 'gro chos ston bcu po la / /
byed po bud med nyid du gsungs /
! /
dgos pa lung las ltung mang por / /
don go bsten rung re gsungs bsdus /
! /
bsdus don yan lag rnam bzhag la / /
bud med mtshan don yod pa ni / /
reg sogs bcu yi yan lag ste / /
dben 'greng ma gtogs gzhan dag la / /
mtshan gnyis mo mtshan don yod kyang / /
dben par 'dug 'greng lhan cig nyal / /
lam 'gro chos ston lnga po la / /
skyes pa yul byas ltung ba med / /
reg pa 'khrig tshig bsnyen bkur bsngags / /
nyal shom 'dug 'greng lnga po la / /
skyes pas rang rang na smad do / /
reg sogs bcu la ma ning dang / /
mtshan gnyis mo mtshan don med kyang / /
reg pa'i skyes pa med pa ni / /
lam 'gro chos ston gnyis la dgos / /
de yod de gnyis ltung ba med / /
legs nyes smras pa'i don go mo / /
'khrig bsnyen chos ston yul la dgos / /
mi gor de byas na smad do / /
bsten rung mtshan gyi @# / /
yan lag ni / /
nyal shom dben par 'dug 'greng dang / /
reg pa lhan cig lam 'gror dgos / /
mi rung ba la na smad do / /
kun slong reg sogs gsum po yi / /
bde myong 'dod cing chags sdad dgos| /
bde 'dod chags med na smad de / /
chags yod mi 'dod gnyis med la / /
bslab bya'i nyes byas chags pa yi / /
gnyen po bsten na ltung ba med / /
yan lag gtso bo bsten rung dang / /
don go yan lag tu gsungs pa'i / /
rnam 'byed thad ka'i don bsdus phyir / /
bcu po 'di las gzhan ma bsdus / /
dben pa gnyis dang nyal shom gnyis / /
lhan cig nyal ba lnga po la / /
khrims grogs tsam gyis ltung ba khegs / /
srog gcod ma gtogs gnod gyur dang / /
rku ba ma gtogs chags gyur la / /
mtshan gnyis na smad yul du gsungs / /
sems can chags las gyur pa la / /
dge slong mas bskyed 'ga' ma gtogs / /
mtshan gnyis pas kyang dngos gzhi bskyed / /
bdun la bsten rung dngos bshad pas / /
'khrig bsnyen chos ston gsum la'ang sbyar / /
gsum la don go dngos gsungs pas / /
reg pa ma gtogs drug la'ang sbyar /
! /
reg pa'i gleng gzhi mnyan yod du / /
'char kas mo la reg pas bcas / /
dgag bya 'khrig pa'i 'dod chags 'phel / /
ngo ti bcas ldan dge slong gis / /
'du shes gzhi rnam ma dor 'dzin / /
reg bde myong 'dod rgyun chags kyis / /
rang gi lus dngos ma nyams shing / /
pham bskyed yan lag las gzhan pas / /
bud med mtshan ni don yod cing / /
bsten rung tha snyad phyed gnyis ldan / /
lus ni tha mal gnas pa dang / /
lus dngos mnyams rma sgo las / /
gzhan par reg cing reg bde la / /
bdag gir byas pa'i ltung dngos gzhi / /
tshi gzur de dag ldog pa sel /
! /
'khrig pa'i gleng gzhi mnyan yod du / /
'char kas chags pas bud med la / /
'khrig tshig smras las lhag mar byas / /
dgag bya 'khrig pa'i 'dod chags 'phel / /
ngo ti bcas ldan dge slong gis / /
'du shes gzhi rnam ma dor 'dzin / /
kun slong rang gi don nyid du / /
'khrig smras bde ba myong 'dun pas / /
smra bar 'dod pa rgyun chags kyis / /
mtshan don yod cing mtshan bsten rung / /
tha snyad bzhi ldan tha mal lus / /
rdzu 'phrul chos can ma yin mor / /
mtshan nyid lnga ldan ngag smras pas / /
don go las gyur dngos gzhi 'o / /
sel ba tshig zur bzlog pas gdon /
! /
bsnyen bkur bsngags pas khyad par du / /
byas pa ma gtogs gzhan gong 'dra / /
tshul ldan dge chos tshangs spyod can| /
bdag la 'khrig pas bsnyen bkur na / /
mchog dang phul byung khyad par 'phags / /
bzang mdzes dge dang mtshed par 'os / /
bstod 'os rgya che rnam pa dgu / /
ches mchog la sogs rnam dgu zhes / /
bslab @# / /
gsum brjod pa'i tshan pa gcig /
dge chos can gyis ting 'dzin dang / /
tshangs par sbyod pas shes rab bstan / /
re re brjod pa'i mtshan gsum dang / /
tshul ldan dge chos snga phyi bsgyur / /
de bzhin tshul ldan tshangs spyod dang / /
dge chos tshangs spyod kyang bsgyur nas / /
gnyis gnyis brjod pa'i tshan drug bcas / /
bco brgyad tshan bcu lung las gsungs / /
ma brjod tshan gcig don gyis thob / /
gsum las re re sngar smos nas / /
gzhan gnyis snga phyi bsgyur ba yi / /
mu drug la yang mdor bsdus sbyar / /
gsum ga ma brjod ma bgrangs na / /
bsnyen bkur bsngags pa'i lhag ma ni / /
bco brgyad tshan pa bcu drug srid / /
mo yis bsngags par yi rang zhing / /
smras pa phyir la bzlas pas kyang / /
bdag dang 'khrig pa gang rung dang / /
ma sbyar sbos grangs dngos dang mnyam / /
gnyis ka ma sbyar nyes byas kyang /
! /
smyan gyi gleng gzhi mnyan yod du / /
ri dwags 'dzin gyi bu nag pos / /
smyan byas byung la bcas ma mdzad / /
byung la bcas pa mnyan yod du / /
drug sdes smyan byed pa las bcas / /
dgag bya gzhan chags nyon mongs shing / /
rang nyid pham pa'i rgyu ru gyur / /
ngo ti bcas ldan dge slong gis / /
'du shes gzhi rnam ma dor 'dzin / /
'khrig pas mthun 'dod rgyun chags kyis / /
skyes pa bud med gnyis ka ni / /
mtshan don yod cing mtshan bsten rung / /
tha snyad bzhi ldan tha mal lus / /
rdzu 'phrul can min rang las gzhan / /
gnyis kyang shes rgyud mtshan las gzhan / /
mthun par mi gnas mthun bsgrub phyir / /
de gnyis rang ngam yang na ni / /
tha snyad lnga ldan tha mal lus / /
de nyid la ni dbang ba la / /
'phrin mnos gzhan la go bar byas / /
snga mar brjod pa'i 'phrin gsum mam / /
de dang 'dra ba byed zhugs pas / /
gnyis kyi gnyis phrad dngos gzhi 'o / /
tshig zur bzlog pas sel par 'gyur / /
mthun pa ma thob smyan byed na / /
'phrin pa re la sbyor sbom re / /
mthun las nyams la 'phrin gcig gis / /
sbyor sbom gcig bskyed dngos gzhi rdzogs / /
rnam 'byed las gsungs chung ma bdun / /
chu tshigs byin dang rin chas nyos / /
btsan 'phrog thob pa dam pa gsum / /
dang sam 'dus dang gos zas 'tsho / /
kha dum thang 'ga' phrad bzhi dman| /
mdza' na mo ni bcu yin te / /
pha ma ming po phu nu mo / /
gyos gyug nye du rigs dang rus / /
rnam par 'khrugs pa med dang bcu / /
gtan gyi chung mar mi byed kyang / /
re zhig mdza' na mo nyid du / /
lan gcig gnyis gsum phrad zin kyang / /
bzhi par sprad na lhag ma ste / /
lnga par sprad na spom po nyid / /
mthun pa nyams byed 'thab tshigs bdun / /
'thab mod 'thab 'og dum pa bcad / /
rde'u gsum gtor dang chog btang / /
chung @# / /
ma min bsgrags dril bsgrags pa'o / /
'thab pa nyid bzhin gzhan lnga la'ang / /
mod 'og sbyar bas bcu gnyis thob / /
phra mas mdza' gcugs nyams srid phyir / /
'thab tshigs de rnams mtshon pa tsam / /
dman pa bzhi yi dbang byas nas / /
'thab tshigs re la smyan re byas / /
mthun pa re thob lhag ma bdun / /
dam pa gsum gyi dbang byas nas / /
mthar thug grub ba'i ltung ba bdun / /
dang po gsum la nyes byas re / /
bzhi pa lnga par sbom po re / /
drug bdun bsdums pas mthun thob na / /
lhag ma gnyis dang sbyor sbom gnyis / /
rgyu mtshan skyes ba bud med la / /
yid 'ong bya ba gcig pa dang / /
sprod la phyogs ba'i gcugs gsum las / /
'thab mod 'thab 'og dum bcad la / /
yid 'ong nyams kyang gcugs pa gzhan / /
ma nyams phyir na nyes byas tsam / /
rdi'u gsum gtor dang chog gzhan la / /
gcugs gzhan nyams kyang sprod phyogs pa'i / /
gcugs nyams med phyir sbom po tsam / /
drug pa bdun par gcugs gsum ga /
nyams pa'i phyir na lhag ma gnyis /
! /
spyod lam bzhi shong snod min la / /
khang pa khang chen nyes ltung med / /
lam srang dog par de brtsigs na / /
gzhan la gnod 'tshe'i nyes skyon srid / /
de bzhin rim lhag brtsigs na yang / /
de gsum las gzhan gnas gyur kun / /
rang rang skabs kyi na smad 'gyur / /
dmigs bsal lhan cig nyal ba dang / /
dben par 'dug 'greng dngos gzhi rdzogs / /
bzhi shong tsam gyi gnas nyid las / /
khang pa'i sbom po gnas gyur gzhan / /
rang rang ltung ba rdzogs par bskyed / /
ba rang khang pa khang chen khyad / /
gcig don tshogs don yin gsungs pa / /
ston pa gcig phyir brtsigs pa'i gnas / /
khang chen min par thal ba dang / /
sdig byed bzhi phyir brtsigs pa'i gnas / /
khang chen nyid du thal ba dang / /
gnyis gsum tsam phyir brtsigs gnas de / /
gang yang min par thal bar 'gyur / /
gcig don tshogs don zhes pa de / /
dngos gzhi bskyed pa'i yan lag las / /
ngo bo'i khyad par bstan pa min / /
sog gis gang zag dge 'dun dang / /
dkon mchog gzhan gyi gnas la gsungs / /
rang lugs khyim pa'am rab byung gi /
gang zag don du brtsigs gnas dang / /
mchog gsum don du brtsigs gnas de / /
rim bzhin khang pa khang chen gsungs / /
'on kyang 'phags pa gcig gi phyir / /
brtsigs gnas sogs kyi steng nas dpyad /
! /
khang pa'i gled gzhi mnyan yod du / /
dge slong rab mang 'dod ches kyis / /
khang pa brtsigs las lhag mar bcas / /
dgag bya 'dod ches srog chags la / /
gnod cing rtsod rgyas don bya mang / /
ngo ti bcas ldan dge slong gis / /
'du shes sngar bzhin kun slong ni / /
sa gzhi g.yo @# / /
byad gzhan las btsal / /
ma dag srog chags phra mo gnas / /
rtsod bcas brtsam du mi rung bar / /
dkon mchog gsum las gzhan ched du / /
mngon gyur bdag po gcig don du / /
khang pa gnas kyi ngo bor grub / /
spyod lam bzhi shong tshad las lhag /
byed 'phro min pa brtsigs pa las / /
phal cher thog phub dngos gzhi 'o / /
tshig zur bzlog pas sel ba gdon /
! /
khang chen gleng gzhi ko sham b+hir / /
drug sdes brnyas pa mi bzod pas / /
khang chen brtsigs las lhag mar bcas / /
gzhan rnams sngar dang 'dra ba la / /
bdag po'i grangs dang ched du bya / /
btsal dang tshad las lhag pa dang / /
gnas kyi mtha' tshad khyad par te / /
khang pa khang chen khyad par lnga / /
gzhi med bag tsam gleng gzhi ni / /
rgyal po'i khab tu mdza' bo dang / /
sa las skyes kyis nyams 'dun gyis / /
gyad bu nor la gzhi med par / /
sbyor ba gsal dang mi gsal bas / /
pham pas skur ba btab pa las / /
gzhi med bag tsam lhag mar bcas / /
dgag bya rang gi rigs la gnod / /
ngo ti bcas ldan dge slong gis / /
lta ba chos su mthun gyur na / /
mtshan ni mthun dang mi mthun rung / /
bsnyen rdzogs gsor rung yan chad ldan / /
lta ba chos su mi mthun na / /
bsnyen rdzogs pham pas ma gos shing / /
tha snyad gsum ldan tha mal lus / /
bdag las gzhan pa ma dag la'ang / /
nyams 'dun rgyun ni ma chad kyis / /
sbyor ba gsal dang mi gsal bas / /
pham pa dngos gzhis skur ba'i tshig /
mthong thos dogs pa'i gzhi med par / /
mthong thos dwogs par smras pa dang / /
mthong thos dwogs pa brjed bzhin du| /
mthong thos dwogs par smras pa dang / /
thos la yid ches mi ches dang / /
dwogs mi dwogs par mthong brjod dang / /
dwogs la mthong zhes smras pa'i don / /
tha snyad lnga ldan tha mal lus / /
bdag las gzhan pas go ba'i tshe / /
gzhi med bag tsam dngos gzhi 'o / /
ma dag skur la shes 'khrul dgos / /
dge slong pha ma las gyur kun / /
ma nyams mtshan lta mthun dgos kyang / /
dmigs bsal skur 'debs sdig che'i phyir / /
dog tu bkag pas de mi dgos / /
pham pas skur na lhag ma dang / /
lhag mas skur na ltung byed dang / /
gzhan gyis skur na nyes byas su / /
gsungs pa gang yin sbyir btang yin / /
dmigs bsal ma ning sbubs med kyi / /
mtshan mar mi tshangs sbyod do zhes / /
sbom pos skur kyang sbom por rigs /
! /
bsgo gyur thun mong dgos pa'i don / /
lung las bzhams bsgo gsol bzhi'i las| /
bsgo gyur ltung ba re re la / /
re rer gsungs pa tshig gcig bsdus / /
pha ma'i thun mong bsgo gyur ltung / /
dge 'dun dbyen dang dbyen rjes phyogs / /
khyim sun bka' blo mi bde dang / /
sdig lta mi gtong @# / /
ltung byed lnga / /
ma yi sger chos bzlog pham dang / /
dkon cog gtong dang 'thab dkrol byed / /
sde zhing gnas dang gnas 'jug lnga / /
lung las dngos gsungs gzhan yang dpyad /
! /
thun mong yan lag bzlog pa lnga / /
gsum pa ma rdzogs rdzogs pa las / /
sbyor sbom dngos gzhi gnyis yod phyir / /
bzlog pa lnga las med na yang / /
de yis bskyed pa'i ltung ba drug /
'on kyang rin phred lnga tsam gsungs / /
bzhams bsgor mi gtong sbyor ltung brtsam / /
gsum pa'i mtha' la dngos gzhi rdzogs / /
bzlog pa yan lag dgos pa dang / /
bzlog grangs sbyor ba'i ltung grangs dang / /
bzlog skabs ltung ba'i gnas skabs mthun| /
bzlog gong nyes byas bsgo gyur min /
! /
dbyen gyi gleng gzhi rgyal khab tu / /
lhas byin dge 'dun 'byed las bcas / /
de yis 'khor lo'i dbyen byed phyir / /
dbyen lhag gleng gzhir rung ngam dpyad / /
dgag bya rang gi rigs la gnod / /
ngo ti bcas ldan pha ma gnyis / /
bsnyen rdzogs gsor rung yan ldan gyis / /
'byed par 'dod pa ma chad pas / /
dge 'dun chos las chos min pa'i / /
phyogs su 'byed par byed pa la / /
bzhams bsgo gsol bzhis bzlog byas kyang / /
mi gtong las gyur dngos gzhi 'o / /
ston pa zhal bzhugs dge 'dun longs / /
dge 'dun dbyen la brtul bar byed / /
chos dang mthun pas bzlog pa dang / /
las brjod gsum mthar mi gtong ba'i / /
yan lag lnga yis dngos rdzogs par / /
bam po lnga bcur gsungs pa'i phyir / /
deng sang dbyen lhag mi rdzogs snyam / /
dge 'dun dbyen dang mtshams med dang / /
dbyen byed lhag ma gsum po ni / /
ngo po ldan pa las dang po / /
dge slong ma dang dge 'dun phyed / /
bzlog dang mthar thug 'byed po ste / /
khyad par brgyad kyis rnam par phye /
! /
rjes phyogs gleng gzhi rgyal khab tu / /
lhas byin 'khor bzhis lhas byin gyi / /
dbyen grogs byas pas lhag mar bcas / /
gzhan dag sngar bzhin rjes phyogs 'dir / /
dbyen grogs byed pas khyad par byas / /
khyim sun gleng gzhi mnyan yod du / /
nab so dang ni 'gro mgyogs kyis / /
khyim sun phyung bas dge 'dun gyis / /
bskrad tshe de la skur 'debs pa / /
bzlog kyang mi gtong ba las bcas / /
dgag bya khyim pa'i sdig rkyen byas / /
de dang dge 'dun thugs bder gnod / /
ngag gi sdig pa chen po 'thob / /
do ti bcas ldan gsor rung ba / /
rang gzhan nyes pa bsgrags byas pas / /
khyim pa ma dad byas pa la / /
dge 'dun las kyis bskrad yul des / /
'du shes ma 'khrul kun slong ni / /
skrod la skur 'dod rgyun chags kyis / /
chos drug dang po lnga yi steng / /
skrod byed tshogs su longs pa yis / /
chos ldan las kyis bskrad pa la / /
'gro ba bzhi yis skur ba'i ngag /
tha snyad lnga ldan tha mal @# / /
lus| /
bdag las tha dad la smras pa / /
bzhams bsgo gsol bzhis bzlog byas kyang / /
mi gtong las gyur dngos gzhi 'o /
! /
gleng gzhi ko 'u sham bi ru / /
'dun pas gleng ba mi 'dod pas / /
bka' blo mi bde smras las bcas / /
dgag bya tshul khrims sems bder gnod / /
do ti bcas ldan dge slong ni / /
gleng dran byas dang 'brel ba yis / /
'du shes ma 'khrul kun slong ni / /
gleng ba 'gog 'dod rgyun chags kyis / /
drug ldan ltung ba gleng ba por / /
dge slong kun gyis bdag nyid kyi / /
bslab gzhi kun la ma gleng zhes / /
smras pa bzhams bsgo gsol bzhi yis / /
bzlog kyang mi gtong dngos gzhi 'o / /
! / /
spang ltung thun mong mdo bcu bdun / /
spang la bsdos bral ko lpags las / /
las 'das rang nyams chung dge 'dun / /
'di la med gtso zhu ba las / /
lhag bcu rnam par 'byed las btus /
! /
mdor bsdus phran tshegs las zhes gsungs / /
de'i dang las la rab byung dang / /
rang bzhin zhag bdun chung dge 'dun / /
bdun gyis mdor bsdus rtogs pa dang / /
rnam brtags rjes zhugs 'di gsum ni / /
gsum gyis tshig tshogs bskyungs pa dang / /
nyin gnas spang bsdos de yod ltung / /
'di la med gtsos gnyis rtogs byed /
! /
de'i dang po yis pho brang skabs / /
don 'dir skya rengs thar dgongs zhes / /
bkar bas dus 'brel gzhan rnams la / /
skya rengs dang po mdor bsdus sbyar /
! /
las la 'das nas zhu ba las / /
gso dgag nyi shar tshun 'chags gsungs / /
dus 'brel las gzhan 'chags par spyar /
! /
rab byung don dus rnam 'byed las / /
gzhan don snod 'chang ltung med gsungs / /
bdag 'brel bcu bdun gzhan la sbyar /
! /
rang bzhin las nyams zhu ba las / /
dgung lnga lags nas sems 'khrugs na / /
gos 'chang rang stobs mi 'byung bstan / /
de yi shan dang zla 'jog sogs / /
zhag tshogs kun gyi bar 'khrugs na / /
dngos shan gnyis ka mi 'byung spyar /
! /
zhag bdun pa ni rnam 'byed las / /
mar dang 'bru mar sbrang rtsi hwags / /
so sor rigs mthun rdegs gsungs pas / /
bur zhag bdun rtsir rigs mthun sbyar / /
chung ba nyid ni zhu ba las / /
'chang spang bshags tshe chos gos kyi / /
tshal ba'i dam dum mi spang gsungs / /
spang ltung nyer dgu gzhan bshags tshe / /
dngos po dam dum mi spang sbyar /
! /
dge 'dun gyi yang zhu ba las / /
dge 'dun gos kyis bral gnyis byung / /
bshags tshe gos de mi spangs gsungs / /
dge 'dun rdzas kyis bskyed pa gzhan / /
bshags tshe dngos de mi spang sbyar / /
rnam brtags rjes zhugs rnam 'byed las / /
rdzas de brtags na 'chang gnyis dang / /
zla 'jog dngos shan ltung med bstan / /
rang stobs @# / /
ltung med snga ma dang / /
shan stobs ltung med phyi mas bsdus /
! /
'di gsum zhes pas rnam 'byed las / /
sra brkyang bting na 'chang bral 'jog /
ltung med re gsungs tshig gcig bsdus /
! /
nyin mtshan dang pos rnam 'byed las / /
'chang gnyis bral gnyis 'jog gnyis 'chab / /
nub lhag spang bsnyil lhan cig nyal / /
de ltar bcu gcig skya rengs dus / /
dngos gzhi'i ltung bar gyur gsungs pas| /
don gyis rang rang mtshan mo'i mthar / /
sbyor ltung re gsungs bsdus sam snyam / /
'phyis gnyis dmag gnas snang nyal sbyar /
! /
gnas la sbyor bas rnam 'byed las / /
'chab dang nub lhag lhan cig nyal / /
gsum la sbyor ltung re gsungs bsdus / /
dmag gnas snang bcas spang bsnyil sbyar / /
spang bas rnam 'byed ko lpags gzhir / /
chos gos bskur ba ma phyin na / /
bskur bya skur byed gnyis ka la / /
ltung med snga phyi'i phyed kyis bsdus / /
'khrur 'jug rmel 'jug 'thag 'jug dang / /
ras chen brtang byung nyid dang lngar / /
thun mong dngos pos na smad du / /
zhu bar gsungs pas de'i shugs kyis / /
de dag dngos gzhir 'ba' zhig gi /
yin pa dgos par bstan rnams bsdus / /
bdag 'brel gzhan la rang gi dang / /
rang nyid 'ba' zhig ci rigs sbyar /
! /
bsngos pas rnam 'byed ko lpags gzhir / /
'chang 'jog bzhi'i skabs gzhan bsngos na / /
ltung med re gsungs tshig gcig bsdus / /
bdag 'brel bcu bzhir ltung med sbyar / /
rnam 'byed ko lbags gzhi gsungs phyir / /
spang bsdos de las bsdus sam dpyad| ! /
de yod na yis rnam 'byed las / /
'chang 'jog bzhi'i dngos sngar rnyed kyis / /
phyis rnyed shan brdeg re gsungs bsdus / /
chos gos zla phyed ma brlabs pas / /
gos rigs gzhan la shan 'byung sbyar| ! /
ltung de yod nas rnam 'byed las / /
'chang bral 'jog dang slong rigs dang / /
rin thang so sor bskur ba dang / /
snod 'chang gsog 'jog dgu'i dngos po / /
ma spangs ltung de ma bshags tshe / /
yo byad gang rung nyer 'jog na / /
ltung shan 'byung zhes tshig tshogs bskyungs / /
nyer gcig gzhan la ltung shan sbyar /
! /
'di la med pas zhu ba las / /
gos lhung sman gsum nyams stor nas / /
ltung ba bshags nas slar rnyed na / /
spang mi dgos zhes gsungs pa bsdus / /
nyer bdun gzhan la'ang mi spang sbyar /
! /
nyin mtshan sogs bzhi dus 'brel dang / /
spang ba sogs bzhi bdag 'brel dang / /
'di la sogs lngar shan 'brel dang / /
chung ba sogs gsum phyir bcos 'brel / /
'di gsum 'chang bral 'jog gsum dang / /
'brel ba'i thun mong yan lag bstan /
! /
dus 'brel thun mong spyi don la / /
yan lag khyab pa gang la na / /
dge @# / /
dge slong pha yi dbang byas nas / /
TI kas gsungs tshod bco lnga ste / /
'chang gnyis bral gnyis zla 'jog dang / /
ras chen brtad dang gsog 'jog dang / /
dmag gnas 'chab dang nub lhag dang / /
snang bcas spang bsnyil lhan cig nyal / /
ma yi 'chab pham mtshan bral dang / /
sngas gnyis gnas med nyes sogs la / /
rang rang mtshan mtha'i skad cig sbyar /
! /
zla 'jog sum cu ras chen phyed / /
'chang gnyis zhag bcu gsog 'jog bdun / /
dgon bral zhag drug nub lhag gsum / /
gzhan la zhag gcig mtshan mtha' sbyar / /
rin phreng nyin mtshan zhes pa'i mdos / /
dus 'brel bco lnga'i 'chang bral 'jog /
drug las gzhan dgur mi sbyar te / /
'phyis gnyis dwogs pa bcad mi dgos / /
gzhan bdun mtshan nyid gnas pas ston / /
'chang bral 'jog sngas brgyad la gsungs /
! /
skya rengs snga logs mtshan mtha' ste / /
mtshan mtha'i snga logs sel bar 'gyur / /
sel bar gnang la tshad bzung phyir / /
'chang bral 'jog 'phyis gnyis gnyis te / /
spang ba brgyad la sbyor ltung med / /
ma gnang tshad bzung yin pa'i phyir / /
dmag gnas 'chab dang nub lhag dang / /
snang bcas spang bsnyil lhan cig nyal / /
gnas 'brel bdun la sbyor ltung zhes / /
gnas la sbyor bas dmigs kyis bsal / /
dmag gnas sbyor ltung nyin mor yang / /
zhag 'das yan lag dgos rnams kyi / /
dngos gzhi nyin mo'i dang por rdzogs / /
rang rang dus 'das nas gzhan gyi / /
nyin mo'i dang po gang yin na / /
skya rengs dang po de 'o gsungs / /
thams cad du ni ma nges te / /
pho brang 'gro dang chu brtag skabs / /
skya rengs tha ma'i skad cig dang / /
rkyen gyis las la 'das pa'i cho / /
gzhan gyi nyi shar skad cig ces / /
las la 'das nas dmigs kyis bsal /
! /
bdag 'brel yan lag khyab pa ni / /
'chad gnyis 'jog gnyis 'jug gnyis dang / /
'phyis gnyis bcu tshan bar ba yi / /
dngos po rang gi yin pa la / /
rang gir shes pa dngos gzhir sbyar / /
sel ba gzhan la gzhan gyir shes / /
'chad gnyis zla 'jog 'phyis gnyis te / /
lnga la ltung ba med par 'gyur / /
rin chen reg la 'ba' zhig dang / /
bcu gnyis gzhan la na smad 'gyur /
! /
rang gzhan thun mong dbang gyur na / /
chos gos 'chang 'jog snod 'chang dang / /
gser dngul reg la spang ltung dngos / /
zhu bar 'khrul 'jug sogs lnga la / /
na smad gsungs pas gzhan dgur sbyar / /
rang la gzhan 'khrul 'chang gnyis dang / /
'phyis gnyis zla 'jog ltung ba med / /
bsam pa'i don dang phrad med phyir / /
rin chen longs pa'i na smad 'gyur / /
na smad don dang phrad med phyir / /
bcu gnyis gzhan dag ches na smad / /
gzhan la rang gir 'khrul 'gyur na / /
bco brgyad kun @# / /
la na smad gsungs /
! /
rang dang gzhan la gzhan gyir shes / /
'chang 'jog 'phyis drug mtho gang ste / /
bdun la ltung med gser dngul reg /
longs pa gzhir gtogs nyes pa yod / /
gzhan bcur rnam bzhag ltung med kyang / /
bslab ltung yod cing gzhan gyi la / /
rang gir shes na bco brgyad po / /
kun la na smad rin phreng gsungs /
! /
bdag 'brel mi 'byung thabs gsum ste / /
khyim pa rab byung ci rigs bsngos / /
yang na rab byung don du bsrel / /
lhag dang mkho ba'i yo byad du / /
brlabs te brtags na ltung med ces / /
bsngos sogs gsum gyis rim bzhin bstan /
! /
shan 'brel thun mong dgos pa ni / /
shan ltung spang ltung gis 'jigs nas / /
byin rlabs phyir bcos la brtson 'gyur / /
bsdus don khyab dbye mtshan nyid dang / /
rdeg dus ngo bo sgra bshad drug /
zhag shan 'chang gnyis 'jog gnyis dang / /
zla phyed ma rlabs gos lngar khyab / /
ltung shan dman pa'i gang zag gi /
spang ltung sum cu kun la khyab / /
dbye na zhag shan spang shan gnyis / /
gos lhung sman shan dang po dang / /
ltung ba'i shan ni gnyis pa 'o / /
brdeg bya byin brlabs yod med las / /
zhag shan khyad can yin min gnyis / /
khyad can min la'ang gos lhung gi /
khyad can min pa gnyis su nges / /
khyad par can la'ang gos lhung sman / /
gsum gyi zhag shan khyad par gsum / /
zla phyed ma ba rlabs gos ma gtogs / /
gos lhung rdeg byed byin rlabs med / /
sngar dang mnyam rnyed gnyis gnyis so / /
brdeg bya byin rlabs yod med las / /
khyad par can ni yin min gnyis / /
khyad par can la brdeg bya de / /
phyi dang dus mnyam gnyis yod kyang / /
gcig shos la ni brdeg bya de / /
rdeg byed de las 'phyi ba dang / /
bcas rigs mthun pa zhig kyang dgos / /
sman shan brdeg bya rdeg byed gnyis khyad can rdzas rigs gcig pa dgos / /
snga phyir rnyed pa khyad med cing / /
zhag gcig yan man brlabs pa dgos / /
zhag shan rdeg byed khyad par can / /
ma yin pa yi mtshan nyid ni / /
ltung ba skyed byed zhag lon chos / /
gzhan la 'dres par byed po gang / /
brdeg bya gos lhung ci rigs pa / /
byin rlabs med la brdeg pa 'o / /
zhag shan brdeg bya khyad par can / /
ma yin pa yi mtshan nyid ni / /
gos lhung ci rigs byin rlabs med / /
ltung bskyed zhag lon 'dres bya'o / /
zhag shan rdeg byed khyad can gyi / /
mtshan nyid ltung ba skyed byed kyi / /
zhag lon chos de chos gzhan la / /
'dres par byed pa po yin pa / /
brdeg bya gos lhung sman gang rung / /
byin rlabs ldan par brdeg pa 'o / /
zhag shan brdeg bya khyad can gyi / /
mtshan nyid gos lhung sman gang rung / /
byin rlabs ldan zhing ltung bskyed kyi / /
zhag lon chos de 'dres bya 'o / /
spang shan rdeg byed mtshan nyid ni / /
spang ba'i @# / /
ltung byed dngos gzhi yin / /
gang zag dman pa'i rgyud dang 'brel / /
ngo bo shes shing dran nus pa'o / /
spyir na spang dgos rnam pa gsum / /
spang ltung byung ba rang stobs dang / /
spang shan brdeg pa'i gzhan stobs dang / /
spang ltung 'du shes 'khrul stobs kyis / /
spang ba gsum las tha ma ni / /
spang ltung min yang dngos spang dgos / /
spang shan brdeg bya mtshan nyid ni / /
spang ltung byung ba'i phyi nas rnyed / /
da ltar spang bar 'os pa 'o /
! /
zhag shan rang rang mtshan mthar brdeg /
de ma thag tu shan ltung bskyed / /
rin phreng brdeg bya naM grub na / /
de ma thag tu zhag shan brdeg /
snga phyi'i gos kyi zhag sdoms pas / /
zhag bcu 'das na 'chang ltung gsungs / /
spang shan brdeg bya rnyed dus nas / /
spang dgos nyid du brdeg pa 'o /
! /
zhag shan ngo bo brdeg gzhi las / /
ltung ba 'gyur la spang dgos 'gyur / /
spang shan ngo bo brdeg gzhi las / /
ltung bar mi 'gyur spang dgos 'gyur / /
sgra bshad rdeg byed gzhan nyes pa / /
brdeg bya gzhan la gos pas shan /
! /
rang dbang kha skong re ba med / /
khru gang yan gyi zhag bcu'i gos / /
de 'dra'i kha skong re ba can / /
zla 'jog gi ni gos kyi rigs / /
'khor gsum khebs pa'i tshad longs na / /
re yan zla 'jog gos rigs min / /
shan la mu bzhi brtsi tshul ni / /
rigs log shan 'byung shan mi 'byung / /
mi log mi 'byung shan 'byung bzhi / /
gos la rnam par brtags byas na / /
rang stobs ma zad shan 'byung yang / /
nyams zhes rjes zhugs nyams pas bstan / /
zhag tshogs bar du sems 'khrugs na / /
rang gzhan stobs kyis ltung skyed pa / /
nyams par rang nyams zhes pas bstan / /
gos lhung zla 'jog ma brlabs pas / /
bcas pa rigs mthun de gsum la / /
so sor shan ltung bskyed do zhes / /
de yod na yis gsal bar bstan / /
mar dang 'bru mar sbra rtsi sogs / /
zhag bdun bcas pa rigs mthun yang / /
rdzas rigs mi mthun mi rdeg ces / /
zhag bdun pa yis dmigs kyis bsal / /
cho gas gzhi rigs mi mthun phyir / /
brlabs dang ma brlabs phan tshun min / /
spang ltung phyir bcos ma byas par / /
ltung byed de dang ldan yod na / /
yo byad rigs mthun rigs mi mthun / /
phyis rnyed kun la shan byung zhes / /
ltung de yod na zhes pas bstan / /
phyir bcos dang 'brel thun mong spyir / /
dgos don bcos pas ltung dag 'gyur / /
bsdus don spang ltung phyir bcos la / /
yo byad spang ba'i yul dang rten / /
dngos po gnas dang yun tshad lnga / /
lhung bzed lhag btsal dge 'dun la / /
gzhan rnams dge slong chos drug ldan / /
ltung ba ming rigs mthun ma 'byung / /
spang dang ma spang shes par spang / /
rten ni bsnyen rdzogs gso rung ldan / /
lus shes tha mal @# / /
rang bzhin gnas / /
gang zag khyad par can min zhing / /
gnas nas ma phyung lnga ldan gyis / /
dngos po spang ltung byung gzhi 'am / /
spang shan brdeg pa gang yang rung / /
da lta spang bar 'os pa spang / /
gnas ni gnas khang tha dad de / /
bla gab tha dad tsam mi rung /
! /
lhung bzed lhag btsal phyogs gcig dang / /
byin 'phrog dngos po gtan du spang / /
gzhan rnams phyir bcos bya ba'i phyir / /
zhag gcig bral bas re zhig spang / /
gos zas snod spyad rin chen chung / /
bgo ris ma bcad dge 'dun rdzas / /
dngos po rkyen gyis med gyur gsum / /
mi spang chung sogs rim gyis bstan / /
dang po gsum 'brel thun mong ni / /
'chang bral 'jog pa'i spang ba gsum / /
sra brkyang gting chags ldan pa la / /
mi 'byung sra brkyang kha skong dang / /
srung byed de dang bral na byung / /
de yang gsum bting dbang du byas / /
gcig las ma bting gnyis bral dang / /
gnyis las ma bting gcig bral 'byung /
! /
'chang ba 'bral ba 'jog pa dang / /
'khrur 'jug pa dang len pa dang / /
slong dang stod g.yogs smad g.yogs bcas / /
rin thang so sor bskur ba'o / /
'chang ba'i gleng gzhi mnyan yod du / /
dge slong gos mang 'chad las bcas / /
rgyal po'i khab tu 'od bsrungs kyi / /
byung ba la brten ma brlabs par / /
zhag bcu 'das spang rjes su bcas / /
dgag bya rang nyid 'dod pa che / /
ngo ti sa brkyang mi ldan pas / /
rang nyid dbang gos rung tshad ldan / /
kha bskad re bcas kha bsogs min / /
gnas skabs dbang byar yod pa ste / /
ma brlabs brlabs kyang shan brdeg pa / /
rang don gos 'chang 'dod rgyun gyis / /
ma brlabs 'jog ste rang shan gyis / /
zhag bcu'i mtshan 'das dngos gzhi 'o / /
gos de gzhan gyi mdzod tshung par / /
rang nyid gos kyis mi phongs na / /
bsngo la rang dbang yod pa'i phyir / /
zhag bcu 'das na spang ltung bskyed / /
de nas zhag rer spang ltung re / /
zhag rer nub lhag re 'byung bzhin / /
'bral skabs snam sbyar bzhag rung ba / /
dge slong sgo glegs bcas gnas dang / /
char 'bab 'bab tu dwogs pa dang / /
'bab chu'i pha rol 'gro 'dod dang / /
sra brkyad gting gnas gnad thob lnga / /
bzlog par de med 'gro ba bkag /
chud 'dza' srung byed gnyis yod sar / /
snam sbyar khyer pa'i nyis byas dang / /
gnyis med snga yod phyi med la / /
ma khyer nyes byas kun la byung / /
bzlog par ma khyer nyes byas ni / /
ma gnang sra brkyang ma bting la'o /
! /
'bral ba'i sleng gzhi mnyan yod du / /
dge slong rab mang chos gos dang / /
'bral bar byed las spang bar bcas / /
dgag bya rtags nyams chud zos 'gyur / /
ngo ti sra @# / /
brkyang mi ldan zhing / /
snam sbyar mi 'bral gnang ma thob / /
dgon pa'i yi dam mi ldan pas / /
rang gi 'tsho ba'i yo byad kyi / /
byin ldan gos gsum rung tshad ldan / /
'jigs dbang grong du ma bzhag dang / /
mtshams gzhan 'bral 'dod 'bral byed pas / /
zhag gcig mtshan 'das dngos gzhi 'o / /
bdag po gzhan na khang gcig 'bral / /
khang gcig nor gzhan tsam gyis min / /
khyim gcig dang ni khyim gnyis dang / /
khyim gyi tshogs dang ldan pa dang / /
rtsig pa rib ma 'obs bskor dang / /
rnam bzhir bya ba grong dang khyim / /
rten 'gro mu stegs 'tshong rdal dang / /
'tshong khang dgra khang g.yul dang ni / /
g.yul tshoms gru dang shing rta dang / /
ljon shing kun dga' r+wa ba yin / /
lam du 'gro sdod nyal 'dug dang / /
thad kar yang ni de bzhin te / /
mtshams gzhan nyal ba tha ma yi / /
sde tshan yang dag bsdus pa yin / /
grong dang grong mang nye 'khor ni / /
gcig dang tha dad rnam pa bzhi / /
khyim sogs de bzhin bcu gnyis kyi / /
thun mong gnas su mi 'bral te / /
nor lta gcig gnas su yang ngo / /
lcags ris bskor ba'i gnas khang dag /
tha dad gnas kyang mi 'bral la / /
mkha' mtshams gzhan gyis chod pa'i phyir / /
shing ljon yal 'dab ma reg 'bral / /
ba glang drug gi shing rta'i lam / /
zheng la 'dom dgu nye 'khor gcig /
rtsig pa rib ma 'obs bskor la / /
khor yug 'dom dgu drug gsum yang / /
gsum gas bskor na ring ba yi / /
mtha' nas mtha' tshun nye 'khor gcig /
mtshams med lam du ma chod na| /
mdun rgyab gzhu 'dom zhe dgu dang / /
zheng la skye rgus lam gcig tu / /
gtogs par shes pa tshun yang ngo / /
bdag po gzhan dang chus chod mtshams / /
drung na gnas kyang 'bral bar gyur / /
gcig na grong khyer thog 'brel lam / /
yal 'dab 'brel ba'i nags kyi tshal / /
dbus nas rgyang grags tshun mtshams gcig /
'khor gsum khebs na chos gos kyi / /
tshal bur byin yod ma khebs gzhan / /
bzang ngan med par phyed tshal na / /
gcig byin med kyang bsrung dgos dpyad / /
mtshan lta mi mthun gzhan gnas kyang / /
thun mong dbang sar mi 'bral lo /
! /
zla 'jog gleng gzhi mnyan yod du / /
dge slong mang pos kha bsogs gos| /
ma brlabs zla ba 'das las bcas / /
dgag bya 'chang 'dra ngo ti ni / /
dge slong sra brkyang mi ldan zhing / /
chos gos rnam gsum ma tshang bas / /
rang nyid kyi ni kha bsogs gos / /
rung ba tshad ldan dbang byar yod / /
ma brlabs brlabs kyang shan brdeg pa / /
ma 'khrul shes pas rang don du / /
zla 'das 'jog 'dod rgyun ldan gyis / /
ma brlabs 'jog ste zhag sum cu'i / /
mtshan mo'i mtha' 'das @# / /
dngos gzhi'o / /
chos gos gsum ga tshang ba la / /
zla bar gzhag tu ma gnang phyir / /
zla 'jog spang ba 'byung ba min / /
kha dog rgyu las mi rung ba / /
kha bskang gos su mi rung phyir / /
de la re zhing gzhag mi gnang / /
bzhag kyang zhag bcu 'chang spang 'byung / /
rnyed kyang gzhan re gzhag tu gnang / /
nyin zhag snga mar kha bsogs rnyed / /
kha bskang re bcas ma brlabs bzhag /
phyi mar kha bskad rigs mthun rnyed / /
kha skong re rung brlabs kyang rung / /
bsdoms nas 'khor gsum khebs longs na / /
rigs kyang ldog la shan yang 'byung / /
bsdoms kyang 'khor gsum ma khebs nas| /
gos gzhan re yang ma brlabs na / /
rigs mi ldog kyang zhag shan 'byung / /
kha bskang ma grub grub kyang nyams / /
de la re ba rgyun chad na / /
rigs ni ldog la shan mi 'byung / /
nyin gcig snga phyi 'am mnyam gnyis rnyed / /
bsdoms kyang 'khor gsum ma khebs nas / /
gos gzhan re ste ma brlabs na / /
rigs mi ldogs cing shan mi 'byung / /
tshad lhag gos la byin mi 'chags / /
gos kyi gtso dang las che'i phyir / /
snam gding phyi nang gnyis rim bya / /
snam sbyar nges par dras te bcang / /
gzhan dag ma nges gang gi phyir / /
'dod chung rang gi chos gos kyi / /
las kyis sdug bsngal 'gyur phyir ro / /
rdul khru lus khru lag khru ste / /
khru gsum rnam dbye shes par bya / /
rdul khrus gzhal bar bya ba ni / /
khang pa'i tshad dang khri rkang tshad / /
gding ba g.yan dgab ras chen no / /
de dag las gzhan chos gos rnams / /
lus khru'am lag khrus gzhal ba ste / /
lus ring ha cang lag thung dang / /
de las ldog pa'i chos gos rnams / /
rang gi lus khru kho nas gzhal / /
lus tshad lag tshad 'tshams pa yis / /
lag khrus kyang ni gzhal du rung / /
tshes gos gsum gyi rgyu min pas / /
zla 'jog nyes pa bskyed pa min / /
nye du'i thun mong bstan pa'i mdos / /
tshig bskyungs mdor bsdus rtogs par byed / /
bsdus don lung las dngos gsungs pa| /
'khrur 'jug len dang slong slong rigs / /
rin thang so so smel 'jug dang / /
mngon mtshan nyo tshong lhung bzed 'tshol / /
tha ga gnyis dang chos gos gnyis / /
'dug gnas za dang bsod pa nyid / /
gcer bu mgron gnyer grong dang ni / /
khyim gzhan nyid dang nyi shu 'o / /
bam lngar dben par 'dug 'greng dang / /
bsdus par sbyor 'jug za ba dang / /
TI kar yang yang za ba dang / /
me phreng do gsum lhag len la / /
nye min yan lag dgos par gsungs / /
de mtshungs gzhan la'ang dgos par sbyar / /
ma bu lhan cig nyal bkag pas / /
pha dang bu mo'ang mtshungs pa'i phyir / /
lhan cig nyal la de mi dgos / /
sngar dang rgyu mtshan mi @# / /
mtshungs phyir / /
lam 'gro chos ston btsal sngas la'ang / /
longs spyod 'brel skabs pha ma yi / /
bdun rgyud tshun chad nye du'i phyir / /
brgyad rgyud phan gyis dngos gzhi bskyed / /
sems can 'brel skabs yul dus der / /
ngo tsha'i yul du mi byed na / /
ma'i spun gyis kyang dngos gzhi bskyed / /
mngon mtshan nyo tshong ltung bzed 'tshol / /
'dug gnas za bzhi ma gtogs par / /
nye la nye bar 'du shes te / /
zhugs na ltung med bzhir nyes byas /
! /
'khrur 'jug gleng gzhi mnyan yod du / /
'char kas sham thabs sbed ma la / /
'khrur 'jug pa las spang bar bcas / /
chags rgyus rang rigs bslab par gnod / /
gang gis bsnyen sdom ma nyams shing / /
lta mthun tha snyad gsum dang ldan / /
tha mal lus gnas nye du min / /
rdzu 'phrul can min bsten rung mar / /
chos gos gding ba gang yang rung / /
rang nyid kyi yin rang 'tsho ba'i / /
yo byad byin ldan 'khru sogs 'os / /
byed 'phro min zhing rung tshad ldan / /
rang don 'khru sogs 'chol ba'i tshig /
smra 'dod go 'dod rgyun ldan gyis / /
lnga ldan ngag gis 'chol zhugs pas / /
phyogs las byas pa'i dngos gzhi 'o / /
nye du min la der shes dang / /
nye dur the tshom dngos gzhi gnyis / /
nye dur nye min shes pa dang / /
nye dur the tshom na smad gnyis / /
nye du yin min gnyes ka la / /
nyer shes 'khrur 'jug ltung med gnyis / /
'du shes gtso bo ltung ba kun / /
don shes phrad dang ma phrad kyis / /
dngos gzhi dang ni na smad 'gyur / /
ma dag pa la skur 'debs dang / /
byin 'phrog sdig lta 'khrul yang rdzogs /
! /
gos len gleng gzhi mnyan yod du / /
nye dgas ut+pal kha dog mar / /
gos bslangs pa las spang bar bcas / /
chags rgyus rang rigs bslab par gnod / /
ngo ti dge 'dun gos 'bul dang / /
legs smra bsnyen rdzogs byed po min / /
chos gos tshang ba'i dge slong gis / /
dge slong ma'i gos rung tshad ldan / /
ma dang 'brel bar gnas pa ste / /
bzang ngan brje ba las gzhan pas / /
rang don len 'dod rgyun ldan gyis / /
ngag rig byed kyis len zhugs pas / /
thob blo skyes pa'i dngos gzhi 'o /
! /
mnyan du yod par nye dga' yis / /
khyim par gos blangs pa las bcas / /
gzhan nor la gnod rang 'dod ches / /
ngo ti sra brkyang ma bting zhing / /
chos gos tshang ba'i bcas ldan gyis / /
khyim pa nye min rdzas kyis gzhan / /
ci bder stobs min tha mal lus / /
tha snyad lnga dang ldan pa la / /
sbyin bdag rang gi rung tshad ldan / /
ma 'khrul shes pas rang don du / /
slong tshig smra go 'dod rgyun gyis / /
lnga ldan ngag gis slong zhugs pas / /
rin thang kha dog tshad dag las / /
gang bslangs thob na dngos gzhi 'o / /
gang bslangs de las gzhan thob na / /
ma bslangs @# / /
thob phyir ltung ba med / /
bye brag ma phyed gang yang rung / /
thob na spang ba'i ltung byed do /
! /
mnyan du yod par bsam gtan pa / /
bzhi bcus sbyin bdag sgo re nas / /
gos zung gcig gi tshang las lhag /
bslangs ba la brten spang bar bcas / /
sbyin bdag longs spyod nyid la gnod / /
ngo ti sra rkyang ma bting zhing / /
chos gos gsum yan ma tshang bas / /
khyim pa chos ni drug ldan la / /
ma 'khrul shes pas rang don du / /
lhag pa slong 'dod rgyun ldan gyis / /
sbyin bdag rang gi gos rung ba / /
lhag pa tshad dang ldan pa de / /
lnga ldan ngag gis slong zhugs pas / /
thob blo skyes pa'i dngos gzhi dang| /
tshad lhag gos de thob kyang zin / /
mi sbyin 'dod pas mi sbyin byed / /
mi sbyin thag bcad byas pa'i tshe / /
lhag pa mi sbyin dngos gzhi 'o / /
'tsho ba'i yo byad bcu gsum las / /
gang med slong bar rigs gsungs phyir / /
thams cad med pa yan lag min / /
dras pa'i bsam pas gos bslangs na / /
rab byung stod g.yogs smad g.yogs bcas / /
rab tshad gnyis thob lhag slong dang / /
ma dras snyam pas khyim pa'i de / /
rab tshad gnyis thob lhag slong dang / /
mtha' tshad thob na 'bring rab dang / /
'bring tshad thob na rab tshad du / /
kha skong slong ste khru gang yan / /
thob pa las gyur dngos gzhi gsum / /
dras dang ma dras bya snyam pas / /
rab byung rab tshad gnyis lhag thob / /
lhag pa mi sbyin dngos gzhi gnyis / /
khyim pa'i stod g.yogs rab tshang khru / /
srid la bcu gnyis zheng la gsum / /
smad g.yogs srid bdun zheng la do / /
khyim pa'i stod g.yogs chung tshad ni / /
khru phyed lnga dang khru phyed gsum / /
smad g.yogs 'khor gsum khebs pa'o / /
dge slong che tshad gsum dang lnga / /
chung tshad gnyis las phyed phyed bri / /
'bring tshad de gnyis par ma dang / /
snam phran dgu nas nyer lnga bar / /
gsum gsum bcad de glegs pu yang / /
phyed dang gsum bzhi lngar gsungs kyang / /
'dir ni rim pa'i tshad la bshad / /
ma dras snyam pas khyim gos zung / /
chung tshad thob na byin 'chags phyir / /
lhag pa slong na spang bar 'gyur / /
khyim pa'i rab tshad las lhag des / /
dge slong rab tshad snam sbyar gyi / /
nyis rim tshal bu dang bcas pa / /
mi ldang phyir na byin pa min / /
dge slong rab tshad las lhag byin / /
spags pa slong gzhi mnyan yod du / /
nye dgas khyim bdag gang spags las / /
lhag pa bslangs pas spang bar bcas / /
dgag bya sngar bzhin ngo ti ni / /
sra rkyang ma bting gos tshad bas / /
khyim pa chos drug ldan gyi steng / /
rang la gos spags spung chung bar / /
sbyin bdag rang gos rung tshad ldan / /
spags las lhag par rang don du / /
@# / /
ngag gis slong 'dod rgyun ldan gyis / /
ngag gis slong thob dngos gzhi 'o / /
gzhan dag spags pa slong dang 'dra / /
sbyin bdag spung ches so sor spags / /
so sor spags las lhag pa'i gos| /
slong bar 'dod pa slong rigs khyad /
! /
bskur bar sbyor ba brtsam pa'i gzhi / /
sbyin bdag pho nya zhal ta gsum /
khyim pa tha snyad lnga dang ldan / /
tha mal lus gnas zhal ta bas / /
sbyin bdag sems bsdur khas mi len / /
dngos po gos sam de yi rin / /
phal cher rung ba tshad dang ldan / /
sbyin bdag pho nya la bskur zhing / /
pho nyas zhal ta la gtad pa / /
bskul sdad drug las lhag byed dam / /
ma lhag zhal tas sbyin bdag gi /
sems bsdus khas len med pa las / /
len cing thob tshe dngos gzhi rdzogs / /
'ongs sam legs par 'ongs sam dang / /
'dug cig khrus shig zer ba dang / /
zo zhig 'thung zhig zer ba la| /
gos de'i phyir zhes lan 'debs pa'i / /
bskul sgo drug gi gnyis re la / /
mngon par smras dang legs sbyar dang / /
zas skom dbang byas bskul ba bya / /
bskul bas gos de ma grub na / /
zhal ta gang na 'dug phyogs su / /
mtshan ma tsam du lan gsum bsdad / /
bskul bsdod go rim nges can min / /
bskul gnyis sdod bzhis nyes pa med / /
des kyang ma grub sbyin por sbran / /
gsum char mi nyid ces pa'i skabs / /
mi ma yin pa gsum gcig dang / /
gnyis pa gsum du byas pa yin / /
mi yi gnyis pa gsum dag dang / /
gsum gcig de dag mu brgyad do / /
gsum char khyim pa zhes pa'i skabs / /
rab tu byung ba gsum gcig dang / /
gnyis pa gsum du byas pa yin / /
khyim pa'i gnyis pa gsum dag dang / /
gsum gcig de dag mu brgyad do / /
pho nyas zhal tar rin gtad pa / /
rang la ma smras bskul ba dang / /
rung ba ma byas gos kyi rin / /
len mi rung zhes ma spangs dang / /
rang nyid sbyin por spangs zin nas / /
'bul tshe sbyin por ma spangs dang / /
pho nyas zhal ta ma dris par / /
zhal ta byed pa ston pa dang / /
gos thob re ba med gyur tshe / /
sbyin por ma sbran nyes byas lnga / /
rtsa bar bstan cing TI ka las / /
sdod gnyis bskul bzhir nyes byas gsungs /
! /
srin bal 'ba' zhig cha gnyis dang / /
drug dang mtho gang lam dang ni / /
'khru ba dang ni gser dngul len / /
mngon mtshan can dad nyo tshong ngo / /
rnam pa dgos pa gnang bkag dang / /
tshad kyis stan gding khyad par shes /
! /
srin bal gleng gzhi mnyan yod du / /
dge slong mang pos srin bal gyi / /
stan byas pa las spang bar bcas / /
dgag bya 'dod che don bya mang / /
ngo ti dge slong rang nyid kyi / /
srin bal dkon zhing rin che ba / /
nyung ngu gzhan dang ma 'dris gsar / /
byed 'phro min zhing mdog dbyibs kyis / /
rung ba tshad dang ldan pa la / /
rang don @# / /
stan byed 'dod rgyun gyis / /
rang ngam bskos pas nang tshangs can / /
slings pa bkram rdzogs dngos gzhi 'o / /
'ba' zhig cha gnyis rin bal 'dra / /
lug gi bal nag 'ba' zhig dang / /
cha gnyis bsres las nag po ni / /
srang phyed las lhag tshad dang ldan / /
glings pa rdzogs pas khyad par byas /
! /
lo drug gleng gzhi dgag bya 'dra / /
ngo ti stan gnang ma thob cing / /
stan gzhan yod med rang gar btang / /
snga mjug lo drug ma lon pas / /
rang nyid stan rgyu mtshan ldan gsar / /
byed 'phro min zhing rung tshad ldan / /
bsam sbyor mthar thug gong dang 'dra /
! /
mtho gang gleng gzhi gsar pa la / /
rnying pas ma glan khyad par byas / /
dgag bya nga rgyal dregs pa skye / /
rang gi yo byad chung zos 'gyur / /
ngo ti gding rnying yod pa 'am / /
med kyang rang gar btang ba des / /
rang gi gding gsar rung tshad ldan / /
bder gshegs mtho gang ma glan par / /
spyod 'dod spyod zhugs spyod rdzogs dngos /
! /
bal thogs gleng gzhi mnyan yod du / /
drug sde'i 'char ka ma gtogs pas / /
bal khur 'ongs las spang par bcas / /
dgag bya ma dad don bya mang / /
ngo ti rang gi gos rgyu bal / /
ngo ma sbos ba rung tshad ldan / /
rang don 'khur 'dod sbyor gcig gis / /
sa lam rgyang grags 'das dngos gzhi / /
dge slong ma dang lhan cig tu / /
lam du 'gro dang grur 'gro dang / /
bud med dang ni rkun ma dang / /
lam 'gro 'ang rgyang grags 'das na rdzogs / /
khrus byed yang yang 'dus shing za / /
dpag tshad phyed 'das ltung ba med / /
rgyang grags 'das na dbyar gyi 'og /
ljong rgyur mi 'gro'i ltung pa khegs / /
gzhan rnams khrur 'jug dang 'dra zhing / /
bal dang byin rlabs med pa dang / /
rmed du bcug pas khyad par byas / /
gser dngul reg gzhi mnyan yod du / /
drug sdes de la reg las bcas / /
dgag bya nor la sred pa 'phel / /
ngo ti rang gi rin po che / /
rung ba ma byas snyad gdags rung / /
chud 'dza'i rkyen dang mi ldan zhing / /
lta ba'i nye 'khor gnas pa la / /
rung ba byed pa'i dus min par / /
rang don reg 'dod rgyun ldan gyis / /
rang dam bskos pas reg zhugs pas / /
reg pa las gyur dngos gzhi 'o / /
sbyin bdag bdag por mos su gzhug /
zhal ta bdag por khas len gzhug /
sngags tshig lan gsum brjod pa yis / /
rin chen rung ba byed tshul gsum /
! /
mngon mtshan gleng gzhi mnyan yod du / /
drug sdes bun bskyed 'gyed las bcas / /
dgag bya ma byin len rgyur 'gro / /
ngo ti bcas ldan dge slong gis / /
khyim pa nye min nor las gzhan / /
tha snyad lnga ldan tha mal lus / /
gnas pa de la rang nyid kyi / /
gser dngul nas 'bru la sogs pa / /
snyad gdags su rung tshad ldan de / /
rang @# / /
don bskyed 'dod rgyun ldan gyis / /
lnga ldan ngag gis bskyed zhugs te / /
bskyed thob las gyur dngos gzhi 'o /
! /
nyo tshong gleng dgag ngo ti sogs / /
mngon mtshan can dang 'dra ba la / /
snyad gdags rung ba mi dgos shing / /
nyo tshong byas pas khyad par byas /
! /
lhung bzed gnyis dang tha ga gnyis / /
byin 'phrog ston zla tha chung dang / /
dgon pa pa dang ras chen dang / /
bsdos pa dang ni gsog 'jog go ! /
lhung bzed 'chang gzhi mnyan yod du / /
drug sdes byin med snod 'chang las / /
dgag bya 'dod che ngo ti ni / /
lhung bzed 'brel med ma yin pa / /
rung ba tshad ldan dbang byar yod / /
rang nyid dbang zhing byin med dam| /
yod kyang zhag shan rjes zhugs par / /
rang don 'chang 'dod rgyun ldan gyis / /
byin med 'jog ste rang shan gyis / /
zhag bcu 'das pa'i dngos gzhi 'o / /
lhung bzed 'tshol ba'i khyad ma gtogs / /
gzhan kun gos slong skabs dang 'dra / /
'thag 'jug gleng gzhi mnyan yod du / /
nye dgas thag par gla med par / /
thags 'thag bcug las spang bar bcas / /
dgag bya tha ga pa la gnod / /
ngo ti gos rgyu rang nyid dbang / /
byed 'phro ma yin rung tshad ldan / /
thag ba khyim pa drug ldan la / /
gla rngan med par rang don du / /
'thag tu 'jug 'dod rgyun ldan gyis / /
rang ngam bskos bas 'thag 'jug pas / /
khru gang yan btags thags gla la / /
thob blo skyes pa'i dngos gzhi 'o /
' /
thag byed gleng gzhi mnyan yod du / /
nye dgas 'thag bskyed pa las bcas / /
dgag bya sbyin bdag thag par gnod / /
ngo ti khyim pa drug ldan gyi / /
gos rgyu byed 'phro ma yin pa / /
bsngos lhag rung ba tshad ldan las / /
thag pa khyim pa drug ldan la / /
rang don 'thag bskyed 'dod rgyun gyis / /
rang ngam bskos pas 'thag bskyed zhugs / /
zheng dang dkyus sam thag bzang du / /
bskyed pa'i gos thob dngos gzhi 'o /
! /
byin 'phrog gleng gzhi mnyan yod du / /
dga' bos gos byin 'phrog las bcas / /
rang rigs la gnod rkus rgyur 'gro / /
ngo ti bcas ldan dge slong gis / /
bsnyen rdzogs rnam dag mtshan lta mthun / /
tha snyad gsum ldan tha mal lus / /
bdag las gzhan gyi gos lhung rigs / /
rung ba tshad dang ldan pa la / /
rang nyid bdag por 'du shes pas / /
rang gzhan don du 'phrog 'dod kyis / /
rang ngam bskos pas 'phrog zhugs te / /
thob pa las gyur dngos gzhi 'o / /
rku sems yod na brkus par 'gyur /
! /
dgon bral gleng gzhi mnyan yod du / /
drug sdes zhag drug bral las bcas / /
chu lugs nyams shing chud zos 'gyur / /
ngo ti dgon pa'i yi dam ldan / /
bar chad rkyen med gtan ma bting / /
mi 'bral gnang ba ma thob pas / /
gos gsum gang rung grong du bzhag /
byin rlabs rung ba tshad dang ldan / /
mtshams gzhan 'bral 'dod 'bral bar byed / /
zhag drug mtshan @# / /
'das dngos gzhi'o / /
bar chad rkyen dang ldan gyur na /
na / /
ji srid 'tsho bar 'bral yang med / /
ras chen gleng gzhi mnyan yod du / /
ras chen ha cang myur 'tshol dang / /
ha cang ring du bcangs las bcas / /
dgag bya btsal sdas sbyin bdag gnod / /
bzhag 'phyis yo byad chud zos 'gyur / /
btsal sdas ngo ti dge slong gis / /
tha snyad lnga ldan tha mal lus / /
ma bslangs gong nas ma phul ba'i / /
sbyin bdag ras chen rnyang rnying min / /
char skyob nus shing rung tshad ldan / /
snga phyi'i dbyar gyi khyad par gyis / /
dbyar zla ra 'bring bcu drug gong / /
ngag gis slong thob dngos gzhi 'o / /
bzhag 'phyis ngo ti dge slong gis / /
rang gi ras chen rnyang rnying min / /
char skyob rung zhing tshad ldan pa / /
dbyar zla gsum pa'i dgag dbye las / /
zla phyed 'das par de bcangs pas / /
snga phyi'i dbyar las ston zla tha / /
dgun zla ra ba'i chos gcig gi /
skya rengs shar ba'i dngos gzhi 'o / /
brtad byung bdag gir bya sngas dang / /
bgo sdas ! gleng gzhi mnyan yod du / /
dbyar gyi gos kyi rnyed pa mang / /
gnyer kha ma byas srin gyis rmugs / /
rdul du brlags las spang bar bcas / /
dgag bya yo byad chud zos 'gyur / /
ngo ti khyim pa sngar bzhin las / /
rang gi dbyar rnyed zas las gzhan / /
rung ba tshad dang ldan pa de / /
rnyed pa sbed po ma bskos shing / /
sbyin bdag dbang du ma gyur pas / /
sra brkyang ma bting bting ba las / /
ma bgos 'jog 'dod mi bgod pas / /
bcu drug mtshan mo'i mtha' 'das sam / /
dpyid zla 'bring dang ra ba yi / /
nya yi mtshan 'das dngos gzhi 'o /
! /
bsdos bsgyur gleng gzhi mnyan yod du / /
sbyin pos dge 'dun la bsngos pa /
nye dgas rang la bsgyur las bcas / /
dgag bya rang rigs longs spyod gnod / /
ngo ti bcas ldan dge slong gis / /
tha snyad lnga ldan tha mal gnas / /
sbyin bdag zhe nas sngo ba pos / /
dge slong chos ni drug ldan la / /
gos lhung zhe nas bsngos zin pa / /
rung ba tshad ldan rang don du / /
rang la sgyur tshig smra 'dod kyis / /
lnga ldan ngag gis bsgyur zhugs pas / /
bsgyur te thob ba'i dngos gzhi 'o /
! /
gsog 'jog gleng gzhi rgyal khab tu / /
bi ling da'i bu'i nye gnas kyis / /
sman dag byin len byas pa de / /
rul myags gyur las spang bar bcas / /
dgag bya zas sred ma dad skye / /
ngo ti nad pa'am de 'dra bas / /
rang gi sman bzhi gang yang rung / /
ngo bo yongs rdzogs rung tshad ldan / /
bza' ched byin len byas pa de / /
byin len ma zhig rang don du / /
bza' ched 'chang 'dod bza' phyir 'jog /
byi rlabs med dang yod pa las / /
spyi rang dus 'das dngos gzhi 'o / /
sman bzhi snga dro byin len byas / /
ma brlabs bzhag na dgung tshigs yol / /
phyi dro bzhag na dgong thun 'das / /
srod la mtshan @# / /
'das gsog 'jog spyi / /
brlabs na rang rang dus 'das dgos / /
bza' ba'i ched kyi byin len byas / /
rkang par bsku phyir 'chang ba dang / /
lag nya khegs pa'i byin len byas / /
bza' ched 'chang la ltung med phyir / /
bza' ched byin len byas nas ni / /
bza' phyir 'chang na gsog 'jog byed / /
bdun ba kho nas 'di bskyed kyi / /
dus rung thun tshod 'tsho bcang las / /
nyes byas tsam du bam lngar gsungs / /
sman bzhi gsog 'jog byas pa de / /
zos na ltung byed 'ba' zhig bzhin / /
'chang na spang ltung dang 'grel gsungs / /
byin len med pas 'di mi bskyed / /
ma brtag 'chang ba'i nyes khegs phyir / /
rung ba gsum po gang rung bya / /
mgul du mid pa ma yin par / /
byin len mi dgos me phreng gsungs / /
! / /
rdzun skyon dge slong phra ma dang / /
skyo sngogs byed dang ston pa dang / /
'don dang gnas ngan len dang chos / /
bshes ngor byed dang khyad du gsod / /
ston byed kho na mu stegs gzhung / /
chos tsam skyes pa'i rabs kyi sde / /
lung gzhi gnyis ka'o byed po ste / /
bya rog so rtog gnyis min mu'o / /
sa bon 'phya ba bsgo ba dang / /
khri dang gding dang skrod pa dang / /
phyis gnon 'byung ba 'debs pa dang / /
rim pa gnyis su brtsigs pa'o / /
rtsa sdong thog gu 'gas pa dang / /
sa bon gyi ni sa bon lngar / /
rma phyung bcad dang me chus rung / /
thun tshod zhag bdun 'tsho bcang la / /
byin gyis brlab tshe snga dro dang / /
de min phyi dro skya shar bar / /
bcas mtshams zin phyir ma rdzogs pas / /
ku sha sogs kyis chu gtor te / /
rdzogs bas bshags bya ma rdzogs pas / /
bsdam bya khegs phyir rung bar bya / /
rdzogs pas btab na 'chags kyang nyes / /
gnas khang zas la bsko ba gnyis / /
thug pa bag 'tshos 'brim pa gnyis / /
phran tshigs 'brim par byed pa dang / /
snod spyad 'drub dang gos kyi gnyis / /
dbyar gyi ras chen sbed dang 'gyed / /
mngags gzhug pa dang mdzes chos bar / /
'phya bas ltung byed bcu gnyis bskyed / /
ngan dang bsod dang grangs dro dang / /
chos zangs dang ni bkru sman dang / /
bsam gtan mthun dang kha ton dang / /
'jigs bcas 'jigs med phyis gnon bcu / /
ma bskos nyi ma nub pa dang / /
zas dang chos gos gnyis dag dang / /
don mthun gru dang dben pa gnyis / /
dge slong ma yis sbyor bcug ba'o / /
pham pa ma byung gsum la mkhas / /
rdzogs nas lo grangs nyi shu lon / /
grong khyer skad smra reg ltung med / /
bco lnga'i dus dang mtshams gnas bdun / /
gang rung gcig dang mi ldan na / /
gzhan drug ldan yang bsko mi 'chags / /
gsungs kyang rtsa bas 'di la dpyad / /
rtsig pa rib ma yol ba dang / /
'thib po mun skyabs dben pa lngar / /
'dug cing 'greng bas ltung byed rdzogs / /
yang yang dang ni @# / /
'dug gnas gcig /
phye dang bca' dang stobs pa dang / /
ngus dang dus min gsog 'jog dang / /
kha nas mid dang bsod pa nyid / /
reg yul zas sam sta gon gnas / /
rang ngam rang dang 'dra bas dbang / /
sman de chud za'i rkyen mi ldan / /
ngo bo yongs rdzogs rung tshad ldan / /
byin len ma byas ma stobs par / /
gnang ba'i rkyen can nad med kyis / /
'du shes ma 'khrul za ched las / /
gzhan phyir reg par 'dod rgyun gyis / /
reg pa rdzogs pa lag nya 'o / /
za phyir reg na byin len ni / /
ma byas za ba'i sbyor nyes 'gyur / /
rung ba'i khang par ma brlabs pa'i / /
rang bzhin mtshams sam nye 'khor du / /
tshad ldan yan drug rjen pa'i zas / /
nad med gzhi la ma 'khrul bas / /
spyad phyir 'tshod par 'dod rgyun gyis / /
'tshod zhugs mer reg mtshams btsos so / /
dngos po tshad ldan yan drug ldan / /
gnas rten 'du shes sngar 'dra la / /
mtshams su 'jog par 'dod rgyun gyis / /
'tshed byed mer reg rjen btsos so / /
sman bzhi gang rung ngo bo rdzogs / /
gzhi gzhan sgo nas rung tshad ldan / /
lag nya sogs kyi skyon chags pa / /
mu ge'i dus min zas phongs min / /
rten shes sngar bzhin za 'dod pas / /
za bar byed cing mgul du mid / /
de dag za ba'i nyes byas so / /
ngo bos mi rung sgog tsong dang / /
sha chen rta bong glang sha sogs / /
chu dang so shing ma gtogs pa'i / /
sman bzhi rung ba tshad ldan kun / /
ma rdzogs stob 'dod gyen 'degs nus / /
lag pa bkan te mdun nas bstab / /
dge slong pha ma dge slob ma / /
shes pa rang bzhin lus thar gnas / /
'dug ste lag pa bkan pas blang / /
bsdad pas 'chags mod gus phyir 'greng / /
'du shes ma 'khrul stobs len 'dod / /
lag ba'am lag 'brel snod thob 'chags / /
dmigs bsal bslab byin rnam dag dang / /
bslab pa g.yel bas mi g.yel dang / /
mchog min pa yis mchog dang ni / /
lta ba tha dad phan tshun dang / /
rnam dag pha ma phan tshun 'chags / /
lag gnyis mi bde gcig gis dang / /
nye nas mi bde ring nas dang / /
spre'u cang shes glang chen sogs / /
mtho nas bstabs kyang 'chags par gsungs / /
'phrogs dang gshor te 'dril dang bor / /
babs dang shi dang gzhan gyis reg /
sman gyi rigs dang skye ba gyur / /
gzhan la bsngos dang babs mtshungs pa / /
rtsa chad mtshan gnyis lan gsum gyur / /
de dag kun gyis byin len zhig /
srog chags bcas dang nyal sar 'dug /
'gred dang gcer bu dmag dang ni / /
zhag gnyis gsham dkrug 'gro ba dang / /
brdeg dang gzas dang gnas ngan len / /
bde dang me dang 'dun pa dang / /
bsnyen par ma rdzogs chos dang smra / /
dge tshul kha dog bsgyur ba dang / /
rin po che dang tsha ba'i dus / /
byin rlabs bcu gcig rin phreng las / /
gos lhung sman rin gso @# / /
dgag dbyar / /
dus dang ltung rnyed rung khang ngo / /
dud 'gro 'gyod pa sor mo dang / /
rtse dang lhan cig dngangs byed dang / /
sbed dang gdengs med gzhi med dang / /
skyes pa med par lam 'gro ba 'o / /
rku dang nyi shu ma lon dang / /
brko dang mgron dang bslab pa dang / /
nyan dang mi smra 'gro ba dang / /
ma gus chang 'thung dus min pa'o / /
zas bcas skya rengs da gdod dang / /
khab ral dang ni khri rkang dang / /
gdal dang gding dang g.yan pa dang / /
ras chen bde gshegs chos gos so / /
grod dang khyim gzhan nyid dang ni / /
bslab pa rnams dang dgon par ni / /
sangs rgyas phan par gsungs pa yis / /
so sor bshags par bya bar gsungs / /
sham thabs la ni rnam bdun dang / /
stod g.yogs la yang rnam pa gsum / /
shin tu bsdams la sogs pa lnga / /
mgo g.yogs la sogs rnam pa lnga / /
mchongs la sogs pa rnam pa lnga / /
lus la sogs pa rnam pa lnga / /
'dug par bya ba dgu dag dang / /
byin len bya ba brgyad rnams so / /
zas la legs par bya ba drug /
tsug tsug la sogs rnam pa lnga / /
'bru nas tha dad byed pa lnga / /
lag pa bsdag la sogs pa lnga / /
'phya ba la sogs rnam pa bzhi / /
lhung bzed la yang rnam pa bcu / /
'greng bar byed la sogs pa lnga / /
mgo g.yogs la sogs rnam pa lnga / /
do ker can la sogs pa lnga / /
glang chen la sogs bzhon pa lnga / /
lag na 'khar ba la sogs drug /
na ba rnam pa bzhi rnams so / / / /
