@# / /
zhal 'don 'don bsgrigs ja 'tshams bcas mi 'gyur rdo rje'i re kha zhes bya ba bzhugs so / /
@## / /
na mo badzra b+he re we /
gang la brten na thar pa'i grong khyer du / /
bde blag 'jug mdzad drin can bla ma dang / /
dbyer med khyab bdag rdo rje 'jigs mdzad la / /
rnam kun dwangs pa'i yid kyi lan brgyar 'dud / /
dus mthar zhing 'dir zab gsang gdams pa'i rgyun / /
skal ldan yid kyi zhing sar 'bebs mkhas pa'i / /
yongs 'dzin klu dbang gtsug gi rgyan du mchod / /
dus kun sgo gsum byin gyis brlab tu gsol / /
sde 'di bsrung zhing spel mdzad rnam thos sras / /
dam can srung mas sgrub cing mchod pa sogs / /
lhag gnas gsar du 'dzugs dang gtan chag rnams / /
@## / /
nam yang nyams pa med pa'i 'phrin las skyongs / /
ces shis pa brjod pa'i tshig gis sdun bsus te /
skabs don gleng bar bya ba ni /
'dir dpal rdo rje 'jigs byed dpa' bo gcig pa bdud las rnam rgyal gyi dkyil 'khor sgrub mchod gong ma'i dus nas 'dzugs bzhed che rung dus skabs ma slebs gshis rim 'gyang su lus pa da lta phran rje gong ma'i sku tshab tu gnas pa bdag kyang snga nas yid kyi sbubs su gnas mod re zhig dus thogs ma khel ba'i ngang du zad /
da lor bla ma chos srung rnams kyis 'phrin las dus skabs phyi nang gi cha rkyen sgo kun nas ma bsgrigs rten 'brel lhun grub tu byung ba la /
dus grwa'i las sne thun mong nas dbang dang sgrub mchod 'dzugs dgos kyi bka' nan che mod phran la skye sbyang kyis stobs zhan /
chos srid kyi rtsal chung ba'i tshul 'di lta bu rdo mi thogs mod /
'on kyang rje gong ma'i mtshan gyis byin gyis rlabs /
lugs 'di 'dzin par khas che ba'i gzhan dbang du gyur zhing khyad par phran gyi bgo skal du bstsal ba gor ma chags snyam pa'i ngang nas shing yos gro zhun zla tshes la 'dus pa rgya mtshor dbang gi chu bo'i rgyun phul te zla tshes nyin sgrub mchod chen mo'i dbu tshugs te nyin bdun gyi ring mtha' rten sbyin sregs bcas btsugs nas lo gsum tsam brgal bar gtan chags su gyur ba la zhal 'don 'don bsgrigs ja 'tshams bcas mi 'gyur rdo rje'i re kha 'god pa la gsum /
sgrub mchod kyi ja 'tshams /
rab gnas kyi ja 'tshams /
zhar byung dus bzang gi ja 'tshams rnams so / /
dang po ni /
drug pa'i nyer bdun nam nyer brgyad nas dkyil 'khor bri thig rdul tshon bkye ba bum sgrub phur gdab dkyil 'khor rgyan pa sogs legs par 'du byas nas /
bdun pa'i tshes gcig gi snga dror mkhar brda' phul ba dang /
dge 'dun rnams spyod lam zhi dul gyis 'dus te sgo 'byor du tshogs nas mchil lham pa sal /
rdor slob kyis dbu bskul te mang mas byang chub ltung bshags tshar gcig dang /
spyi bshags tshar gsum gsung ste phyag mchod bya /
chab ril nas tshogs brda' btang ba dang bstun /
dge bskos nas yol ba bsal ba dang mnyam du dbu mdzad kyis dmigs brtse ma'i dbu bskul te mang mas dmigs brtse ma gsung bzhin rgan rim gyis bzhugs gral la 'khod /
dbu mdzad nas khyed la bstod cing @# / /
zhes bskul ba dang tshogs pas dbu zhwa bsal /
dbu mdzad nas bde chen ngang las zhes bskul ba dang dge bskos nas spos bskor byed /
na mo gu ru b+h+yaH zhes pa'i skabs dge bskos nas bla ma la phyag dbang zhu /
skyabs 'gro lan bdun /
sems bskyed lan gsum /
khyad par gyi sems bskyed lan gsum /
'di'i skabs TA dril bsil snyan rnams bkrams /
mchod rol dang bcas ngo bo ye shes la zhes pa nas gang bar gyur /
bde stong dbyer med rta ring rje gser khang pa'i phyag bzhes ltar gtong /
gdan 'bul rjes khrus gsol rgyas bsdus 'tshams pa re byed /
phyin drug rjes 'gro ba nyon mongs /
stong gsum ma /
na bza' rgyan phul /
phun tshogs gser 'odX bla ma lha yi dbu la phul ba yi / /
zhes bsgyur nas 'don /
thob par shog /
de nas /
gang gi thugs rje nas phyag rgya dang bcas par rta gtong /
skyabs mgon rje btsun la nyer spyod kyi phyag rgya 'dod yon lnga'i phyag rgya bcings /
phyi nang 'dod yon lha mos phyogs kun khyab / /
dwangs ba'i sems kyi phul byung zhing gi mchog /
skyabs mgon thugs rje'i gter la dbul bar bgyi / /
mtshams 'dir maN+Dal tshom bu nyer gsum ma phul te /
bye ba phrag brgya nas dkyus ltar gtong /
tshogs 'bul na /
sbyangs rtogs sbar ba'i bdud rtsi'i rgya mtshos mchod / /
ces pa'i 'tshams su 'bul /
gzung du gsol / /
'di'i 'tshams su /
sdom gzung gnyis lan gsum gsum /
'dir grwa ja dang po 'dren /
ja mchod bdag sogs 'khor bcas /
ja rgyab sher snying bzlog bcas /
yan lag lhag ma nas /
bsngo ba'i bar gtong /
dpal ldan rtsa ba'i bla ma nas dpal ldan sa gsum dal bus 'don /
deng brtsams 'gor dmigs brtse ma ma mtha' nyer gcig deng brtsams ma /
yon tan 'byung gnas sogs dkyus ltar gtong /
phur tshugs gsol gdab lan gsum /
dbang bzhi byin rlabs rjes /
rdo rje 'chang gi mtshan sngags /
rje'i mtshan sngags /
rtsa ba'i bla ma'i mtshan sngags /
'bru gsum sogs ci rigs bzlas nas /
dge ba 'di yiX bla ma sangs rgyas 'grub /
zhes sbyor /
'dod don smon tshig 'di rnams kyi gdangs gong ltar la /
phur tshugs gsol gdab /
bde stong dbyer med ltar ro / /
de nas zhing mchog dam pa man dkyus ltar /
des na rje btsun lan gsum /
man gzhung bzhin /
bkra shis stsol gyi bar btang ste chab ril nas chab btang ste grol chung byed /
yar tshogs nas /
bla brgyud dbu bskul pa dang dge bskos nas bla ma la phyag dbang re zhu /
chab ril gyis phyogs skyong ngam sngon 'gro'i mchod gtor gsar pa bshams /
bla brgyud rdzogs phral chab ril nas zhu 'bul phyag bco brgyad kyi dang po 'tshal /
dbu mdzad kyis skad cig krong bskyed dbu bskul /
rdor dril byin rlabs /
nang mchod /
mchod pa /
sngon 'gro'i mchod gtor sogs zhu 'bul phyag bcas rim par 'tshal /
chab ril gyis @# / /
phyag bcas me tog bkye bsdus maN+Dal zhu 'bul sogs mthong brgyud ltar dang bla mas me tog maN+Dal steng du phul te rtsa ba'i bla ma la 'bul ba'i dmigs pas rten gyi drung du phul la bla mas bshags pa dang bsdam ba zhes dbu bskul /
dbu mdzad kyis rdor sems skyabs 'gro dbu bskul te yig brgya nyer gcig re bzlas /
de nas tshogs zhing sogs smad rgyud ltar gtong /
tshad med bzhi rdzogs phral /
grwa ja gnyis pa 'dren /
ja mchod /
gzugs mchog ma /
de nas bla ma'i mdun du ku sha bkram pa'i steng du las rnam gzungs rdor dung chos bcas dang mdun du dri sngon 'gro'i mchod pa bshams /
dbu mdzad nas hrIH Sh+TIH dbu bskul te bsangs sbyangs sngon du 'gro ba'i sgo nas bum pa sgrub /
dung chos kyi zhes pa nas bzlas pa rnams bla mas dbu bskul /
las sngags skabs bla mas gzungs rdor las bum steng du spo /
u da ka la gzungs rdor rnam bum steng du bzhag /
de bzhin yig brgya dang po rnam bum /
gnyis pa las bum /
gsum pa rnam bum la reg tsam gyis te gzungs {thag ?} bsdu /
hUM lan bdun pad kor sngon 'gro'i phyag rgya dang bcas rnam bum dang las bum nang dung chos 'bul me tog lan gsum 'thor zhing bsangs chus bsang la /
kha rgyan gnyis bsnol te bzung la bum pa'i lha rnams gdangs bcas phyag mtshan gyi rnam par gyur /
zhes pa dang kha rgyan rnam bum du gzhug cing /
las bum kha rgyan las bum du bcug go /
de nas yang grol chung /
slar tshogs nas /
hrIH Sh+TIH dbu bskul ba dang bla mas las bum gyi chus bsang ste bdag nyid dkyil 'khor gyi dbus su 'dug par mos nas sku gsum lam khyer nas spyan 'dren gyi bar gzhung bzhin gtong /
dzaH 'jam dpal ma'i skabs spos ring bkram /
bla ma la spos rkang gsum /
de man nam mkhar btegs pa'i sta gon gyi dkyil 'khor sgrub pa'i dkyil 'khor dang dbyer med du bsres nas sgo bzhi'i sngags kyis bkug gzhug bcing mnyes dbang bskur rgyas gdab /
phyi mchod /
nang mchod /
bstod pa /
dag pa dran pa /
'phreng chog rnams dkyus ltar ro / /
dpal rdo rje 'jigs byed ces bla mas dbu bskul /
bzlas pa rnams kyang bla mas bskul /
bzlas pa la 'jam dbyangs zhi ba'i bzlas pa 'gro ba smin byed ji ltar 'tshams pa re bzlas mthar d+hIH dbugs gcig la brgya rtsa /
brtse ldan khyed kyi /
gang tshe blta bar /
khro bo'i bzlas pa sngags gsum ji ltar rigs pa re bzlas mthar /
gshin rje gshed kyi yig brgya /
mchod bstod /
nang mchod byin rlabs /
gtor mgron bsdus pa'i spyan 'dren nas phyogs skyong las gshin gtor 'bul mthar gshegs gsol gyi bar gzhung bzhin gsung nas chos srung rnam gnyis kyi gtor 'bul /
skabs 'dir tshwab ra gtong /
grwa ja gsum pa 'dren /
ja mchod /
rgyal chen rnam mang ma /
ja rgyab bden brdar bzlog pa tshar gsum rjes / /
de nas sgo dbye la /
zhal bzhi @# / /
ba'i sngags bcas bskor dmigs oM mchog tu bde ba'i skabs lag tu {chab btang ste grol chung gtong /
slar tshogs nas dbang rdzas bkram /
?} 'bru dang bcas bkan de bzung me tog bzhes su gsol zhes pa dang me tog 'thor /
hUM mdzad kyi phyag rgya dang bcas dkrol ba'i sgo dbye de'i phyag rgya mang mas byed sa ma ya pra pe sha la rang gi spyi gtsug tu 'bru cung zad blugs la maN+Dal 'bul /
gsol 'debs re re'i mthar thal mo sbyor /
lan gsum pa'i skabs dbang rdzas 'du byas /
a khaM bi ra dal bus gsung ste chas su gzhug sdom bzung skabs chab ril nas tshogs par mna' chu rgyud /
sdom bzung gsol 'debs gang la yang mthar thal mo re sbyor /
dam bzhag gi chu 'thung zhig ces pa dang mna' chu bzhes /
ye shes pa dbab pa la tshogs pas dril bsil /
dbu mdzad nas bsil 'ur chen po dang bcas lan gsum pa'i bsil rgyun ring ba /
yang dag pa yi la rdab bsil /
rdo rje mig ni bla na med la mig dar len /
sa ma ya ho ho ho zhes pa'i dkyil 'khor zhal ston tshar ba dang dbang rdzas bsdu /
'khrungs rab srid gsum sgron me gtong skabs dgung tshig 'dren /
zas bsngo'i skabs chab btang ste grol /
phyi dro mkhar brda' gtang bstun tshogs /
dga' ldan lha brgya ma gsung skabs grwa ja 'dren /
ja mchod /
'dod rgu'i char 'bebs /
ja rgyab sher snying bzlog bcas /
de'i skabs tshogs par dbang chas bkram /
maN+Dal dang gsol 'debs skabs tshogs par bum chu rgyud /
chu dbang gi bkra shis gang zhig ma la rigs lnga'i shis brjod tshang ma skor drug ka dgos /
rigs lnga'i mtha' rten chu dbang la mang mas rdo rje rtses phor ba'i nang gi bum chu la reg ste lce la myang tsam /
mthar slob dpon gyi mtha' rten rgyas pa'i skabs rdzogs par bzhes /
rigs so so'i dbang rdzas slob dpon gyis dngos su bteg /
mang mas bum dbang la phor ba de min dbu rgyan rdor dril sogs pad kheb kyis brgyan nas btegs tshul mdzad dgos /
slob dpon gyi dbang gi dam tshig gsum skabs /
bzung zhes pa'i tshig dang bstun nas rdor dril phyag tu bzhes /
rigs lnga'i dbang gi mchod pa dang po nang dbang gi dod thub yin gshis phyag rgya dril bsil med /
phyi ma la phyag rgya dril bsil mdzad dgos /
slob dpon gyi mtha' rten chu dbang rgyas par slob dpon gyis chu dbang ltar rnam bum bteg /
mang mas phor ba btegs mthar bum chu rdzogs par bzhes /
dbang lha bstim pa'i skabs che brjod kyi me tog slob dpon gyis 'thor /
de kho na nyid kyi las rim skabs tshogs par bsang rdzas brgyud /
sngags dbang gsol 'debs la thal mo sbyor /
mig sman /
me long /
mda' 'phen pa /
spyi bye brag gi chos bshad rjes gnang /
rdo rje rtul zhugs /
lung bstan /
gsang ba bshad pa rnams la /
slob dpon nas dbang rdzas dngos dang /
mang mas phyag rgya sogs ma chad pa gal che /
dbugs dbyung skabs mang mas dbang rdzas rim gyis bsdu /
dag pa'i skabs chab ril nas dbang rdzas bsdu sogs byed /
gsang sher @# / /
la mig dar bzhes dgos /
gsang rdzas myang rgyu /
gsang rdzas btsan po ba nang mchod byin rlabs /
bkra shis gang zhig ma'i shis brjod /
btung ba rin chen nas 'thung zhig zhes pa dang bzhes /
de nas A ho ma hA su kha zhes brjod dgos pa yin no / /
dngos gzhi yin no /
zhes pa dang /
mig dar blang nas /
ngag pa brjod /
sher dbang la yang de bzhin no /
dbang bzhi pa gtang rag gi maN+Dal phul nas grol chung byed /
yar tshogs nas dgong ja 'dren /
ja mchod bcom ldan 'das kyi spyan snga ru / /
rgyun gyi zhal 'don /
sgrol dkar ljang tshar re /
rdor shugs /
mgon lha rnam gsum /
sku lnga dam can rnams kyi gtor 'bul /
mtshan brjod /
dus rgyud le'u dang po /
bstan pa rgyas pa'i smon lam bcas gsung nas /
gtang rag gi mchod bstod /
bla mchod tshogs zhing bsdu /
'jigs smon de ltar khro bo ma /
yig brgya /
bzod gsol brtan bzhugs bsrung 'khor ma gtogs pa'i nyer bsdu bkra shis kyi char dbab par bya'o / /
! / /
sgrub mchod dang 'brel bar rab gnas byed na /
de'i 'don bsgrigs rag rim ni /
snga dro'i bla mchod par rta rkyang bas gtong /
'jigs byed bla brgyud nas bum sgrub gtor mgron gshegs gsol bar sgrub mchod ja ? mtshams ltar byed /
de nas bdag 'jug cung zad bskum ste rdzogs par byed /
grol chung btang /
tsha rting tshogs yar tshogs pa dang /
khrus dkyil las rnam 'dag rdzas khrus bum brgyad rnams ma nor bar legs par bsgrigs /
ye d+ha rma'i me long gul yungs /
rten bskyed me long gzhung du gsal ba rnams mthar chags su bshams /
de nas khrus bum 'dag rdzas bsgrub pa ni bsang sbyangs stong pa'i ngang las b+h+ruM las byung ba'i zhes sogs gzhung lta gtong /
? mchod g.yog nas rim bzhin gzhungs rdor khrus bum 'dag rdzas /
me tog /
gul yungs /
chu bzhi'i rdzas mchod yon sogs la spo bzhin /
sngags bgrang gzhung ltar byed| de nas chu bzhi byin rlabs byas /
de'i skabs /
gong du bla mas ye d+harma'i me long me tog sgrub skabs las bum gyi chus ngur pa'i bir gyis bkrus pa'i chu me tog la thim par byas pa tshogs yongs la bkrams /
bla ma dang tshogs mang nas snam sbyar bla gos gyon dbu zhwa bzhes rdor dril me tog bcas rang rang bzhugs gding steng bzhengs nas /
gang 'di bcom ldan 'das skor bzhi'i re re'i 'tshams su dril bsil bsil snyan me tog 'thor /
mchod g.yog nas rten rnams la tsan+dan a ga ru sogs dri zhim po'i bdug spos bdug /
ngo mtshar chen po zhes pa dbu bskul ba dang thams cad se la tsog tsog pur bzhugs /
mchog stsol cing gnang bar mdzad du gsol /
zhes rol mo dang bcas me tog 'thor /
bum 'dzin brgyad ma gtogs pa'i bla ma dang bcas snam sbyar bsal ste gral la 'khod /
arga'i me long yod na skabs 'dir yin gsung /
de nas rten bskyed pa'i skabs mchod g.yog nas me long phyogs phyogs su bskor bar 'gro @# / /
'tshams 'od zer lnga 'phros pa zhes brjod nas /
rten bskyed me long phyir 'dren phyir ma 'khor bar tshogs pas dmigs brtse ma gsungs /
'tshams 'dir khrus bum 'dag rdzas rnams phyir 'gyed /
rang 'tshams kyi thad ma nor bar g.yas g.yon du spo /
me long 'byor phral stegs kyi dbus su 'jog cing /
rab tu gnas bya'i lha rnams nas 'khod par gyur /
dag cing dri med sogs chu bzhi /
khro bo spyan 'dren sogs bgegs gtor /
tshogs par chos nyid ma'i skabs su yungs kar bkrams /
bgegs bskrad skabs rten rnams la gu gul gyis bdug /
hUM lan bdun bzlas nas sbyang chas byin rlabs byas nas /
sarba pA baM gyi bla mas yungs chu sogs g.yon dang g.yas su lan gnyis gnyis bskor te mer dor /
kham phor man chad mer mi 'dor /
de'i skabs mang mas kyang phyag rgya gnang dgos /
bla mas me long rten la bstan nas nye reg /
las sngags lan bzhi brjod nas mchod pa rnam bzhi rten la 'bul /
yang las sngags dang hUM lan bdun bzlas pa'i spos mar bdug /
de nas bum 'dzin brgyad phrag kheb dang car ? bzhengs /
mchod g.yog gnyis bla ma'i mdun ngos g.yas g.yon du phrag kheb dang bcas /
bla mas mdun du khrus gzhong nang ye d+har bsgrubs pa'i me long pir bcas bzhag /
'dag rdzas khrus bum bla ma la 'bul rgyu g.yas phyogs kyi mchod g.yog /
phar skyel rgyu g.yon phyogs kyi mchod g.yog gis byed /
bum 'dzin rnams khrus dkyil gyi drang thad g.yas g.yon du bzhengs nas /
gang 'dir bcom ldan 'das /
zhes dbu bskul /
gsol bar bgyi'o / /
ri bo ltar ni skabs /
bdag gi khrus 'di gsol bar bgyi zhes pa dang bum 'dzin rnams kyi khrus bum g.yon tsam gyis sgo nas snyan gsan 'bul /
de nas 'dag rdzas bsres tshul rnams gzhung ltar byas /
las thams cad pa dang hUM lan bdun bzlas nas /
gtsang zhing dri ma'i skabs lde gu bla mar 'bul /
bla mas dur ba'i bir gyis spyi bo /
snying ga /
lte ba /
g.yas g.yon rnams su byugs nas /
oM hUM traM hrIH AH ka ya bi sho la kun la khyab par mnyes /
'dis mtshon sku phyi skam 'debs /
snum byugs kun la 'dra /
rgyal ba rnams ni /
rang bzhin dag ba /
mi phyed rdo rje /
lha spyan 'dren /
rang gi thugs kI nas bskrad par gyur /
bkra shis gang zhig skor drug /
mchog khrus la /
rnam bum gyi khrus gsol te /
ji ltar bltams pa /
sarba ta thA ga ta dang /
oM AH badzra satwa hUM hUM swA hA /
man la sbyar /
rgyal ba'i sku la /
sngags gnyis /
de bzhin gshegs dang sngar bzhin /
de nas khrus bum dang po dri bzang bum pas khrus gsol te /
khyod ni sbyin pa'i /
oM gan+d+he sna naX sarba ta thA ga ta /
oM badzra satwa rnams /
sku mchog rnam dag sogs smon lam /
khrus ras thogs te /
de dag sku la /
gong bzhin gnas lngar dang khyab par phyis /
bde gshegs sku mchog sogs @# / /
smon lam /
mngar gsum khrus bum gyis khrus gsol te /
khyod ni tshul khrims /
trim d+hu sna na sogs gong bzhin /
chu gtsang sman spos sogs smon lam /
de dag sku la /
sdig med rgyal ba sogs smon lam /
zho bum gyis khrus gsol te /
khyod ni bzod pa'i /
oM da d+hi sna na sogs gong ltar /
chu gtsang sman spos sogs smon lam /
de dag sku la /
sdig med rgyal ba sogs smon lam /
'bras bum gyis khrus gsol te /
khyod ni brtson 'grus /
pha la sna na sogs gong ltar /
chu gtsang sman spos /
de dag sku la /
sdig med rgyal ba /
'bru bum gyis khrus gsol te /
khyod ni bsam gtan /
oM bru hi sna na sogs gong ltar| chu gtsang /
de dag /
sdig med /
'bras g.yos kyi bum pas khrus gsol te /
khyod ni shes rab /
oM lap+dza sna na sogs gong ltar /
chu gtsang /
de dag /
sdig med /
sman gyi bum pas khrus gsol te /
chu bo drug gi /
oM o Sha ti sna na /
chu gtsang sman spos /
de dag /
sdig med /
rin chen chu bum gyis khrus gsol te /
gang la nyes pa /
oM ma Ni sna na /
sku mchog rnam dag /
de dag /
bde gshegs sku mchog /
bum 'dzin rnams gral du khod /
dri'i dud chos thogs nas /
stong gsum kun tu /
oM badzra gan+d+he /
dar dmar ser zung du sbyar ba bzung nas /
sna tshogs dbang po /
oM wastra ye /
rin chen rgyan 'phreng thogs nas /
bde gshegs sku mchog /
oM badzra a lang+ka ra wa pu Sha ni swA hA /
phyogs gtor /
rten bskyed me long na bza' dmar ser dang rgyan phul te bzhag go /
'di ni sngon 'gro'i 'don bsgrigs song nas /
grol chung btang /
??? /
de nas skye mched sku gsung thugs rgyas par byed pa'am /
rab tu gnas bya'i lha rnams kyi mig gnyis su sa snying gi zhes pa'am /
de las bsdus na /
gzhung ltar /
lha rnams kyi spyi bor oM las zhes sogs gang rigs /
de'i skabs tshogs par spos ring re re bkram /
bla ma la spos gsum phul nas /
ma lus maX mchog rnams legs par stsal du gsol / /
rang gi thugs ka'i hUM las nas bzhugs par gyur /
bla ma'i spos bsdus nas mchod yon gyi snod bla ma'i phyag tu phul /
bcom ldan thugs rjes byon pa legs nas ga ga na sa ma ya shrI ye hUM /
mchod g.yog pas bla ma'i mdun du khrus long bzhag /
lha bum bla ma'i phyag tu phul /
ji ltar bltams pa nas shrI ye hUM gis khrus gsol zin phral khrus long lha bum rang sar bzhag /
bdag dang 'gro la nas ti ShTHa n+tu thal sbyar dang bcas /
bde bar gshegs so nas ldan par mdzod / /
oM sarba nas shrI ye hUM sogs nyer spyod kyis mchod /
gsol ba gdab pa ni /
@# / /
rang gi lce hUM las nas rdo rjer gyur /
bla ma'i spos ring phyag tu bsnams bzhin thugs rjes yis ni gsol 'debs la /
da lta rab gnas /
da lta yang dag /
byin gyis rlabs par mdzad par 'os /
rnams la dril bsil dang bcas lan gsum /
lha rnams nas byin par gyur /
spos bsdu /
dam ye dbyer med du bstims /
dbang lha spyan 'dren /
rang gi thugs ka'i nas spyan drangs /
mchod pa dbang bskur ba ni /
rnam bum slob dpon gyi phyag tu phul /
de bzhin gshegs pa nas bskrad par gyur /
ji ltar bltams pa nas shrI ye hUM /
zhes brjod cing rnam bum kha rgyan gyis bum chu 'thor la rang gnas su bzhag /
rgyas gdab bya /
chu bzhi nyer spyod dang bcas byin gyis rlabs la /
rgyal ba rnams ni sogs kyis mchod /
gnyis med thun mong mas bstod /
gos zung 'bul ba ni /
srab 'jam yangX AH hUM swA hA /
rgyan 'bul ba ni /
rgyal ba mtshan dpe'iX swA hA /
me long bstan pa ni /
slob dpon gyi me long rten la bstan te /
a las skyes pa'i me long /
chos rnams gzugs brnyan nas oM badzra sa twa AH zhes brjod la /
zhabs brtan 'gro ba'i mi shes dgung tshig 'dren /
zas bsngo chab btang nas grol lo / /
grub na yar tshogs nas rgyas pa'i sbyin sregs gtso rkyang la 'bul ba phyag bzhes ltar dang /
ma grub kyang cho ga chad pa'i skyon du mi byung bar gsungs pas na sbyin sregs dang bcas pa'i dbang du byed na mkhar brda' btang bstun sbyin sreg 'og tu 'byung ba bzhin bya'o / /
dga' lha /
dgong ja /
sher snying /
yar tshogs X ja rgyab rjes su X /
mig sman mig thur bla ma'i phyag tu phul te /
ji ltar mig mkhanX sngags lan gsum /
kun mkhyen ye shes nas lhur mdzad par gyur /
bca' ru bza' ba zhas chags gtor lta bu'i lha bshos zas snas brgyan pa bshams la /
nang mchod ltar byin gyis rlabs la /
slob dpon gyis btegs nas gzugs sgra dri roX swA hA /
zhal zas ro brgyaX rgyal ba'i bdud bcomX shog /
oM AH hrIH pra wa ra sa da ka raM a ny+tsa ma NaM dang ar+g+haM sbyar nas zhal bsil dang mchod yon phyag tu phul te 'bul /
so rtsi phul te /
oM badzra ta m+bu la ye swA hA /
zhes brjod /
gzugs bsgyur la bla ma'i phyag g.yas rdo rje rten bskyed me long gi thugs kar reg tshul byas nas /
oM hUM sogs nas so so'i rnam par gyur /
rab gnas dngos bzhi song /
mjug gi rim pa la /
mnga' 'bul dang /
shis brjod brtan bzhugs /
chos skyong dang yon bdag bsgo ba rnams las /
dang po ni /
mchod pa chu bzhi nyer spyod 'dod yon dang bcas pa byin gyis rlabs la /
dag cing dri med sogs chu bzhi /
rgyal ba rgya mtshos nyer spyod /
rin chen dbang rgyal mas 'dod yon /
oM sarba ta thA ga ta sa pa ri wA ra la 'bru gsum btags pa'i nang mchod /
'jam dpal gser mdog ma'am /
gnyis med thun mong gang rung gis bstod /
maN+Dal slob dpon gyis btegs te /
sa gzhi ma /
rim bzhin mnga' 'bul @# / /
gyi tsa ka li bla mar phul te /
rtags brgyad /
ji ltar sngon gyi /
khrus bum phul te /
de bzhin gshegs dang /
gos zung btegs te /
srab 'jam /
na bza' btegs te /
dri med mtshan la /
rgyan thogs te /
rgyal ba mtshan dpe'i /
'dod yon sna lnga btegs te /
rgyal ba zag med /
rgyal srid sna bdun btegs te /
mi dbang rin chen /
bcud nyer lnga btegs te /
rgyal ba mgon po /
gdugs sogs btegs te /
brtse ba'i 'khor yug /
'bru btegs te /
bde gshegs rnams la /
rin chen sna bdun btegs te /
rin chen sna bdun /
sman sna btegs te /
bde gshegs /
bkra shis kyi mnga' 'bul ni /
bkra shis gang zhig sh+lau ka gcig gis mnga' 'bul te /
spyi'i mnga' 'bul grub /
bye brag gi mnga' 'bul la /
spu gri /
'breg spyad /
so mang /
bzhugs khri /
na bza' /
glegs shing /
glegs thag /
srog shing /
chos 'khor bcu gsum /
cod paN /
phan /
rgyal mtshan /
gdugs /
'phreng ba /
gdan dgu rnams rim bzhin btegs te /
ji ltar rang byung nas mar mthar chags su shis brjod kyi bar brjod /
ye d+harma'i skabs bsgrub pa'i me tog bla ma dang tshogs mang la bkrams tshar bstun /
rab yangs lha yi lam sogs nas /
bde ba'i dga' ston 'bar ba'i bkra shis shog gi bar brjod /
brtan bzhugs la me long gang du bskor ba thams cad la smad rgyud phyag bzhes ltar na tshogs mang phebs srol mchis mod /
'dir sngon nas ma dar ba'i rkyen gyis ya mtshan gyi gnas su byed na'ang 'dir gsar du 'dzugs pa yin pas phebs pa gal che me long phyir gdan 'dren cing tshogs mang nas brtan bzhugs ji ltar sangs rgyas lan gsum dang /
phyogs bcu na lan gsum bcas dal bus gsungs te rab gnas gtso bor gsungs so / /
bde gshegs kun bzang nas bzhugs par mdzod / /
yig brgya lan bdun /
mgon po bskal ba'i gsol 'debs /
gnyis med thun mong mas bstod /
yig brgya /
gang yang bdag blo /
ma rnyed yongs su zhes sogs kyis bzod gsol /
de nas mgon chos rnam gsum gyi cho ga long byung na spyan 'dren /
bskang ba rnams la dbyangs dang bcas pa'am med kyang rung ha cang brel dus gser zhum ma'i gtor 'bul gyi cho ga ltar btang yang 'thus /
de nas /
me dang sa chu sogs brjod /
yon bdag bsgo ba la /
yon bdag rnams gos gsar gyon te gral du 'khod pa la /
mdun du mchod pa bshams /
khyed kyi nged la nas mchod par byos / /
yon bdag rten bskyed /
mchod pa byin rlabs byas nas nyer spyod rnams re re nas yon bdag gis btegs te /
rgyal ba rgya mtsho sngags bcas 'bul /
bkra shis rdzas brgyad dngos su bshams te byin gyis rlabs la /
bla mas rdzas nang nas thogs te /
sngon bcom ldan 'das sogs /
brjod nas mjug tu /
bkra shis par gyur cig /
ces tshogs pas gsungs /
tshigs bcad dbyangs bcas rol mo dkrol /
dang po rten la rdzas 'bul ba'i stang ka dang @# / /
dang bcas tshogs pa yon bdag bcas la gtad cing de dag gis reg pas shin tu bkra shis par gyur pa yin no / /
de nas yi dam chos srung rnams la gtang rag gi mchod bstod yig brgya bzod gsol smon lam shis brjod bcas grub phral rgyun 'don chags med rnams gsung nas grol lo / / / /
! sgrub mchod dang ma 'brel bar rab gnas 'bring po byed na /
nang snga par mkhar brda'i ra'i bskul pa dang bstun yar tshogs nas /
ltung bshags /
skyabs 'gro /
dga' ldan lha brgya ma /
dpal ldan sa gsum /
gnas bcu'i bstod pa /
bla brgyud /
'jigs byed dpa' bo gcig ba smad rgyud kyi gdangs dang bcas dal bus gsungs nas gtor mgron gshegs gsol bar gtong /
tshwa rting mar /
rab gnas kyi thog mar bum sgrub dang khrus bum 'dag rdzas sogs bsgrub pa nas bzung ste sngon 'gro'i rim pa rnams 'don bsgrigs snga ma ltar dal bus gdangs dbyangs snyan pos gsungs /
bdag 'jug mi dgos / /
sbyin sreg gi thab rdzas sogs 'du byas la /
mkhar brda' byung ba dang sbyin sreg la tshogs /
bla mas chos gos snam sbyar gyon nas khri'u chung gi steng byams bzhugs mdzad /
mang mas kyang chos gos gyon nas bzhugs gding steng bzhugs /
mchod g.yog pas tshogs bar dbang rdzas bkram dbu mdzad nas dmigs brtse ma bskul te gsungs bzhin dpon slob thams cad kyis chas 'jug bzhes /
de nas dbu mdzad kyis gzhi bdag gtor ma'i dbu bskul te btang /
bsang chu dang mchod yon sgrub /
de nas rdo rje ni thabs dang dril bu ni shes rab ste zhes bskul nas rdor dril phyag tu bsnams pa nas sbyin sreg ma grol bar rdor dril lag pa dang mi 'bral bar bcing zhing ngag kyang ma shor ba gal che'o / /
las sngags lan gsum gsum gyis las bum gyi chu dang nang mchod kyis bsangs /
slar yang las sngags kyis bsangs te /
bsang gtor sngon 'gro'i chu bzhi'i nyer spyod byin rlabs bya /
de nas rdzas sbyong gi phyag rgya dang bcas /
oM oM nas ngo bor gyur /
dpal 'bar la /
sngar ltar las sngags kyis bsangs pa skor drug /
oM badzra dzwa la la rlung g.yab kyis g.yab las sngags kyis me gso mar khu lan bdun /
oM badzra satwa bdun oM ku sha 'di ni skabs bla mas ku sha lnga phyag tu bsnams te /
mchod g.yog la bzhi sprad /
rtse phra la dbus sbom pa ba lang gi rna ba lta bu thab tu 'phang nas thal sbyar mdzad /
las sngags kyis thab bsangs sbyangs byas nas thab tu rdo rje 'dzin pa bskyed pa sgos chos ltar gzhung ltar gtong /
bzhugs par gyur /
las sngags kyis bsangs /
spro na chu bzhi /
sgo ba bzhi'i sngags /
chu bzhi nyer spyod @# / /
nang mchod /
'jig rten dbang phyug mas bstod /
me lha'i dam bca' la phyag rgya med /
ljags byin rlabs /
oM agne yeX swA hA /
lan bdun gyis 'dod don mar khu thog mtha' gnyis su /
spel tshig ni /
bdag cag dpon slob yon mchod 'khor dang bcas pa'i tshe bsod dpal 'byor lung rtogs kyi yon tan dang /
sde snod gsum dang rgyud sde bzhi bshad sgrub kyi bya ba dang khyad par du rab tu gnas bya'i lha rnams kyi sku gsung thugs kyi mdzad pa 'phrin las mchod pa'i sprin tshogs thams cad puSh+TiM ku ru oM zhes pa gong 'og kun la shes par bya /
las sngags kyis bsangs te bgegs mar khu lan bdun /
yam shing rnamsX gyur /
me lha'i sngags kyis yam shing ji ltar 'os pa spel tshig dang bcas /
mar khu lan bdun sogs spel tshig /
til sogs rdzas bcu gcig mtha' thog spel tshig bcas phul /
zhal bsil dang /
bsang gtor /
mchod pa 'dod yon bcas byin rlabs /
rdzas sbyong phyag rgya sngags bcas ngo bor gyur /
me lha'i thugs kar me gru gsum zhes gzhung bzhin /
'di'i skabs dkyil 'khor gyi gtso bo las rang 'dra gnyis pa spyan 'dren snyan gsan dang sngags me tog gi rnam par spyan drangs mchod rol dang bcas thab dang slob dpon la g.yas bskor lan gsum gyis bla ma'i phyag tu phul /
las sngags brjod de me tog thab tu dor /
dag cing dri medX sogs chu bzhi /
rgyal ba  @# / /
par gyur /
sngar bzhin bskor ba gsum byed dgos /
oM agne ye sogs rdzas lhag khyad par gyi rdzas par mthar chags su gtong /
'jig rten dbang phyug mas bstod /
me lha'i rgyal po sogs 'dod gsol /
me 'bar ba'i rnam par gyur /
'o thug dkyus ltar sgrub cing /
rten la 'bul rgyu'i phud blang /
lhag ma tshogs yongs la rgyud /
de bzhin gshegs pas nas swA hA /
zhes brjod cing 'o thug bzhes /
dmigs brtse ma gsung bzhin chas 'jug grol /
slar tshogs nas /
spyan dbye nas mjug gi bar ngos kyi bkod pa'i 'don bsgrigs ltar la chos skyong bsgo ba mgon chos rnam gsum sogs gser zhun ma ltar dang rnam sras gtor chog gzhung bzhin dbyangs re re ma mtha' byas nas phyogs gtor dang mkha' 'gro spyi gtor btang nas /
sbyin bdag bsgo ba sogs dkyus ltar ro / /
de nas grol chung byas te slar tshogs rgyun gyi grwa ja'i zhal 'don gsung nas grol lo / /
! tshes drug gi nyin bla mchod tshogs gtong bar /
khyad par sems bskyed kyi rjes /
skad cig dkrong bskyed /
nang mchod dang mchod pa chu bzhi 'dod yon lnga dang bcas byin gyis rlabs /
ngo bo ye shes sogs gzhung ltar dang /
phun tshogs bde legs tshar gsum /
de man dkyus ltar /
sbyangs rtogs 'bar ba'i bdud rtsi'i rgya mtshos mchod / /
zhes 'tshams bzhag nas /
nang mchod byin rlabs /
tshogs zhu 'bul dang bcas tshogs 'bul /
tshogs phud bla ma la 'bul bar /
mchod g.yog gnyis kyi zhwa gyon te /
tshogs rdzas dang /
ma dA na btegs te /
dus gsum bde gshegs sogs dbyangs dang bcas 'bul /
bla mas rtse gsum gyi phyag rgyas reg te /
'go mjug bar gsum la drug cu ba re bsngo /
oM rdo rje gsum dbyangs dang bcas gsung /
de tshogs mang la tshogs rdzas bkram /
thams cad kyis tshogs la rol te /
lhag ma bsdus la spos btsugs /
nang mchod byin rlabs byas nas lhag gtor btang /
kun 'grub shog /
rjes su /
yid 'ong lang tsho man dkyus ltar ro / / / /
! tshes bdun snga dror 'jigs byed kyi tshogs mchod kyang snga ma dang 'dra /
zhi ba'i sbyin sreg la thab dang rdzas sogs dkar po las kha bsgyur mi dgos /
mar khus sbrang rtsi snyug pa sogs byed /
'don cha phyag len rgyas pa'i skabs bshad pa dang 'dra zhing /
gzhung du gsal ba ltar byin 'jug gi dbye ba phyed dgos so / /
spel tshig la /
bdag cag dpon slob sogs spyi 'gro ltar dang /
khyad par du bshad sgrub 'khor lo gsum gyi bya ba la bar du gcod pa thams cad shin+taM ku ru swA hA /
zhes sbyor /
gzhan rnams rgyas pa'i sbyin sreg gi skabs su bshad pa bzhin no / /
de ltar sbyin sreg grub nas /
slar grwa ja tshogs pa dang rgyun gyi zhal 'don rnams gsung tshar bstun /
gtang rag gi mchod pa rgyas par dbyangs bcas gtong /
nang mchod /
bstod pa'i mjug tu /
bla mchod tshogs zhing nyer bsdu /
smon lam de ltar khro bo /
bla smon /
'di ltar bgyis pa'i sh+lau ka gnyis /
yig brgya lan gsum /
bzod gsol /
nyer bsdu /
rdul tshon @# / /
gshegs gsol /
shis brjod kyi mtha' brgyan par byas nas grol lo / /
! tshes brgyad gyi snga dror yar tshogs nas rdul tshon rnams bum par blugs don gnyer ba yod na cung zad re byin lhag ma med par bum par blugs te sri zhu dang bcas klu khang du spyan drangs der klu'i dkyil 'khor dang mchod gtor sogs gsar ba bshams /
klu'i cho ga chab 'dren gzhung ltar gtong /
rdul tshon rnams klu la gtad /
bum pa'i nang chu bkang ste phyir 'ong nas /
'du khang nang chag chag sogs legs par btab /
smon lam spyi dang bstan pa rgyas pa'i smon lam bkra shis kyi char dbab par bya'o / /
zhar byung dus bzang skabs su /
mchod gtor sogs sgrub mchod kyi skabs ltar dang /
bla mchod gsung mi dgos /
rgyun ldan gyi tshogs ltar tshogs /
ltung bshags /
skyabs 'gro /
dga' ldan lha brgya ma /
dpal ldan sa gsum ma /
gnas bcu'i bstod pa /
gzhi bdag gtor ma /
bla brgyud nas bzung /
bdag 'jug rdzogs kyi bar sgrub mchod ltar dang rgyun ldan zhal 'don bcas gsung nas grol lo / /
de ltar sgrub mchod /
rab gnas /
dus bzang bcas kyi 'don bsgrigs ja 'tshams rag rim bcas tshogs 'dus lhan rgyas kyis bsgrigs pa'i tho chung gzhir bzung nas gnon 'phri cung zad bgyis te bsgrigs pa po chos med chos kyi rdo rjes sug las su bgyis pa dza yan+tu / / / /
