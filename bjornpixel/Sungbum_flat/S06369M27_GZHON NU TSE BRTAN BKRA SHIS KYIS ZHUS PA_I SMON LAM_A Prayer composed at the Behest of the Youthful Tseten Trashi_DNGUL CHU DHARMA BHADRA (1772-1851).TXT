! / /
rgyal kun mkhyen dang brtse ba'i sgyu 'phrul gar / /
rgyal po ge sar zhes byar bsgyur ba des / /
rgyal phran mtha' dag bcom pa'i ngo mtshar gtam /
rgyal rnga lta bur grags 'di rna bar 'jebs / /
gling phran srin po'i rngams 'jigs dang mtshungs pa'i / /
gling dkar dpa' bdud brgyad cur grags de yis / /
gling 'di'i dpa' dpung grangs med bcom pa'i gtam / /
gling bu'i sgra dbyangs las kyang ches cher snyan / /
'on te rang rgyal gzhan pham spyod pa 'di / /
'di snang phun tshogs sgrub pa'i rnam thar yin / /
yin lugs tshul la sems pa'i mkhas pa dag /
dag zhing bgrod byed lam rim snyan par 'dzin / /
'dzin ma'i gzhi 'di'i skye bo phal mo che / /
che khyad thon pa'i gtam la mtshar 'dzin yang / /
yang dag dge ba'i bshes kyi mdzad pa kun / /
kun tu sbas tshul shes pa nyin skar tsam / /
tsam pa ka yi me tog gzhon nu la / /
la la mtshar 'dzin blo de shin tu phra / /
phra zhib rigs pas dpyod pa'i blo gros de / /
de bzhin gshegs pa'i thugs kyi 'gran zla'o / /
zhes pa 'di ni bzhang gzhung chu smad kyi sa'i char skyes pa'i gzhon nu tshe brtan bkra shis kyis dgos tshul ltar dge slong d+harma b+ha dras sug bris su bgyis pa'o / /
