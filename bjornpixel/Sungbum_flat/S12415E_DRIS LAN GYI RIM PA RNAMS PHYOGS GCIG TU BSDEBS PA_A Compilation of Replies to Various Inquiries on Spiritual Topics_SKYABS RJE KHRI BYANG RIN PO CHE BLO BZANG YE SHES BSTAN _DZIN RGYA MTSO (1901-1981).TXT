@# / /
dris lan gyi rim pa rnams phyogs gcig tu bsdebs pa bzhugs so / /
@## / /
phyi lo chig stong dgu brgya bdun cu don gcig zla ba lnga pa'i tshes bcu gnyis nyin a ri nas ra stod skyong blas dri ba zhus pha dang /
der bka' lan stsal ba gsham gsal la /
dri ba dang po /
nye ba'i sras chen brgyad ces 'jog pa'i rgyu mtshan /
lan /
spyir byang sems mtha' klas pa yod kyang /
gdul bya'i blo gros rgyas pa dang /
bdud rigs 'joms pa /
thugs rjes mi gtong ba /
sa chen po dang 'dra bar phar... phyin bcus gdul bya 'dzin pa /
sgrib gnyis kyi 'ching ba sel ba /
nam mkha' lta bu'i stong nyid ston cing byang sems kyi bslab bya las 'das ba'i sdig ltung sbyong ba /
bdud kyis mi pham par byed pa /
rlabs po che'i kun bzang smon lam mthar phyin pa byed pa bcas kyi go rim bzhin du mdzad pa'i khyad par byang sems gzhan las ches lhag cing /
sangs rgyas kyi zhing khams mtha' yas pa rnams sku... @## / /
sems dpa'i tshul gyis sangs rgyas kyi nye ba'i 'khor du bzhugs pa dang /
rgyud sde gong 'og gi dkyil 'khor du ma'i gtso bo'i 'khor du bzhugs pa sogs kyis nye ba'i sras zhes brjod ba 'dra /
bka' 'gyur gyi mdo mang gras 'phags pa dkyil 'khor brgyad pa zhes bya ba'i mdor /
de nas dkyil 'khor khor yug tu / /
mchog gi dkyil 'khor rnams bya ste / /
'jig rten... dbang dang byams pa dang / /
thub pa skyes mchog nam mkha' dang / /
zhes pa nas /
de bzhin sa yi snying po ste / /
de dag ched du dkyil 'khor brgyad / /
ces sogs dgos pa dmigs bsal dang bcas pa gsungs / /
dri ba gnyis pa /
dus gsum sangs rgyas kyi sku bzhengs skabs /
mar me mdzad gcig pur 'das pa'i sangs rgyas kyi mtshan gzhir 'jog pa'i rgyu mtshan /
lan /
bdag... cag gi ston pa sngon bram ze'i khye'u sprin du gyur tshe lung bstan dbugs dbyung mdzad pa dang /
ston pas sngon mar me mdzad las chos gsan tshul mdo sde rnams su gsungs pa'i rgyu mtshan gyis yin nam snyam / /
dri ba gsum pa /
sangs rgyas rabs bdun zhes pa'i rgyu mtshan /
lan /
sngar dpe zhig nang mthong ba lta bu dran yang /
da lta blor mi nges shing /
dpe yang ma rnyed /
dri ba bzhi pa /
sman bla mched... brgyad ces pa'i rgyu mtshan /
lan /
sman bla mched bdun thog shAka thub bsnan pas brgyad 'byung ba'i rgyu mtshan ni /
sngon sangs rgyas kyi spyan sngar bde gshegs bdun gdan 'dzoms te thugs dam gleng ba sogs sman mdo brgyad brgya par gsal ba ltar lags / /
dri ba lnga pa /
rgyal chen bzhi'i lo rgyus gang du gsal /
lan /
rgyal chen bzhi'i lo rgyus 'od srung gi bstan par mkha' lding sgra snyan dang /
sgra chung /
klu| dbugs dang dbugs 'byin du gyur te smon lam btab pa sogs 'dul ba lung dang /
dka' chen gsung gnas brtan rtogs brjod du gsal / /
dri ba drug pa /
bod du byams pa'i sku bzhengs skabs sku tshad chen po bzhengs srol de /
byams mgon sangs rgyas kyi mdzad pa zhing 'dir ston skabs mi rnams bong tshod che ba'i gnad kyis yin nam /
lan /
de rang yin tshod snang / /
dri ba bdun pa /
byam+s... @# / /
pa'i phyag mtshan du klu shing gi sdong po 'dzin par gsungs pa'i klu shing gi sdong po zhes zer ba'i rgyu mtshan dang /
klu shing gi ngos 'dzin /
lan /
rdo rje gdan du sangs rgyas pa'i mdzad pa ston skabs klu shing gi sdong po la rgyab brten te sangs rgyas par gsungs pas yin zhing /
shing gi ngos 'dzin sman gyi gras su ge sar rnam gsum zhes pa'i nang tshan /
na ga ge sar zhes pa de yin zhes sman dpe shel phreng du... gsal zhing /
de'i sdong po me tog dmar po chen po 'char ba zhig rda ram sa lar phran gyi shag gi mdun phyogs su 'dug /
klu shing zer dgos pa /
na gar ge sar sman gyi mchog /
sngags dang phyag rgyas byin brlabs nas / /
ting 'dzin 'phro 'du'i brdas bkrol te / /
klu chen brgyad la mchod pa 'bul / /
zhes sa bdag gdon sgrol du gsal ba dang /
gzungs bsdus nang klu'i dpang skong du gzigs mdzod / /
dri ba brgyad pa /
jo shAka rnam... gnyis la gzungs 'bul zhus yod med /
lan /
jo bo'i nang gzungs la nor bu yod tshul jo bo'i smon lam du gsal ba ma zad /
jo bo'i gru mo g.yon pa'i 'og der bu ga zhig kyang 'ong bas lugs ma gong bu gcig pa... min 'dug gshis gzungs yod pa gzhir bcas / /
dri ba dgu pa /
sku 'dra la gzungs 'bul ma zhus na skyon ji yod /
lan /
khong stong la gzungs med na 'dre sogs 'jug pa dang /
gzungs dgos pa'i rgyud lung... zhig yong yang mi dran / /
dri ba bcu pa /
rgya phibs nang gzungs gang dang gang 'bul dgos /
lan /
gzungs chen sde lnga dang /
gtsug tor sde lnga /
nor bu rgyas pa'i gzhal med khang gi gzungs sogs 'bul srol / /
dri ba bcu gcig pa /
dga' ldan dang /
dge ldan zhes pa'i mtshan don rgyas pa re /
dri ba bcu gnyis pa /
dge ldan rnam par rgyal ba'i gling zhes pa'i 'grel bshad /
lan /
dge zhes bya ba'i dgon pa 'debs / /
sogs mdo las lung... bstan cing /
'grel bshad nyid nas mdzod / /
dri ba bcu gsum pa /
rje rang nas dga' ldan dang /
dge ldan gnyis ka dgon pa'i ming la 'dogs par mdzad dam /
lan /
gsung 'bum nang gi mdzad byang tshor yang dga' ldan dang /
dge ldan gnyis ka 'ong bas shes nus / /
dri ba bcu bzhi pa /
rjes dge ldan phyag ma btab gong dgon pa 'debs yul thad jo bo'i mdun du mar me'i brtag pa mdzad par gsungs pa'i mar me'i brtag pa mdzad tshul ji ltar /
lan /
mar me'i brtag pa bya tshul gyi yi ge de 'dra 'ong gi 'dug pa ltar mdzad pa yin nam cha ma 'tshal / /
dri ba bco lnga pa /
rje'i mdzad chen bzhi'i nang nas rdzing phyi'i byams pa'i sku rten dang brten par bcas pa la zhig gso mdzad pa dang /
lan /
grwa rkyang bya bral ba zhig gis mdzad pas yin nam / /
dri ba /
lung ra chen mor grags pa /
lan /
'dir rgyu mtshan ji yin mi shes / /
dri ba /
dga' ldan sgrub mchod chen mor grags pa bcas la mdzad pa gzhan dang mi 'dra bar mdzad chen... @# / /
du 'jog pa'i rgyu mtshan /
lan /
rgyud sde'i dkyil 'khor bcu tsam gyi sgrub mchod btsugs te sngags kyi lam srol spel bas yin / /
dri ba bcu drug pa /
rje'i mtshan kun dga' snying po dang /
blo bzang grags pa'i dpal zhes pa'i don 'grel /
lan /
'di gnyis kyi don 'grel nyid nas bkral na 'thus rgyu / /
dri ba bcu bdun pa /
rje la yab kyis mtshan ji phul /
lan /
mi shes / /
dri ba bco brgyad pa /
rje'i yab zhing 'brog gang yin /
lan /
mi gsal / /
dri ba /
'byor ldan yin min...sogs rnam thar chen mor ma gsal bas de dag gi gzhung gang du brtsad dgos /
lan /
dpe cha gar yod mi shes / /
dri ba bcu dgu pa /
rje'i yab yum gnyis kyi yang srid sprul skur ngos 'dzin pa yod tshul go thos ltar /
dang por ngos 'dzin zhu stangs dang dus tshod /
lan /
shing bza' a chos kyi yang srid shing bza' tshang las /
yab kyi skye sprul yod pa ma thos /
ngos 'dzin zhu stangs dang dus tshod mi shes / /
dri ba nyi shu pa /
bod du phebs pa'i gong nas /
dril bu pa'i bdag 'jug mdzad tshul gsal yang /
bsnyen pa mdzad tshul ma gsal... bas 'gal spong ji ltar zhu /
lan /
yi ger ma gsal ba tsam gyis ma mdzad pa'i khyab pa nges e dgos /
rje'i rnam thar la bstod pa tsong kha brgyad cu par grags pa 'bras spungs chos spyod du gsal ba'i nang /
bcu drug bar du mkhan po la bsten nas / /
bka' lung man ngag gzhung lugs 'ga' gsan cing / /
bsnyen sgrub bdag 'jug du ma mdzad pa la / /
brtson 'grus lhod pa med pa'i tsong kha pa / /
zhes gsungs / /
dri ba nyer gcig pa /
rab byung mkhan po'i... mtshan nas dras te ming 'dogs srol la /
rje'i mtshan la blo bzang grags pa zhes gsol ba'i rgyu mtshan /
lan /
chos rje don rin mjal na dri ba blangs te lan phul chog /
dri ba nyer gnyis pa /
blo bzang grags pa dang /
blo bzang grags pa'i dpal zhes gnyis ka mchis pa yin nam /
lan /
dpal zhes pa dpal bzang po'i tshig sdud tsam las /
rgyu mtshan gzhan ma mchis / /
dri ba nyer gsum pa /
chos rje don rin zhwa lur gra bskor la byon skabs bu ston yang gdan sar phebs par /
tshogs su bgro gleng mdzad pas legs par zin te mkhas pa'i grags pa thob zhes pa /
tshogs langs lta bu mdzad nas rgyal kha thob pa'i don yin nam /
lan /
dam bcar bzhugs pa las tshogs langs min tshod / /
dri ba nyer bzhi pa /
rje bod du phebs skabs 'bri gung pa'i 'bul dpon dang lhan du phebs par gsungs pa /
'bul dpon zhes pa'i don /
lan /
'bul sdud pa yin / /
dri ba nyer lnga pa /
rje'i 'khrungs rabs su slob... dpon rin po che dang /
jo bo sogs 'dren cing /
phyogs gcig nas sangs rgyas thams cad thugs rgyud gcig pa dang /
sangs rgyas gcig gi rnam rol yin na thams cad kyi rnam rol yin dgos par bshad pa gnyis mi 'gal ba'i lan @# / /
ji zhu /
lan /
thams cad kyi rnam rol yin pa thun mong ma yin pa'i dbang du dang /
slob dpon dang jo bo sogs 'dren pa thun mong ba'i skyes rabs kyi 'dren tshul khyad 'dra / /
dri ba nyer drug pa /
rjes gzhung chen bco lnga nyin gcig la dbu btsugs te 'chad par gsungs pa'i gzhung rnams sbrags te 'chad pa la go dgos sam /
so sor 'chad pa la go dgos /
lan /
sbrags te min /
chos thun re re'am gzhung so so nas 'chad pa la zer / /
dri ba nyer bdun pa /
sman gyi rtsa rgyud sogs bka' 'gyur gyi gras su yod med /
de dag bka'i khongs su 'jog dgos min /
lan /
'dul ba'i nang sman gyi gzhi yod pa las /
sman gyi rgyud bzhi sogs bka'... 'gyur nang med /
gter bton gra pa mngon shes kyis gter nas phyung ba sogs kyi lo rgyus zur mkhar ba'i sman gyi khog 'bub dang /
lnga pa'i gsung 'bum nang bca' yig skor gyi gras su yod /
kong sprul gyi shes bya kun khyab... nang la'ang gsal / /
dri ba nyer brgyad pa /
'brog ri bo che zhes pa'i don ji yin /
lan /
dper na grong khyer dang rgyang ring lung pa'i phur sdod mi la 'brog pa zer ba ltar skye bos dben pa'i 'brog dgon pa yin pa dang /
ri bor... chags pas de ltar brjod / /
dri ba nyer dgu pa /
dbang bskur ri zhes pa chos rgyal srong btsan khrir dbang bskur ba'i ri zhes par 'grel pa 'thad dam /
lan /
de red / /
dri ba sum cu pa /
rtags bsal btang skabs /
tsha zhes brjod pa'i rgyu mtshan /
lan /
khas len 'chor bar ngo tsha /
zhes pa'am /
tshwa do lta bu'i dngos 'gal gyi khur chen bskur bas de ltar brjod pa min nam snyam ste dpyad 'tshal / /
dri ba so gcig pa /
d+hIH ji lta ba bzhin du chos... 'chad ces par /
rgyal ba'i dgongs pa ji lta ba bzhin du chos bshad nyan byed ces par go dgos sam /
lan /
'di ltar du go yang rung /
dri ba /
yang ji lta ba bzhin du chos 'chad ces pa kun slong kun spyod sogs la sbyar dgos sam /
lan /
mi dgos /
chos 'chad ces pa dang /
chos 'jal zhes pa gnyis ka ste chos 'jal zhes pa /
'jal ba dang /
rtogs pa /
gzhal ba'i don no / /
dri ba so gnyis pa /
d+hIH brjod pa'i rgyu mtshan 'jam dbyangs shes... rab kyi lha yin pa'i gnad kyis yin nam /
lan /
de rang red / /
dri ba so gsum pa /
gra sar bka' pod lnga la slob gnyer gnang ba de'i gnad zhib rgyas phyi yig tu bsgyur chog pa zhig /
lan /
theg pa chen po'i sa lam gyi... bgrod tshul dang /
lam thabs shes gnyis las /
thabs rgya che ba'i spyod phyogs la slob tshul gtso bor ston pa phar phyin /
shes rab zab mo'i phyogs tshul bzhin gsal bar gtan la 'bebs pa dbu ma /
theg pa chen chung gnyis ka'i thun mong gi bslab bya'am spyod pa ston pa 'dul ba /
'khor ba'i rgyu nyon mongs spangs nas thar pa thob par byed pa la chos rab tu rnam 'byed kyis shes bya spyi'i mtshan nyid gtan la phab pa zhig dgos shing /
de ni phung khams skye mched /
rten cing 'brel... @# / /
'byung /
gnas dang gnas min pa la mkhas par bya dgos pas mdzod kyi skabs su phung khams skye mched kyis char phye ba'i chos kun rigs bsdus pa'i dbang du byas nas snang ba gzugs kyi gzhi /
gtso bo sems kyi gzhi /
'khor sems byung gi gzhi /
ldan min 'du byed kyi gzhi /
dgag pa 'dus ma byas kyi gzhi ste shes bya gzhi lngar bsdus nas bstan cing /
theg dman gyi lam gyi rim pa dag kyang gsal bar bstan pa mngon pa mdzod /
phyi nang gi ston pa dang bstan pa'i khyad par /
gzhi lam 'bras gsum gyi tshul bcas la rigs pa'i lam las drangs te mi 'khrul ba'i nges pa bskyed par byed pa rnam 'grel te gzhung chen bka' pod lngar sbyang dgos pa'i rgyu mtshan de 'dra yin tshod / /
dri ba so bzhi pa /
yang /
rtsod pa gal che ba'i rgyu mtshan zhib rgyas shig phyi yig tu bsgyur chog pa /
lan /
'dir 'brir mi lang bas sog po cha har dge bshes blo bzang tshul khrims kyi gsung 'bum 'jar... man 'bon du brag g.yab rin po che'i phyag las gnang sar yod 'dug pas /
de'i gsung tha pa nang bgro gleng gal che ba'i gtam zhes pa zhig yod 'dug par gzigs / /
dri ba so lnga pa /
rgyud grwa gnyis su gsang bde 'jigs... gsum las /
rgyud sde gzhan gyi 'chad nyan med par brten /
de'i gnad zhib rgyas shig skyabs 'jug zhu rgyu /
lan /
rje'i gsung zhi khro sbrag sgrub dang /
red mda' bar phul ba'i shog dril sogs la gzigs /
phran rang sngar dang mi 'dra bar lo na'i babs kyis dpe 'tshol dang /
mno bsam mang po gtong rgyur sgyid lug cing /
sngar dran pa rnams kyang brjed ngas kyi rkun bus 'khyer te snang la ma nges pa bcas kyis dri ba rnams la... lan 'debs mtha' gtsang zhig zhu thub ma song bas dbyings khrel mi bzhes pa zhu /
khri byang pas /
phyi zla drug pa'i tshes bcu gsum la phul / / / /
' brag g.yab rin po ches dogs 'dri zhu gnang gi bka' lan khag gcig la /
si'u thang ngam zi'u thang zhes pa sgra'i 'bod luD tsam las /
gos skud dang /
gser skud kyis sprin 'brug sogs tshem drub byas pa'i yol ba dang /
bla bre sogs la si'u'i bla bre dang yol ba zer zhing /
dga' ldan gser thang zhes pa de yang tshem drub rnying ma si'u'i gnas bcu'i thang ka nyer gsum yong /
si thang la gser thang zhes zur chag tu 'bod pa 'dra /
bsam yas byang chub chen po zhes pa /
khri srong dus thad po ri nas rang byung du byon pa'i rdo sku nang gzungs su bzhugs pa'i 'jim sku che tshad longs sku'i rnam pa can zhig yong /
de la bsam yas kyi rten gtso jo bo byang chub chen po zhes zer /
de'i g.yas g.yon gyi byang sems rnams na bza' ber dang /
zhabs lham gsol ba bod ma'i cha byad can sha stag 'dug /
bsam bzhin srid bzung gi skye sprul rigs skye ba sprul sku'i sder gtogs min thad /
sangs rgyas kyi sprul pa yin na skye ba sprul skur ngos 'dzin /
byang sems lta bu'i sprul sku'i rigs la phar phyin skabs brgyad pa nas bshad pa'i skye sprul du mi gtogs kyang /
spyir skye sprul gyi tha snyad @# / /
tsam thob /
bod du bris 'bur gyi srol thog mar spel mkhan su yin nges brtan zhu rgyu med /
phal cher bal po'i bzo bo yin 'dra ste /
sngon gyi logs bris dang thang ka phal cher bal bris lta bu yong 'dug /
rab gnas kyi khungs lung skor /
bstan 'gyur rgyud ca( thi) di( phi) shi( i) rnams kyi nang du gzigs rgyu yod /
thang ka'i gong sham dang /
rlung gnon sogs la 'grel bshad dgos phebs thad /
spyod 'jug las /
de nas de la kha dog legs bsgyur ba'i / /
na bza' srab la 'jam pa x /
zhes sogs dang /
rab gnas kyi rgya gzhung rnams su /
rten la na bza' dang rgyan sogs 'bul bar gsungs pa ltar 'bur skur 'bul mus kyang /
bris skur na bza'i dod... dam /
sri zhu'i tshul du phul ba lags snyam /
rlung gnon gyi rgyu mtshan rlung gnon zhes pa'i sgra don de rang lags /
gar 'chams kyi khungs lung lo rgyus dgos tshul thad /
gar gyi rnam gzhag rgyud sde nas gsungs shing /
bu ston gsung 'bum nang dpal mchog /
rtse mo /
rigs bsdus sogs rnal 'byor rgyud kyi skor dang /
bde mchog gi rig ma bcu drug gi gar /
dus 'khor gyi rkang pa bcu drug dang /
rkang pa bdun cu rtsa gnyis gar thabs su sbyar ba /
lha mo bcu gnyis kyi mchod gar /
rgyal ba lnga pa'i gsung kun tu bzang po'i 'chams kyi brjed byang lha yi rol gar sogs su gzigs na gsal zhing /
rnying lugs phur pa'i stod las byang chub sgrub pa'i rtsa 'chams dang /
smad las dgra bgegs sgrol ba'i brub 'chams zhes stod smad kyi las sbyor 'chams /
dge lugs phyogs su'ang 'jigs byed kyi phyag so bzhi las zhwa nag ban phur thogs pa mang po spros te bsgral las kyi dmigs pa dang 'brel zhwa nag gi 'chams dang /
srung ma las la bskul ba'i lhan cig byed rkyen dang dmigs rnam gsal byed du mgon chos sogs srung ma'i 'chams byed pa yin /
dpa' bo dang mkha' 'gro'i ngo bo dang sa mtshams dbye tshul thad /
spyir mkha'... 'gro tsam ni /
rig sngags kyi mthus mkha' la 'gro ba dang /
gzhan la phan gnod kyi mthu nus cho 'phrul sogs ston nus pa'i bud med kyi rigs la 'jog cing /
de 'dra phyi rol pa la'ang yod /
mkha' 'gror dbye na las dang ye shes kyi mkha' 'gro ma'am /
'jig rten las 'das dang ma 'das gnyis las /
'jig rten las 'das pa dgongs chod /
'jig rten par lam zhugs dang lam ma zhugs gnyis /
lam zhugs ni sngags kyi bskyed rim dang /
rdzoD rim don gyi 'od gsal ma thob pa'i rigs tshogs sbyor gyi lam pa rnams la zer /
lam ma zhugs ni /
gong smos ltar rig sngags kyi mthu tsam la brten nas rdzu 'phrul phran bu byed nus pa sha za mkha' 'gro ma dang /
dper na /
phra men ma'am /
gson 'dre ma lta bu yang de khongs su gtogs /
gdug 'dre yi dwags sogs la skyes thob kyi mngon shes dang /
rdzu 'phrul phran yod ltar sha za 'byung mo'i rigs de 'dra dang /
phyi rol ba'i mkha' 'gro ni drag po... @# / /
dang /
khyab 'jug sogs kyi rig sngags la brten nas nus mthu grub pa'i rigs sha stag yin cing /
nang gses kho rang tshor yang sngags kyi rtogs pa mtho dman gyi rim pa yod pa gzhir... bcas /
dper na grub chen nag po spyod par gnod byed mu stegs kyi mkha' 'gro ma lta bu mchis /
lar nas bde mchog rtsa rgyud las /
pho lha lhan cig skyes grub pa / /
mchog dang 'bring dang tha ma ste / /
gsungs pa ltar rje'i gsung bde mchog sbas don kun gsal dang /
rnal 'byor ma'i khrid sogs la gzigs nas phyi yi pho nya rab 'bring tha gsum dang /
zhing sngags lhan skyes kyi pho nya'i khyad par sogs zhib gsal mchis pa rnams gung bsgrigs... na mchog nyid nas dgongs pas rtogs nges snyam dgongs pa'i dpyad gzhir 'go smos tsam las dpe 'tshol lung 'dren sogs zhib cha ma thub /
dpa' bo'i ngo bo dang sa mtshams kyang dmigs bsal gzhung nas bshad pa zhig... gsal bar ma mthong yang /
mkha' 'gro'i rim pa dang phal cher rjes mtshungs yin rgyu red snyam lags / / / /
' 'jar man nas brag g.yab che tshang rin po ches dogs 'dri'i zhu yig phul gnang gi bka' lan du /
phebs gsal gnas... bcu'i mjug tu hwa shang bkod pa de dag rgyal po dang sbyin bdag gnyis ka gang yang min par /
rgya nag rgyal po thang dzu'i dzung gis gnas brtan gdan zhu'i pho nyar mngags pa de yin dgos /
gang zhe na /
thang gis gnas brtan... gdan 'dren gyi zhu 'phrin snyan ngag gis brgyan pa phul ba'i tshig mjug der /
ci bde bar 'khod par mdzod cig /
de'i don du hwa shang mngags pa yin /
zhes spyan 'dren btang tshul dka' chen gsung gi gnas brtan rtogs brjod du... gsal ba de gas dgongs chub yong rgyu /
yang /
gnas brtan gyi gras der pho nya hwa shang dang /
zhabs 'bring dge bsnyen gnyis yod cing /
yon bdag rgyal po med pa ci zhe na /
rgyal pos khong gnyis kyi byas shes drin du gzo phyir dran rten du bzhengs par cha bzhag dgos sam snyam /
klu mes kyis drangs pa'i gnas brtan ber can rgya nag ma'i 'dra sku'i rgyun deng skabs dar khyab yod mus 'di yin cing /
jo bo nas brgyud pa'i rgya gar lugs dgra bcom chas can gyi bris sku re zung 'ong zhing /
mnyes thang gi lha khang zhig tu'ang de 'dra'i 'bur sku zhig mchis pa dran /
rgya dkar nag gi lugs gnyis nas klu mes kyi de dag sngon du byung ba yin 'gro snyam zhing /
'on kyang deb sngon nang bod du smad 'dul gyi sdom rgyun mkhan rab nang klu mes 'brom chung yod med gzigs te lo dus brtsi gnang /
snar thang brgya rtsa dang /
rin 'byung brgya rtsa'i nang du'ang gnas brtan bcu drug gi rjes gnang gsal ba rgya gar lugs su yod 'gro snyam /
ston pa'i 'khor mchog zung gnyis sogs kyis gzhan don byed pa dang /
theg chen gyi chos gsungs pa tsam gyis theg chen pa yin mi dgos te /
'jug pa'i mchod brjod /
nyan thos sangs rgyas 'bring rnams thub dbang skyes / /
zhes... @# / /
pa'i thad rje'i dbu ma dgongs pa rab gsal du /
nyan thos kyi skad dod sra wa ka'am /
shra wa ka zhes pa'i don thos sgrog la 'jug pa ltar na /
zhes sogs la thugs zhib mdzad na dgongs des /
dper na| rang re theg chen pa lta ci /
nyan thos rigs can gyi gral du'ang chud dka' ba zhig gis theg chen thun mong dang thun mong ma yin pa'i chos skad mgrin pa btegs te smra ba des mtshon /
nyan thos rnam+s...ston pa'i bka' drin dran pa'i sgo nas ston pa mchod pa'i mchog ni sems can la chos bstan te 'dul bar byed pa 'di yin snyam ste gang 'dul gyi chos bstan te gzhan don mdzad pa las /
rang mgo thon tsam gyis chog shes can gyi sbug 'thum de 'dra ga la yin /
zhes stsal / /
' bstan pa'i snang byed dam pa brag g.yab rin po che mchog gi 7zhabs drung du /
ched gsol /
bar lam lhan rgyas sku mdzad gnyis dge'i ngang nas phyi tshes bcu gsum nyin stsal bres tshes bcu bdun nyin 'byor ba rab dga'i tshor ba sim /
'dir rgan po'ang lang tsho'i me tog dus kyi kha rlung gi reg pas gnas skabs gzhan du rim bzhin 'gyur ba dngos po'i rang gshis tsam las /
dmigs bsal gsar spros rigs gang yang med /
phebs gsal sman thang don grub pa'i dus skabs skor gsal re che ba'i chos 'byung deb ther sogs 'ga' shas la btsal kyang gsal kha thon pa ma rnyed /
nged rang gi brjed tho'i deb gcig nang /
sman bla don grub pa phyi lo chig stong bzhi brgya skor nang byon zhes pa tsam zhig bkod 'dug pa skabs der khungs dang rgyu mtshan zhig byung yod bzo yang /
da cha mi dran /
phyi lo chig stong sum brgya nang karma pa de bzhin gshegs pa dang /
de rjes mthong ba don ldan cha phreng sogs su byon te kar dgon mang po btab pa'i lha khang gi logs bris kyi bris cha bal tshugs shas che ba las sman bris mi 'dug pas /
sman thang pa byon ma zin pa'am /
zin kyang bris tshugs dar khyab ma byung gong min nam snyam /
ldan lugs zer don ma shes /
phran... gyi phyi nang gsang ba'i rnam thar lo rgyus go bde lugs gsar gyi rtsom tshul gzhir bzung /
zhor du skye sprul yang srid dang /
bla brang /
dgon sdes mtshon chos srid rang dbang bdag gir spyod pa'i rgyal 'bangs kyi gnas tshul yang gsal thub pa zhig sgrig rtsom dgos phebs thad /
rnam thar zhes pa rang nyid kyis chos nyams su blangs nas 'ching ba las rnam par thar cing /
gdul bya gzhan gyis mthong na thar pa'i sa bon 'jog thub pa zhig dgos pa la /
blo sbyong mtshon 'khor las /
khas blangs che la phan pa'i nyams len nyung / /
snyan pa che la brtags na lha 'dres khrel / /
zhes sogs mang du gsungs pa rnams don thog tu khel te /
tshe 'di blos ma thongs par chos brgyad dkar nag khra gsum gyis gzhan mgo mgal me ltar bskor te /
rang gzhan gnyis phung gi lo rgyus shig la rnam thar gyi sgra don ga la 'jug /
rje gung thang pas /
dam chos byed du ma dran nyi shu thal / /
byed do byed do zer nas nyi shu thal /
ma byung ma byung zer nas nyi shu... @# / /
thal / /
mi tshe stong par zad pa'i rnam thar yin / /
zhes gsungs pa ltar lags mod /
'on te kho bor thugs rtse gcig tu gtod cing /
ring nas chos kyis gsos pa'i bu gcig nyid nas rag... gan gser du sgom pa'i rmongs dad kyis rten bcas bskul ma gnang ba'i khar /
bus pa chung ngu'i dus nas gces par bskyangs shing /
deng skabs rgan po'i lag gi 'khar rten gcig pur gyur pa dpal ldan nas kyang nan bstud... bskul ba bzhin /
'di snang za zi'i rjes gcod kyi ri mo zol zog gis ma bslad pa'i phyi'i rnam thar zhig rim bzo zhus chog cing /
nang gi rnam thar dug gsum gyi rtog pa 'og 'gyu rmi lam tshun chad ngam ngam shugs kyis 'char zhing /
de'i dbang gis gsang ba'i rnam thar bag med tho co'i spyod pa smyon pa'i zlos gar lta bu ya rabs khrel zhing ma rabs bzhad gad kyi ca co byed pa dag 'god pa ni cung mi nus pas nang gsang gi lo rgyus 'god rgyu ma mchis /
skye sprul dang bla brang /
dgongs de sogs chos srid rang dbang spyod pa'i rgyal 'bangs gzhan dag gi lo rgyus 'god dgos gsungs pa /
nged rang ni lha sa dang ri khrod du shag phyi che la nang stong zhig dang /
'brog dud gnyis gsum tsam las /
de min rang dbang rang bdag gi dge 'dun bzhi gra can gyi dgon pa dang /
sa zhing sbar mthil tsam yang med par tshe stod phal cher 'byor ba dkon se ba'i dka' ngal gyi mal du bskyal ba las /
ma dgon dang /
bu dgon /
yan lag... dang nying lag gi dgon pa /
nyin lam mang po'i sa sde /
spyi mdzod dang mgron gnyer /
lde 'chang dang zhabs sdod sogs rgyal khab cha tshang lta bu de 'dra la longs spyod pa lta ci /
rmi lam du'ang 'char ma myong stabs 'god rgyu babs 'brel mi che zhing /
gal srid dgos pa ldan tshe gang nyid nas 'brel chags kyi 'char zin zhig 'god gnang byung tshe tshig mtshams 'brel mtshungs shig la khungs 'jug zhus chog pa bcas chos mtshor bsti ba mkhyain /
mkhyen /
khri byang pas /
phyi zla lnga pa'i tshes nyer bdun la phul / / / /
' mkhyen rlabs thugs brtse zla bral rak ra rin po che mchog gi sku drung du /
ched gsol /
nye char de nas phyi zla drug pa'i tshes bdun nyin stsal bris phebs son nang gsal /
rin po che sku 'khor ltos bcas mtshan mdzad legs lam gyi ngang du 'tsho gzhes yod pa thugs rje che /
phran yang lus bgyi sngar mus su mchis lags /
mtshams zhu /
mchog sku'i sku rlung dwangs bskyed ngos /
bdag gzhan mnyam brje'i blo sbyong gi dmigs rnam skyong gnang mdzad mus yod pa ni chos srid gang cir nad brgya sman gcig 'di lhag ma mchis /
lam khrid dang /
lam rim chen mor gzigs dang gzigs bzhed kyis dga' lha'i chos kyi char ba dbab tu gsol zhes pa'i tshig mtshams der klog gnang mdzad pa de gas 'thus nges /
bka' 'dri nang gsal /
nam mkha'i rnal 'byor skyong zhes pa dbu ma'i lta ba skyong ba la go dgos shing /
yang /
nam mkhar sprin dkar nag... @# / /
dang /
'ja' 'od sogs ji ltar shar yang nam mkha'i rang bzhin 'gyur ba med pa ltar glo bur gyi rkyen bzang ngan gang gis kyang blo sbyong nyams len bsgyur du mi btub par go yang rung /
rnal 'byor ma'i... bdag bskyed kyi bsam mi khyab sdud rim rjes thun mtshams kyi lha skur ldang zin stabs 'jigs byed bdag bskyed gtong tshe stong sbyangs skabs 'jug pa mi bde ba yong don ma mchis /
rnal 'byor ma'i bzlas dmigs skabs snying kha'i... sngags phreng las lha sku spros te gzhan don gyi dmigs pa skyong ba las /
spyi bo'i rigs bdag las lha sku spro ba'i dmigs pa dang /
'gro ba rnal 'byor mar gyur pa la bskyar du dbang bskur sogs mi dgos /
rje btsun grags rgyan gyis /
bla ma nyin mo spyi bo dang / /
mtshan mo snying gar bsgom zhes gsungs pa /
sngags bla med kyi rdzogs rim skabs gnyid dang /
sad dus kyi thig le'i rnal 'byor skyong ba dang rjes mthun lta bu yin shag /
rang res /
drin dang ldan pa'i bla ma de| |lag pa'i mthil lam snying gi dkyil / /
lus kyi cha shas gar bsgoms kyang / /
sangs rgyas stong gi byin rlabs ni / /
gang zag de yis sdud par byed / /
ces gsungs pa ltar skabs bstun gang byas chog /
dga' lha'i... bla ma bstim skabs thun snga ma'i mjug gi bla ma bstims zin pa de nyid la bskyar du thim par mos 'thus /
ma ning ha 'don gyi khrid zhu ma myong bas... grangs ka zhu ma shes /
snang grag rig gsum rje bla ma'i ngo bor 'char ba zhig lam seng dka' yang /
khrid yig nang gsal ltar 'khyer so gsum gyi rnal 'byor mos pas bskyangs na 'grigs /
blo sbyong la bogs 'don gyi man ngag... dgos phebs thad /
khrid yig rnams la zhib gzigs dang 'brel rang gis dpyad sgom rgyun mthud bskyangs te rim bzhin myong goms kyis yar bskyed 'ong thabs gnang rgyu las /
mchod sbyin ma 'phrin gyi sgo nas bsnyen par rdzogs pa lta bur yig thog nas tshig 'bru kha shas zhus pas sa chod dka' ba bcas dgongs rol mkhyain /
yongs 'dzin khri byang pas /
phyi lo chig stong dgu brgya bdun cu don gcig zla ba drug pa'i tshes nyer gcig la phul / / / /
' dam... gtsang chos kyi bu gcig brag g.yab rin po mchog gi 7zhabs drung du /
ched gsol /
nye char phyi zla drug pa'i tshes dgu nyin stsal bris phebs son nang gsal /
phran gyi nang khrol phyir 'don gyi yi ge 'god dgos phebs pa /
phyi nang... mtshungs pa'i legs cha zhig yod na 'god 'os che yang /
mi gtsang bas gang ba'i gser bum dar bstums kyi ngang tshul de bzhin nang rdzas phyir 'don ma byas par mdzes thog tu bzhag legs snyam /
sngon stsal dri lan 'bul skabs zhu rgyu ma dran pa /
lnga pa'i rnam thar du ku la'i gos bzang po da dang po'i shog grangs na nas na bar gsal ba ltar lha sras mu ne btsan po hor gyi sgom gra bcom par mngags skabs kyi 'phyar dar rnam sras ljang yul ma dang @# / /
ljang 'dra ma gnyis ka rgyal rtse chos lung tshogs pa'am /
spos khang tshogs pa'i nang rten du bzhugs pa de bzhin phran rang lo so dgu pa sa yos lor gtsang gnas mjal bskyod kyis chos lung tshogs par zhag gnyis bsdad de kha che paN chen gyi gzigs dpe dang /
na bza' sogs rten 'gang can rnams mjal zhing /
de skabs rnam sras kyi 'phyar dar gnyis ka mjal bas dar dkar po kha zheng che ba la gtso bo rnam sras ser chen 'khor rta bdag brgyad can gcig /
rnam sras dang /
bya mgo can sogs mgo brnyan sna tshogs yod pa'i dmag mi mtshon cha dang /
rnam 'gyur sna tshogs can gyi 'khor mang can gcig bcas 'dug pa'i bris tshugs rgya nag gi bris cha... rnying ma'i dmag ris kyi rnam pa dang ha cang 'dra ba zhig 'dug pa ma zad /
lha sa'i jo bo'i spang gcal sgang gi rgyal chen bzhi bsam yas kyi sa phud la bzhengs pa de yang rgya nag tu yod pa'i rgyal chen gyi sku rnams dang cha thams cad nas dbyibs mtshungs 'dug gshis /
khri srong lde btsan rgya dang gnyen 'brel stabs rgya'i bris 'bur gyi bzo bo bod du slebs te rgya bzo'i srol zhig skabs der byung yod 'dra snyam zhing /
de'i lag rgyun 'dir byung zhes mi snang /
dga' ldan khri thog khang gi rje'i gzim chung du gsang bde dus gsum gyi gser sku byon gtsang mda' tshad lhag tsam re yod pa zha lu ba legs rgyan skabs padma mkhar bas bzhengs tshul 'jam bzhad kyi 'jigs byed chos 'byung du gsal bas padma mkhar pa'i dus skabs ji yin des mkhyen nges bcas chos klong du mnga' ba mkhyain /
mkhyen /
khri byang pas /
phyi zla drug pa'i tshes nyer bdun la /
phul / / / /
' phyi lo chig stong dgu brgya bdun cu don gnyis zla ba dang po'i tshes nyer dgu nyin sus sir ra ka ra rin po cher stsal ba'i bka' lan nang gsal dgos 'dri zhus rigs la bka' lan stsal ba zur 'don zhus pa gsham gsal /
dri pa dang po /
gtong len skabs gzhan gyi sdug bsngal rang thog tu blangs rjes su nad gdon sdug bsngal rang thog tu blangs pa de dag mthar stong pas rgyas 'debs rgyu yin nam /
skabs re rang snang la khog nang du nag ling nger bsdad pa zhig 'char te /
de rang yal du btang na ni gtong len byas pa go ma chod lta bur 'gro dogs dang /
skabs re snying ga'i bla ma'i gsal snang lta bu zhig skyes te gtong len byed stabs bde min zhig yong gi 'dug pas blo mun sel ba'i bka' slob thugs rjes 'dzin pa /
lan /
gzhan gyi sdig sgrib dang sdug bsngal rang steng du blangs pa de rang gces 'dzin gyi blo ngan snying gar nag... phung nger gsal ba'i steng du spungs te gces 'dzin rmeg med du brlag pa dang chabs cig stong yal du btang na 'grigs shing /
de la lta ba'i rgyas 'debs thub na rab /
ma thub kyang chog /
stong yal du btang bas gtong len go ma chod... dogs ma dgos /
gtong len gyi skabs der snying ga'i bla ma ma gsal yang 'grigs shing /
gal te gsal snang shar tshe gces 'dzin gyi nag phung dang bla ma gnyis go sa tha dad du byas chog /
7dri ba gnyis pa /
'di phyogs su 'jig... @# / /
rten bya ba'i 'dzings rnyog che stabs kha ton bya rgyur dus yun ldeng nges yong rgyu dka' lags na /
bla rnal gyi rjes su dam bca' yod rigs dang /
lhag par skabs re brel skabs su rnal 'byor ma'i bzlas pa... yang mdun gyi bla ma'i thugs kar yi dam gsal btab ste /
de las byin rlabs zhu tshul byas na 'thus min /
lan /
mdzad brel che bas zhal 'don gyi dus yun dka' tshul gsungs pa spyir de phyogs yul gshis kyi brel zing che ba dang /
slob phrug rnams kyi thugs 'gan bzhes dgos sogs kyis khom min gzhir bcas kyang /
nyin zhag phrugs gcig gi bya ba'i nang nas bzhag tu rung ba dang /
bskyur du rung ba btsal dus kha 'don dge sbyor nyung shas de las mi rnyed pa da... rang gzhan chos byed phal gyi grub mthar song bas gang nyid kyang grub mtha' de bdag gir bzhes pa lags pas /
de ltar dgos tshe mdun gyi bla ma'i thugs kar yi dam gsal btab ste /
de las byin rlabs zhu dmigs dang bcas sngags bzlas gnang yang sngags kyi dam bca'i bzlas go chod / /
7dri ba gsum pa /
tshig dbang gi dag pa'i skabs su /
gsang 'dus dbang chog dang /
dka' chen ye rgyan gyi bla rnal khrid yig gnyis kar de ltar khyed kyis dbang... gsum pa thob x x x x dga' ba dang stong pa nyid gnyis ro gcig tu zhugs pa'i 'od gsal thams cad stong pa gnyis ngo bo dbyer med pa'i zung 'jug ces pa dang /
bya bral 'jigs med bsam gtan gyi gsung 'jigs byed dbang khrid du 'od gsal thams cad stong pa nyid dang ngo bo dbyer med ces 'dug pas phyi ma go bde ba lta bur snang yang /
stong pa gnyis dang /
stong pa nyid ces pa 'di thog stong pa gnyis zhes pa'i don ji yin bka' slob thugs rje che ba /
lan /
gsang 'dus tshig dbang gi dag pa'i skabs /
dga' ba dang stong pa nyid gnyis ro gcig tu zhugs pa'i 'od gsal thams cad stong pa gnyis ngo bo dbyer med pa'i zung 'jug /
ces stong pa nyid gnyis zhes pa dang /
stong pa gnyis... zhes pa'i tshig de gnyis kyi don ji yin phebs pa /
dga' ba dang stong pa nyid gnyis ro gcig ces pa de bde stong gnyis dbyer med pa'i thugs dag pa don gyi 'od gsal te zung 'jug gi zung du 'jug rgyu'i ya gcig der go rgyu dang /
'od gsal thams cad stong pa gnyis ngo bo dbyer med ces pa'i gnyis de stong pa gnyis la go rgyu min par /
zung 'jug gi ya gcig rlung sems tsam las grub pa'i ye shes kyi sku rang snang gi rig ma dang kha sbyor ba'i lus can de dang /
'od... gsal thams cad stong pa de gnyis ngo bo dbyer med pa'i sku thugs zung 'jug bshad pa yin pa /
tshig dbang gi dag pa'i tshig cha tshang la zhib tu gzigs na mkhyen nges / /
dri ba bzhi pa /
yi dam gyi bdag bskyed re re'i skabs... mjug tu bsdu rim re byas te /
de nas lha gzhan gyi bdag bskyed bya dgos nges can yin nam /
tshe sgrub skabs ji ltar bya dgos lags /
lan /
yi dam sngon ma'i bdag bskyed bsdu rim ma byas par yi dam gzhan gyi bdag bskyed mi byed /
@# / /
tshe sgrub skabs kyang de ltar yin /
dbyangs can ma'i bla ma'i rnal 'byor zhig dgos phebs pa /
dga' lha'i rnal 'byor rgyun du bskyangs mus stabs gtso bo 'jam mgon bla ma dam tshig pa'i thugs kar ye... shes sems dpa' dbyangs can ma dkar mo /
de'i thugs kar ting nge 'dzin sems dpa' hrIH yig gi mthar dbyangs can gyi 'khor lo sngags phreng dang bcas pa bkod de bla ma dbyangs can ma'i thugs rje bskul ba'i bzlas dmigs gnang... na mi 'thus pa med cing /
gang lags she na sangs rgyas thams cad chos kyi dbyings su ro gcig pa dang /
bla ma sangs rgyas kun 'dus kyi ngo bo yin pa /
der ma zad blo bzang grags pa 'di nyid ni /
sangs rgyas kun gyi sprul pa ste / /
zhes gsang bdag gis lho brag las kyi rdo rjer lung bstan pa sogs sgo gang sa nas nges par rung zhing /
de ltar gnang tshe dga' lha'i khrid yig nang gsal gyi 'jam dbyangs la brten pa'i dmigs skor rnams grub rjes gar mkhan gar chas brje ba ltar thugs ka'i yi dam dbyangs can mar bsgyur te bdud rtsi 'bebs sbyangs sogs byin rlabs zhu ba'i dmigs pa mdzad /
thun 'jog khar dbyangs can ma 'jam dbyangs su bsgyur /
rje bla ma snying zhugs kyi dmigs pa... dkyus bzhin mdzad chog lags /
ci ste dbyangs can ma la brten pa'i bla rnal zur pa zhig dgos tshe /
dam pa gong ma dag gis mdzad pa'i bla rnal zhig dpe bshu bya rgyu rnyed na dang /
de min gsar bzo bya dgos mchis rung rim 'bul zhus chog pa zhes sogs stsal / / / /
' mang thos lung rigs smra ba dge blo bzang rgya mtsho'i drung du /
'bul 'bras /
gang nyid sku 'tsho'i ljon rtsa brtan cing /
lta sgom spyod pa'i me tog sdug gur bkra ba'i ring nas /
gsung bris rten bcas gnang 'byor snying la sim /
phran yang 'tsho ba bde ngang glang rgan bres nyal gyi ngang tshul du bdog /
skabs don /
sbrul rmis kyi 'jigs snang de chos kyi bskul ma dang /
sgyur ma'i dpe ston du go ste ltas ngan... g.yang len gyi mos sgom byas pa des rang zhir song ba blo sbyong gi gdams pa'i khyad chos legs 'dug /
skyabs 'gro'i tshogs zhing dang /
dga' lha sogs kyi dmigs rim gsal 'debs zla ba'i 'phel 'grib lta bu 'byung ba de /
dang por blo la lam tsam 'char tshe de ga tsam la chog shes byas te de ga'i rgyun bskyang /
de la cung zad goms na rim gyis je gsal du gtong dgos pa la /
dang po nas gsal po dang rgya chen po zhig gi spros pa byas pa'i skyon min nam /
lar nas lha mang nyung dang /
rgya che chung /
sku tshad che chung sogs thog mar gsal gang btab de las che chung rgyas bsdus sogs nges med byas na rjes sor gtad so 'di yin med pa zhig red 'gro /
der ma zad yul gyi rnam pa mi gsal ba'i dus skabs der gsal cha 'ong res sgrim ches na je mi gsal du 'gro bas re zhig u tshugs mi byed par bzhag /
slar ga ler e gsal blta /
dang por dga' rab byung yang de nas khams je nyog tu song ba de rmugs pa... @# / /
pa dang /
des bying ba rags pa khrid pa yin 'gro bas lam rim nas 'byung ba ltar bying rmugs kyi gnyen po bsten /
mdor na bcom ldan 'das kyis pi wang gi rgyud la dpe sbyar nas gsungs pa de go dgos /
ngang ring po byas nas bsgom dgos pa las brel ba byas na skyon mchis /
rje dag dbang byams pas /
nga tshogs mi tshe hril por bsgom byas kyang ma 'ongs pa de /
khyed tshos chos thun gcig gnyis shig la yong na ltas ngan yin /
zhes gsungs pa lags /
re zhig de gar chos dang 'jig rten 'dres ma'i khra bo de mur bskyangs rjes rim gyis mang du thos pa nags na bde ba'i don de snying la bcangs mdzod /
ces bla ming pas /
phyi... zla dgu pa'i tshes gsum la phul / / / /
' rgya chen chos kyi spyan yangs sku zhabs...rma 'phrin las rin po cher /
ched 'bul /
gang nyid sku mdzad gnyis dge'i ring nas /
nye char gsung bris gnas tshul gnang 'byor yid spror smin /
phran yang 'tsho khams bde zhing mtshams bcad kha ton zhig bgyid mur mchis /
nyid kyi gsung bris gnang don skor la /
mngon pa nas bshad pa'i ri gling nyi zla'i chags tshul de /
deng sang gi rig gsar gnas tshul dang mi mthun pas u tshugs kyis brjod mi bde /
dngos po'i gnas tshod la 'dzam gling gi chags tshul deng dus kyi lugs ltar bcom ldan 'das kyis mkhyen cing gzigs kyang /
sangs rgyas byon... pa'i dus skabs der sngon gyi drang srong dang /
rig byed kyi gzhung nas gling bzhi ri rab nyi zla'i bgrod tshul sogs 'jig rten gyi chags tshul bshad pa 'phags yul ba'i skye bo thams cad kyis yongs grags su khas len mus stabs /
de las gzhan 'dzam gling hril mo yin tshul sogs sangs rgyas kyis gsar bshad cig gsungs na mi thams cad kyi blor mi gshong zhing /
chos 'khor gyi 'gal rkyen du 'gyur bar dgongs te skabs de'i gdul bya'i blo ngo dang bstun nas gdul bya 'dul ba'i thabs mkhas kyis gsungs pa red /
lar nas sangs rgyas kyis 'jig rten chags tshul mngon pa nas bshad pa de rkyang pa min par /
theg pa chen po'i mdo sde phal po cher /
zhing rnams rgya mtsho la la dri med 'od ces nam mkha'i dbyings la gnas / /
snang ba'i snying po 'od can nor bu'i rgya mtsho dag la legs par gnas / /
zhes sogs dang /
'jig rten gyi khams snrel zhi 'phred la /
dang /
spyi'u tshugs thur /
rnal ma thad ka /
sogs sna tshogs yod par gsungs pas rang re'i 'dzam gling hril mo 'di'i steng 'og g.yas g.yon du gling rnams gyen thur 'phred du gnas pa zur tsam bstan yod pa red /
ces gsungs na stabs bde ba yong snyam /
'di phyogs 'dzam gling skor dri mi tshor yang de ltar bshad kyi yod /
sham b+ha la tsam ma zad lho nub srin yul zangs mdog dpal ri dang /
o rgyan yul gyi rang byung he ru ka'i mchod rten /
bon rnams kyi bshad srol zhang zhung 'ol mo lung ring sogs 'dzam gling sa @# / /
khra'i thog ngos 'dzin bya yul zhig rnyed dka' bas skye bo las dag gi snang ngo tsam las /
phal gyis mi mthong ba lta bu'am /
yang na gling phran lta bu gzhan zhig yod par bshad na ma gtogs gzhan... brjod rgyu dka' /
le'u thor shar gling la nyi 'dzin yod ces gsal ba 'dzam gling hril mo'i shar phyogs dang /
khe Na Da de 'dzam gling shar phyogs dang sa khad cung nye bas nyi 'dzin mthong ba yin shag /
'on te sa khra'i khel phyogs la gzigs /
ston pa nas bzung bod kyi bla chen dang /
chos srid kyi 'das lo nges gtan brjod khag po red /
ston pa bltams gshegs kyi 'das lor yang mi mthun pa mang zhing /
glang dar mjug 'od srungs dang /
yum brtan dus nas bzung 'gro mgon 'phags pa'i bar bod spyi la dbang ba'i rgyal po med par lo mang song ring /
sngon gyi rgyal rabs la bdag gces dang /
gsar pa'i rgyal rabs kyi lo tshigs 'god mkhan med par lus pas /
de sngon gyi lo tshigs rnams gsal por kha mtshon chod dka' /
dper na srong btsan dgung lo brgyad cu skor bzhugs pa dang /
sum cu'i nang las ma bzhugs pa'i bshad srol gnyis yod pa lta bu red /
paN chen gyi sham b+ha la'i lam yig gi dpe phran la med cing /
lar nas des deng sang phyi rgyal ba tshor bshad rgyur phan thogs yong bzo med snyam /
slad mar /
sku 'tshor 'phrod zab dang spong bdun nor bu'i gter brgya 'gal rkyen chom... rkun gyi 'tshe ba las bsrung zhing /
nang chos 'dzin spel gyi thabs tshul lhur bzhes bcas dgongs 'jags mkhyain /
mkhyen /
zhes khri byang pas /
phyi zla bcu pa'i tshes gnyis la phul / / / /
' phyi lo chig stong dgu brgya bdun cu don gsum zla ba bdun pa'i tshes bcu nyin thas lan Da nas wa shul mkhan sprul thub bstan skal bzang gis jo bo rjes rgya gar du bstan pa spel ba'i rnam thar deb chung nang gsal thugs dogs ma chod pa don tshan bzhi'i 'grel bshad... dgos tshul gsungs par /
shog grangs rgyal bu'i lan de 'di skad blan par dgongs zhes pa nas /
ma mthong gnas 'dir bsdad /
ces pa'i don /
rgyal bu zla ba'i snying pos dris pa'i lan de bram ze dze ta ris 'di skad ces blan pa'am gsung bar dgongs te /
rgyal po dang bram ze'i dpal 'byor yun ring mi rtag cing 'jig pa'i chos can ston ka nam gzhug mjug 'chad ka'i me tog ldum ra lta bu der bkag kyang /
de la brten nas bsags pa'i las ngan gyi dbang gis ngan 'gror 'phen cing ltung ba kho na las /
skye ba phyi mar phan pa'i phyi thag ring po'i snying po ma mthong bas dben pa'i gnas 'dir bsdad pa yin /
zhes pa'i don dang /
grangs mtha' brgyad spros pa'i dri mas ma... gos par /
zhes pa'i mtha' brgyad de rten 'brel 'gag sogs brgyad la sbyar na mi 'grigs pa mi snang yang /
tshig gong ma der /
g.yeng bas dben pa der zhes pa'i tshig nus la dpags na /
'jig rten chos brgyad la sbyar na cung... @# / /
zad 'brel che la khad pa lta bur mthong /
grangs rgyal bu klu sgrub snying pos 'di skad gsungs /
zhes sogs kyi don ni /
rgyal bu zhes bos nas /
dpal mgon klu sgrub snying po'i zhal nas 'di skad gsungs te /
phyi gzung bas bsdus pa'i dngos po rnams 'di ltar blo la snang tsam las /
rmi lam dang sgyu ma 'dra bar don rang bzhin gyis grub pa'i spros pa rdul tsam yang med cing bral ba dang /
nang 'dzin pa sems kyis bsdus pa'i chos rnams nyid kyang yul yul can 'phrad tsam la brten nas skye 'gag byed pa tsam las /
ngo bo rang bzhin gyis ma grub cing /
gnyug ma ma bcos sems kyi rang bzhin gsal rig tsam du nges pa ste /
skye bo gang gis... 'di gnyis blo la bsam zhing goms par ma byas na /
gzung 'dzin rnam rtog gis 'khor ba'i 'dam du 'bying bar 'gyur ro /
zhes pa'i don no / /
grangs lar byis pa sngon po 'di dar drags na sogs kyi don /
lar nas... dbang phyug gi sprul pa byis pa kha dog sngon po 'di /
dper na /
gzhu ha cang gyong ches na chag 'gro ba ltar /
dar ches pa'am shugs ches drags na mi rung zer zhing /
bu mo de rnams kyis dbang phyug gi sprul pa der byis pa kho de /
zhes bos nas nyi ma de ring phar bcad dam /
phan chod nas bal po'i gzings phar brgal nas sam /
bsgral te ma 'gro zhes bka' bsgo ba'i don du 'dug / / /
! rab 'byams gzhung brgya'i mdzod 'dzin... bka' 'gyur ba dge bshes blo bzang thub bstan mchog gi drung du /
'bul 'bras /
nyid kyi pha mes rnams tshe thung zhing /
nyid kyang sku khams phran bu bde min /
dge phrug don gnyer che gras rnams mkhan zur rin po che'i drung du... du btang bar dpe khrid re mos gnang bzhin yod pa /
dge phrug gsar gras rnams las brel che ba bcas kyis dpe khrid rtag tu dka' ba bcas la brten de sngon brag ri rdo rje 'chang gi bka' dgongs bzhin yi dam rdo rje rnal 'byor ma'i bsnyen chen gnang 'dun che ba dang /
brag sras sprul sku nas kyang mthun 'gyur zhabs zhu sgrub rgyu'i khas len zhus pa sogs zhib nges byung zhing /
gong gsal dgag dgos la zhib tu dpyad tshe nyid kyi thugs 'dod ltar lhag lha'i bsnyen chen gtong rgyu de ga legs shing /
sngon 'gro'i bsags sbyangs rgyas par byas na phyag dang /
maN+Dal /
sa ts+tsha /
dam tshig rdor bzlas /
za byed mkha' 'gro'i sbyin sreg /
bla ma'i mtshan sngags sam /
dmigs brtse ma gang rung... bcas sngon 'gro dgu ka thub na byed cing /
de thams cad ma 'grigs na /
phyag dang /
maN+Dal /
skyabs 'gro /
yig brgya bzhi nges par gtong dgos /
sngon 'gro bzhi'i gras nas de snga song zin rigs yod na de gas 'thus pas bskyar gsog mi dgos /
sngon 'gro thams cad stan thog gcig tu nges par mi dgos /
skyabs 'gro maN+Dal sogs bla mchod dang 'brel nas byas na legs /
de dag kyang grangs gsog gtso bor mi byed par rgyu yi kun @# / /
slong dang /
dus kyi kun slong sogs dmigs rnam rgyud dang 'dres nges byas bsags tshang ba zhig gal che /
sngon 'gro gsog ring dge phrug la dpe khrid gnang rtsis shin tu legs /
dmigs... rnam brtan po'i ngang nas gsog thub na 'bum phrag gi grangs ma longs kyang skyon mi che /
de min lung ma bstan gyi sngon 'gro 'bum phrag longs kyang ngo mtshar che rgyu med /
nged gnyis dam tshig gtsang ma'i bla slob la brten phran... nas chos ldan bya ba legs lam du son pa'i gsol 'debs nges par byed cing /
dad pa byung na khyi so las ring bsrel 'byung ba'i dpe ltar byin rlabs kyi rten 'brel yang yong nges pas thugs bder mdzod /
skyabs 'gro bla mchod kyi 'gor gsog pa dang /
zhing mchog dam pa'i gsol 'debs kyi ngan song sdug bsngal 'bar ba'i mes 'jigs nas /
zhes sogs kyi rjes der gsog pa gang bde byed /
yig brgya bshags pa'i yan lag gi... 'gor rang gi spyi bor rdor sems bskyed /
tshogs zhing gtso bo'i thugs ka'i rdo rje 'chang de rdor sems su bsgyur /
de las rang 'dra chad de spyi bo'i rdor sems la thim /
de las bdud rtsi 'bebs sbyangs byed /
mthar spyi bo'i rdor sems rang la bstim /
gtso bo'i thugs ka'i rdor sems rdo rje 'chang du bsgyur nas dkyus bzhin byed dgos /
phyag bshags pa'i yan lag gi 'gor ltung bshags dang sbrags dgos so / /
blo rtse gcig tu... bsgril nas theg mchog gi / /
bzang po'i lam la bag chags ci nus bzhag /
thub pa'i bslab gzhi brtan por bzung byas na / /
bstan dang mjal ba'i don go tshang ba yin / / / /
' mang thos chos kyi mdzod gcig sku zhabs bla rti'i rin po cher /
ched 'bul /
de nas sgra 'jug 'khor lo'i lam nas gsung 'phrin dang 'brel rje'i sngags rim chen mo'i nang gi tshig don 'ga' shas kyi dri ba gnang gsal /
dri ba dang po /
sngags rim rda sa'i rgya dpar shog... grangs 18na bdag sgrub pa'i thabs las rgya che ba'i lha'i rnal 'byor /
zhes pa nas /
rnal 'byor rgyud dang gnyis ka'i thabs kyi khyad par du bzhed do /
zhes pa'i bar gyi don ji yin /
bstan 'gyur nang de nyid bsdus pa'i... mngon byang /
zhes pa zhig ma rnyed gsungs par /
lan /
bdag lhar bskyed pa'i rnal 'byor yod med kyis phar theg dang /
sngags gnyis thabs rgya che yod med khyad par yod pa dang /
de nyid bsdus pa rnal 'byor rgyud kyi... rtsa rgyud yin /
bka' 'gyur snar thang dpar ma'i rgyud ja? pa'i grangs nas mjug bar yod /
der rdor dbyings kyi rnal 'byor gtso bor ston cing /
mngon byang lnga'i tha snyad so sor phye ste mi gsal yang /
zla ba phyag mtshan sku rdzogs pa las bskyed tshul dang /
lha rnams kyang rim par gsal 'dug /
rgyud nya nang gis bshad rgyud rdo rje rtse mor yang lha rnams gsal 'dug pas /
rtsa rgyud gcig bstan 'gyur nang 'tshol dgos mi... @# / /
snang / /
dri ba gnyis pa /
shog grangs 33na1 ri mo la sogs pa la gnas pa'i lha'i bsam gtan bya ba /
'dis ni snyan cha kun tu bskyod / /
ne'u le rkyal bu sgul ba snyam / /
de ltar bzlas brjod byed pa'i tshe / /
zhabs la sogs pa'ang rim gyis brtag /
ces pa'i don ji yin /
lan /
srog rtsol la sogs pa'i bsam gtan gyi yan lag rtse gcig bsgom mi nus pa rnams kyis ras bris kyi lha skur... dmigs te bsgom zhing /
de yang gdos bcas rang ga ba lta bu min par sku g.yo 'gul gyi snyan cha bskyod pa dang /
phyag mtshan gyi ne'u le sogs 'gul ba /
phyag zhabs sogs kyang 'gul ba /
lha sku mngon sum pa lta bur... dmigs nas bzlas pa byed dgos zhes pa'i don yin /
shog grangs 32na3 nas mar zhib tu gzigs nas gung bsgrigs na dgongs pas rtogs nges snyam / /
dri ba gsum pa /
bya rgyud sngon 'gror zhes sogs kyi skor sku nyid kyi dri tshig gi sgra de gso ba dang srung ba sogs ji yin sgra gdangs mi gsal zhing /
shog grangs 'di zhes med stabs yas man mang por btsal kyang 'di'i thad yin 'dra snyam pa zhig ma rnyed pas lan 'dri ma shes / /
dri ba bzhi pa /
shog grangs ba par rnam snang mngon byang gi rgyud tshig /
yi ge dang ni yi ge sbyar / /
zhes sogs kyi tshig 'grel dgos gsungs par /
lan /
yi ge dang sems la gzhol ba'i yan lag don dam byang chub kyi sems ni /
yi ge sbyar / /
sgra la gzhol ba'i yan lag sngags kyi sgra /
de bzhin gzhi las bdag gi gzhi rang lus lhar bsgom pa /
gzhir gyur pa / /
gzhan gyi gzhi mdun du sgom pa'i lha ye shes pa /
shin tu bsdams pas yid la ni / /
bzhi po de la dmigs nas ma yengs pa'i yid kyis ni /
bzlas brjod 'bum phrag gcig bya'o / /
zhes mdor bstan nas /
yi ge byang chub sems yin te / /
dang po sems gzhol yan lag rnam rtog dang bral pa zab cing phra ba'i sems zla ba'i dkyil 'khor gyi rnam par snang ba /
gnyis pa sgra zhes bya ba yin / /
sgra la gzhol ba'i yan lag sngags phreng /
gzhi dang po bdag gi gzhi /
ni rang gi lha bzhag pa / /
ste rang lhar bskyed pa'i rang gi lus kyi lha de la sems rtse gcig gnas pa la bya / /
gzhi gnyis pa gzhan gyi gzhi ni rdzogs sangs rgyas / /
rkang gnyis mchog tu ste mdun du bzhugs pa'i lha sku la dmigs pa shes par bya / /
sems gzhol yan lag zla ba'i dkyil 'khor rnam dag pa / /
sngags pas de la sgra gzhol yan lag gnas par bsam / /
ste yi ge rnams ni go rim bzhin / /
zla ba de yi dbus su legs par bkod / /
nas bzlas pa bya /
mig sogs dbang po dang ba sbu'i bu ga'i rlung gi rgyu ba lus kyi nang du slar sdud pa yi sngags tshig gis non / /
cing srog dang rtsol ba rnams par sbyang / /
srog ces bya ba rlung du bshad / /
rtsol ba yid kyi 'gyur ba dran pa zhes bya ste / /
de gnyis nang du bsdams par byas nas su / /
sngon du yid bzlas @# / /
bsnyen pa legs par bya / /
zhes 'grel dgos / /
dri ba lnga pa /
shog grangs na par rnam snang mngon byang gi rgyud tshig gi don ni /
spyod rgyud kyi rnal 'byor la mtshan bcas dang /
mtshan med kyi rnal 'byor gnyis yod pa'i dang po la /
phyi yi yan lag bzhi dang nang gi sbyor ba yis / /
yi ge'i gzugs la dmigs pa sogs yan lag bzhi pa ngas bshad pa / /
de yang 'jig rten pa yi rnal 'byor ste / /
yi ge'i gzugs la... dmigs pa can gyi bla med pa / /
dbugs 'byung rngub bsdams te slar sdud pa yi phyir ma btang gi bar du sngags tshig gis non / /
pa'am bzlas pa bya /
dbugs btang tshe zla ba sngags phreng lha yi thugs kar rjes su song ba'i ste bkod pa la... yid / /
gtad de sgra mi gsal bar shub ste bzlas brjod byed pa'i mchog /
dmigs pa can la bstan pa 'jig rten pa'i rnal 'byor yin / /
srog rtsol bsdams pa'i yid kyi 'jig rten 'das pa'i rnal 'byor zhes bya / /
ba nang gi yan lag bzhi ni| slar sdud la sogs rnam par spangs / /
te rang lar bskyed pa'i thugs kar zla dkyil langs par bsgom pa bdag dang /
zla nang du lha sku phra mo bsam pa gzhan te lha dang gcig tu byed pa dang / /
tha dad ma yin 'dzin pa yi / /
yid kyis rang bzhin dbyer med bya / /
zhing /
gzhan du 'dzin pa ma yin no / /
zhes pa'o / /
'dir sems gzhol dang sgra gzhol gnyis sogs yod kyang rgyud tshig med pas 'god dgos mi snang /
shog grangs na pa nas mar gzigs na 'grigs / /
dri ba drug pa /
dpal 'khor lo bde mchog gi bshad rgyud sdom 'byung nas gsungs pa'i 'khor lo sdom pa'i dkyil 'khor de la /
'khor lo sdom pa rang las gzhan pa'i lha yi 'khor lo rnam 'gyur gzhan yod med dang /
sdom 'byung zhes pa'i sgra bshad ji yin /
lan /
rgyud sdom 'byung la le'u sum cu so gsuM /
rgyud de nas bshad pa gtso bo zhal gsum phyag drug /
phyogs kyi mkha' 'gro bzhi /
sgo mtshams ma brgyad kyi dkyil 'khor gcig... yod /
spyir bde mchog gi dkyil 'khor la lU i pa'i lugs /
dril bu lugs /
nag po lugs lha re gnyis /
mkha' 'gro rgya mtsho lha chig stong lnga brgya /
bong zhal can lha bcu bdun /
lwa ba pa'i lugs lha bcu gsum /
rdo rje mkha' 'gro lha re gnyis /
mngon brjod 'bum pa nas bshad pa'i bde mchog phyag 'bum pa lha re gnyis can sogs mang po yod /
da dung mang bshes dgos na /
bu ston gyi bde mchog spyi don la gzigs /
sdom 'byung gi sgra... bshad dmigs bsal ma mthong yang /
'khor lo sdom pa'i dngos grub 'byung pa'i thabs phyag rgya chen mo dang /
dam tshig gi phyag rgya /
las rgya sogs rgyud de nas bstan pa'i rgyu mtshan gyis yin 'gro snyam / /
dri ba bdun pa /
bshad rgyud ye shes rdo rje kun las btus pa las gsungs pa'i dkyil 'khor gzhan yod dam /
gsang 'dus de rang yin /
ye shes rdo rje kun las btus zhes pa'i sgra bshad ji yin /
lan /
dkyil 'khor gsang 'dus de... @# / /
rang las gzhan med 'dra /
sgra bshad rgyud der chags can gyi theg pas 'tshang rgya tshul rnams sgom pa'i snod rung du byed pa dbang /
dngos grub 'grub pa'i gzhi dam sdom bsrung ba /
nus pa... bskyed pa'i bsnyen pa /
nus pa thob nas rang gzhan gyi don bya ba'i dngos grub sgrub tshul te bzhi'am /
yang na rgyud dang /
gleng gzhi dang /
nges pa'i tshig dang /
rgyu ste bzhir bsdus nas bstan pa'i rgyu mtshan gyis yin nam snyam / /
dri ba brgyad pa /
sngags rim na nang gsal spyod pa'i rgyud las gsungs pa'i snying rje chen po'i snying po can gyi dkyil 'khor de ji 'dra zhig yin /
lan /
de bzhin gshegs pa'i rigs kyi gtso bo rnam snang mngon byang snying rje'i snying po can gyi dkyil 'khor lha brgya dang bcu bdun can zhig yod pa de yin /
sku nyid kyi dri ba rnams sgra 'jug 'khor lo'i nang btsud skabs gsung mgyogs po /
dri ba 'ga' rer shog grangs med pa /
sgra gdangs mi... gsal ba sogs kyis dri don 'go ma tshos par yang yang nyan dgos pa dang /
yi ge 'bri dus rjes mi zin pa sogs kyis 'dir mgo rnyog che tsam byung yang /
'di 'dra zhig min nam snyam pa rnams la 'ol tshod... kyis lan 'debs zhus pa yin /
bya rgyud don gsal dka' chen ye shes rgyal mtshan gyi gsung ta? pa'i nang du yod / / / /
' gzhung don rgya mtshor 'jug pa'i rnam dpyod... mchog tu yangs pa sku zhabs tshul khrims skal bzang gi sku drung du /
'bul 'bras /
nye char de nas gsung bris gnang gsal /
gang nyid dang nyi hong slob dpon zhig mnyam sbrel thog nas nyi hong chos 'byung kha gsal zhig... bod skad thog phab bsgyur zin pa ring min dpar bskrun gyis bod mir chos sbyin gnang rtsis yod pa dang /
pham lhag gi ltung bas ma gos pa'i thog rgya gzhung mang por rtogs zhib kyis chos kyi slob sbyong bya lugs nyams myong... gong mthor byung ba /
'on kyang shes kyi khe 'dod dang /
grags 'dod /
dman la mthong chung gi bsam pa'i blo ngan gyi dri ma med tshul sogs gsal ba legs tshogs che nges la yi rang gis bsngags brjod zhu /
sngon gyi bod kyi bla... chen dang /
mkhas pa rnams la che 'dod dang grags 'dod sogs yod 'dra gsungs pa /
sngon mtsho gang yin rung da ltang dang nga 'dra'i rigs mang che ba thog med nas ngan goms stobs che bas 'jig rten chos brgyad kyi bran du bkol ba der zad /
nyid kyi dri ba gnang gsal /
mdo sde gdams ngag 'bog pa'i rgyal po bka' 'gyur gyi sde tshan gar yod gsungs pa /
de skor sde srid kyi dge ldan chos 'byung bai ser gyi 'gor gsal ba ngo bshus kyis zur phul... yod /
klu sgrub snga rting gnyis byung zhing /
rjes ma des nang chos la phyi pa'i sngags kyi chos bsre bslad byas pa red ces ngos 'dzin byed mkhan rnams klu sgrub dgung lo lnga brgyar bzhugs par khas ma blangs pa las byung gshis /
@# / /
de la lung gis bsgrub rgyu las rigs pas bsgrub rgyu khag po min nam /
ma Ni bka' 'bum gter chos yin pas srong btsan gyi bka' yin min rgyu mtshan ldan pa'i thag gcod dgos tshul gsung+s... par /
ma Ni bka' 'bum srong btsan gyi bka' chems yin pa 'brom ston gyis mdzad pa'i jo bo rje'i bstod pa las /
gang du rgyal po'i bka' chems gter du sbas / /
mkha' 'gros gter kha phye nas khyod la bstan / /
shAkya mu... ne'i 'ja' sa khyod kyi drin / /
jo bo bka' drin can la gsol ba 'debs / /
zhes jo bo rje lha sar jo khang du phebs dus mkha' 'gro'i sprul pa zhig gis lung bstan nas srong btsan bka' chems gter nas bzhes te gzigs tshul la... bstod pa 'dis 'grub /
der ma zad sa nas bton pa'i rgyu mtshan gyis srong btsan gyi bka' min byas na /
theg pa chen po'i mdo sde mang po zhig lha dang /
klu dang /
dri za /
srin po la sogs pa'i yul sna tshogs nas mi yul du byon cing /
dper na yum rgyas 'bring bsdus gsum klu sgrub kyis klu yul nas drangs pa dang /
thogs med kyis byams chos sde lnga dga' ldan lha yul nas drangs pas spyan 'dren yul sa steng sa bla sa 'og gi khyad par tsam las med gshis de dag la'ang rigs pa 'go mtshungs 'byung nye /
lhag par gsang sngags kyi rgyud sde'i gras la de 'dra mang bas ma Ni bka' 'bum srong btsan gyi gsung min pa'i thag gcod zhu ma shes /
bka' 'bum nang gi tshig 'ga' shas la rjes su bsre... bslad 'dra byung yod min ni ma 'tshal /
ma Ni bka' 'bum la dpyad pa lhag bsam brda' gtong zhes pa brag sgo rab 'byams pas mdzad pa zhig sngar lha sar mthong myong /
thon mis mdzad pa'i sgra'i bstan bcos brgyad brtsam+s... zhes pa dus rabs brgyad pa yan gyi dpe cha gang du gsal min 'tshol zhib ma thub /
nyid kyi dri don la lan gang dran zol med thad kar phul ba dgongs 'jags zhu /
zhes khri byangs pas brel stabs su phyi zla dgu pa'i tshes nyi shu la phul /
' lung rtogs bstan pa'i snang byed bla rti'i rin po che'i drung du /
'bul 'bras /
de nas gnang ba'i phyag bris 'byor gsal /
gang nyid sku mdzad dge bzhugs yod pa yid spro / /
'dir nged tsho yang bde mus dang /
phyi zla bcu... pa'i tshes nyer dgu tsam la rda sa nas ldi li brgyud mon gor thon te dgun thog sdod rtsis /
dri ba gnang gsal /
sngags rim chen mo rgya dpar shog grangs na bdag sgrub pa'i thabs las rgya che ba'i lha'i rnal 'byor phar phyin theg pa dang /
sngags gnyis kyi thabs kyi khyad par du gsungs pa de /
de nyid bsdus pa'i mngon byang gis lhar bskyed pa'i lung drangs nas bsgrubs /
zhes gsungs pas /
bdag sgrub pa'i thabs zhes pa bstan bcos yin cing /
de las gsungs pa de /
de nyid bsdus pa'i mngon byang gis lhar bskyed pa'i lung shes byed du drang nas bsgrub na /
rtsa rgyud la lung khungs gzhan drangs nas sgrub pa zhig mi 'byung bas /
des na de nyid bsdus pa'i mngon byang zhes pa bka' bstan gang... @# / /
yin snyam du dogs lags /
lan /
'di'i skor kha sngon /
bdag lhar bskyed pa'i rnal 'byor yod med kyis phar theg dang sngags gnyis thabs rgya che yod med kyi khyad par yod pa dang /
de nyid bsdus pa rnal 'byor rgyud kyi rtsa rgyud yin /
bka' 'gyur snar thang dpar ma'i rgyud ja pa'i grangs nas mjug bar yod /
der rdor dbyings kyi rnal 'byor gtso bor ston cing /
mngon byang lnga'i tha snyad so sor phye ste mi gsal yang /
zla ba phyag mtshan sku rdzogs pas bskyed tshul dang /
lha rnams kyang rim par gsal 'dug /
ces phul yod pa de la thugs bsam legs par bzhes na mi shes rgyu med cing /
gzung gi gong 'og rnams la legs par brtags nas gung bsgrigs kyang shes rgyu red /
don snying 'bras dus kyi gzugs sku sgrub pa'i thabs rgya che ba'i rnal 'byor bdag lhar bskyed pa'i lha'i rnal 'byor yod med kyi sgo nas phar phyin theg pa dang /
sngags gnyis kyi thabs kyi... cha mi 'dra ba'i khyad par du...gsungs pa de'i khungs rtsa rgyud de nyid bsdus pa'i nang du zla ba dang phyag mtshan sogs las byang chub pa'i mngon byang gi sgo nas lhar bskyed pa'i tshul gsungs pa de /
lung khungs su drang+s... nas bsgrubs /
zhes pa yin pas /
de la don med kyi...dogs pa de 'dra dgos don ma mchis /
de nyid bsdus pa'i mngon byang zhes pa bka' bstan gang yin 'tshol ba'i ngal ba 'dis sel re / /
dri ba /
grangs 64ba7 gsung ba po'i sgo nas ni 'phags pa dang /
lha dang /
sa bla ba'i sngags zhes pa gang 'dra zhig la go dgos kyi yod dam /
lan /
dngos grub kyi sgo nas dang /
rig sngags dang /
rtags dang /
dngos grub 'grub pa'i gzhi rnams re re nas gsum tshan du phye nas gsungs pa ltar /
rig sngags gsung ba po'i sgo nas gsum du dbye ba /
gsung ba po rdo rje 'chang dang /
gsang bdag sogs 'phags pa'i gang zag gis gsungs pa dang /
dbang... phyug dang /
khyab 'jug sogs lhas bshad pa /
sa blar gnas pa'i gnod sbyin dang /
dri za sogs kyis rang rang gi snying po smras pa'i rig sngags te 'di 'dra gzungs bsdus nang du'ang mang po mchis shing /
ji skad du /
lha dang drang srong... gis bshad pa'i / /
rig sngags kyis kyang mi bslu na / /
'dod chags bral bas bshad pa yi / /
gsang sngags sbyor bas bslu ba ni / /
ma byung 'byung bar mi 'gyur ro / /
zhes pa ltar gsung ba po'i khyad par bshad pa red /
khri byang... pas /
phyi zla dgu pa'i tshes nyer gnyis la phul / / / /
' ser byes sprul sku la'u rdo thub bstan bzod pas dri ba zhus pa'i bka' lan du /
dang po /
lcib gang dang nye ba gang zhes pa'i nye ba de /
dper na dmag 'khrugs lta... bu'i skabs kyi dmag dpon der sngon chad kyi sdig pa mang po yod kyang /
rang nyid 'chi khar srog gcod kyi mi dge ba chen po zhig byas rjes 'chi ba yin na /
'chi ba la nye ba'i tshe byas pa de'i 'bras bu sngon la smin pa /
dper na 'chi kha ma'i... @# / /
sems dge mi dge'i stobs kyis bde 'gro dang /
ngan 'gro'i bar srid sngon la 'grub pa lta bu yin / /
gnyis pa /
sngon byas gang yin de dag las /
snga ma snga ma'i rnam smin zhes pa'i don dge sdig gang yin yang cha snyoms na sngon la gang byas pa de'i 'bras bu smin par bshad /
don du lci yang gnyis las lci ba dang /
nye ring gnyis nas nye ba /
stobs che chung mnyam na sngon ma de dang /
goms 'dris che chung gi gang goms pa de'i 'bras bu sngon la smin par bshad pa yin / /
gsum pa /
dri ba /
byang sems rnams kyis 'dzam gling gi mir skye bar smon par gsungs pa /
mkha' spyod sogs kyi byang sems kyis kyang smon pa yin nam /
lan /
byang sem+s... rnams kyis 'dzam gling gi mir skye bar smon pa de /
sngags bstan med pa'i dag zhing gi byang sems 'tshang rgya ba la rings pa rnams skye bar smon pa yin /
sham b+ha la dang mkha' spyod sogs kyi byang sems la mi zer / /
bzhi pa /
drin gzo dang lhag bsam gnyis tshong zog nyo bar rtsom pa dang /
thag bcad pa gnyis dang 'dra bar gsungs pa de rang yin /
byams snying rje dang /
lhag bsam gnyis kyi khyad par yang de dang phyogs tsam 'dra mod /
byams snying gnyis lhag bsam gyi gzhir 'gro bas gong dang cung mi 'dra ba'i khyad par lhag po cung zad yod /
byams snying gnyis lhag bsam gyi gzhir 'gro stangs bla khrid kha chems rlung bskur la zhib tu gzigs na de nas drin gzo /
byams snying /
lhag bsam rnams rim gyis khyad zhugs stangs mkhyen rgyu / /
lnga pa /
rdor sems bsdus par hUM dang AHkhyad par med kyang thugs rdo rje'i rang bzhin yin pas hUM yig byas na 'brel che / /
drug pa /
dus min gyi zas spong dgos... pa'i bcas pa'i gleng gzhi da lta mi dran /
'dul ba gleng 'bum dang 'dul ba lung du gzigs / /
bdun pa /
theg chen gso sbyong nyin ltar blangs skabs kha zas stan gcig pa ma byas par snga dro dus rung gi kha zas zos kyang chog cing /
de yang nyin re sdom pa len skabs stan gcig pa'i dam bca' dang /
dus min kha zas spong ba'i dam bca' byed lugs kyi khyad par yod /
'on kyang de ltar yongs grags byas na deng dus mi rnams sla ba'i phyogs der 'gro nyen la... spyir btang phyag len dog phyogs mdzad na legs / /
brgyad pa /
bla mas mi dge ba'i bya ba sgrub par bskul ba tshig gis sbyangs kyang da dung bskul na /
dgag bya chung ngu'i rigs la bka' bzhin bya dgos shing /
de yang bsam... bzhin ma yin par byas pa sogs ma nges pa'i las su byas na 'grigs /
srog gcod lta bu chen po'i rigs la gnang ba ma khrol yang thugs mi khro ba'i thabs mkhas kyis bzhag na legs /
nye sngon khyed rnam gnyis kyi slob bu phyi... rgyal ba zhig phran sar slebs byung ba mgon po zhal gyi bsnyen pa gtong rgyu rnam gnyis kyi bka' yin zer zhing sngags kyang 'don rgyu 'dug /
yi dam gyi bsnyen pa 'di btang bshad rgyu mi snang bas sngon la dmigs brtse ma gsog ces brjod pa... @# / /
yin /
mgon zhal sogs srung ma'i rigs la bla med kyi yi dam zhig gi bsnyen pa sngon du ma song na cung mi 'grigs pas rjes su de ltar mdzad lugs zhu / / / /
Dal hor nas phu khang khri sprul gyis bka' 'dri zhus lan du /
rta mgrin gyi bsnyen pa gtong skabs cho ga mang po med stabs rgyas bsdus gtong rin med /
bzlas pa rtsa sngags 'bum gcig dang khri gcig /
ye shes 'bebs sngags btags pa khri gcig /
badzra dun b+h+yoHdang /
sa ma ya dzaH sogs khri re byung na rab /
de min stong phrag 'ga' shas re gsungs na 'grigs /
gtor 'bul thun rjes mar ma gtogs mi dgos /
bsnyen pa gdan thog gcig la gtong dgos /
kha skong sbyin sreg kyang gnang... na legs /
zhes stsal / / / /
' sud si nas bkras mthong raka rin po ches dogs dpyod bka' 'dri zhu ba dang chabs cig zhu yig phul 'byor gyi bka' lan du /
ring nas thugs brtse zla bral raka ra mchog sprul rin po che'i 7zhabs drung du /
ched gsol nye char zla ba drug pa'i tshes nyer drug nyin stsal bris phebs gsal /
de zhabs lhan rgyas mtshan dkyil gsal zhing chos srid mdzad khyab legs lam gyi ngang du spro bzhugs bkrin chai /
'dir phran bu'ang 'tsho khams nyes med du mchis rung /
7skyabs rje pha bong kha'i mchog sprul rin po che mkhas btsun bzang gsum 'dzoms shing /
dbang lung man ngag phal cher gsan zin /
gong ma'i rnam thar skyong thub nges kyi re ba che ba de nyid glo bur ston 'bras bsdu khar ser bas bcom pa lta bu dge ldan bstan pa'i gegs chag mi srid pa zhig byung ba blo pham gyi ngang du mchis /
bka' 'dri phebs gsal /
dang po /
snying zhugs skabs snying dang snying gi rtsa 'dab brgyad po dbu ma'i nang du bsgom rgyu yin nam /
dbyug to'am gtun shing lta bu zhig lags /
lan /
dga' lha sogs snying zhugs kyi dmigs pa gang la'ang snying ga'i dbu ma'i nang du rtsa 'dab brgyad kyi ngo bo snying padma 'dab brgyad kyi rnam par bsgom pa yin /
'on kyang dbu ma'i phyi... rol tu'ang rtsa 'dab brgyad med par mi bsam /
dri ba gnyis pa /
sngags phreng dkri ba'i skabs dbu ma'i mar sne nas snying ga'i rtsa 'khor bar dgag 'gro ba lta bu zhig 'char bas ci bya dgos lags /
lan /
sngags phreng dkri ba'i skabs snying padma 'dab brgyad kha zum pa'i phyi rol tu dkri ba las dbu ma'i phyi nas dkri mi dgos /
dri ba gsum pa /
bla ma snying zhugs kyi man ngag 'dir nyal ldang gi rnal 'byor ji ltar bya ba lags /
lan /
bla ma snying... bzhugs kyi dmigs par nyal ldang gi rnal 'byor bya tshul thun mong min pa rdzogs rim gyi dmigs pa byed skabs /
bla mchod las /
snying ga'i 'dab brgyad d+hU ti'i dbus dag tu / /
zhes sogs kyi don ltar /
nyal ba'i skabs... rjes gzhig gi sdud rim byas nas gnyid chos sku dang /
rmi lam longs sku /
sad pa sprul skur bsre ba ste gnyid dus kyi bsre ba gsum gyi rnal 'byor skyong ba yin /
thun mong ba ltar na nyal ba'i skabs snying ga'i bla ma d+hIH yig la... @# / /
bsgyur /
de nyid 'od gsal du bsdus te stong pa'i ngang du bzhag pa'am d+hIH yig rang sar bzhag /
ldang ba'i tshe stong pa'i ngang las lhar bzhengs pa'am d+hIH yig lha skur bzhengs pa'i mos pa tsam gyis... 'thus / /
dri ba bzhi pa /
rnal 'byor gzhan rnams bsdu rim gyi sngon du byas na legs sam mjug tu bya dgos lags /
mjug tu byas tshe dper na sher dbang skabs dga' bzhi'i bdud rtsi 'dren skabs dmigs pa ji ltar bya dgos... lags /
lan /
yi dam gyi bdag bskyed lta bu rnams dga' lha'i sdud rim gyi sngon der gnang na dge sbyor thams cad bla ma'i rnal 'byor gyi khongs nas byed pa dben sa snyan brgyud kyi phyag len yin pas legs /
gal te stabs ma bde na mjug tu mdzad 'thus /
yang mjug tu byas tshe dper na sher dbang skabs dga' bzhi'i bdud rtsi 'dren skabs dmigs pa ji 'dra byed gsungs pa /
dga' lha'i bla ma'i rnal 'byor gyi dbang bzhi'i dmigs pa ni sngon du song... zin pas yang bskyar mi dgos shing /
de min sher dbang zhig yin na de gang gi sher dbang la gsungs kyi yod zhal gsal med stabs zhu ma shes / /
dri ba lnga pa /
skyabs gnas ma lus 'jam mgon bla mar shar / /
kun kyang bla mgon dbyer med myur mdzad gar / /
de kun rang sems gnyug ma lhan skyes ngang / /
ro mnyam rnal 'byor skyong der chos skyong dgyes / /
zhes rje nyid kyi gsung 'di'i bka' 'grel mdor bsdus rgyun du sems la bcangs chog pa zhig... thugs rjes rjes su 'dzin par zhu lags /
lan /
'di'i don rgyud las /
'gro ba 'di kun sangs rgyas lnga bdag nyid / /
gar mkhan dag dang ri mo bzang ltar snang / /
gang du bde chen zhes bya 'di nyid ni / /
gcig pu'i nyams ni du... ma'i gar mdzad do / /
zhes pa ltar /
rigs brgya rigs lnga sogs zhi khro'i dkyil 'khor bye ba brgya phrag spro bsdu'i bdag nyid bde chen chos sku'i rang bzhin drug pa rdo rje 'chang nyid rje bla ma'i rnam par shar ba'am /
yang na rgyal kun mkhyen... brtse nus gsum rigs gsum mgon por shar zhing /
de gsum gcig...bsdus rje bla ma yin /
des na klong rdol bla mas /
rigs gsum mgon por ma 'dus sangs rgyas med / /
gsungs pa ltar /
rje bla ma sangs rgyas kun 'dus... yin /
der ma zad sangs rgyas gcig gi sprul pa yin na thams cad kyi sprul pa yin dgos te /
dper na /
rgya mtsho lta bu 'jig rten gyi chu sna thams cad 'dus pa zhig nas chu thigs gcig blangs na de la 'jig rten gyi chu sna 'di ma 'dus... bya ba med pa bzhin du sangs rgyas thams cad chos kyi dbyings su ro gcig pa'i phyir /
yi dam sangs rgyas gang dang gang mjal yang bla ma las logs su med pa'i 'du shes lhang gis skye ba zhig dgos shing /
mdor na ya gi'i rdo rje... 'chang nas ma gi chos skyong srung ma'i bar tshogs zhing thams cad gar mkhan dpa' bo'i gar bzhin du gtso bo blo bzang rdo rje 'chang gi gsang gsum gyi rol par nges par bskyed cing /
de 'dra'i skyabs yul kun gyi bdag nyid blo... @# / /
bzang thub dbang rdo rje 'chang de nyid rang la lam ston pa'i bshes gnyen tha mal ba'i rnam par byon pa 'di rnams yin /
de'i rgyu mtshan sangs rgyas yin na sems can thams cad kyi don mdzad pas khyab pas na /
bdag gi don yang mdzad pas khyab / /
des na don gyi gtso bo chos bstan rung dang sgrub rung gi rten khyad par can da res rnyed pa 'di mi mkhyen mi srid /
mkhyen na ma brtag btang snyoms su 'jog mi srid pas don mdzad nges /
mdzad... lugs gtso bo gsung gis mdzad nges /
de yang sku dngos su bstan te mdzad dgos pa la de'i mtshan gzhi rang gi bla ma las gzhan med pas sangs rgyas thams cad kyi rang gzugs yin /
des na myur mdzad mgon po yang 'di las logs pa med pas bla mgon dbyer med yin /
de thams cad kyang kun rdzob tha snyad tsam du so sor snang yang don dam par rang sems gnyug ma lhan cig skyes pa'i chos nyid stong pa'i ngang du 'du 'bral med par ro gcig pa'i nges shes kyi... rnal 'byor skyong ba der chos skyong dgyes so / /
zhes pa yin /
ces stsal / / / /
' chig stong dgu brgya drug cu re drug zla ba bcu gnyis pa'i tshes nyer lnga nyin ma'i sor nas brag rgyab sprul skus 'bul gnang gi phyag bris nang gsal /
bla ma rdo rje 'chang gi bla ma'i rnal... 'byor byin rlabs 'dod rgu'i gter mdzod 'don kyin yod pas seng khri 'bol stan steng zer ba de pad zla'i steng bsgyur dgos min dang /
bla ma'i rnal 'byor des dbang gi chu rgyun mi nub tsam las bdag 'jug gi go e chod /
yang /
'jigs byed khro bcu'i srung bzlog skabs gtso bo 'pho ba /
'khor sgyur gtso bo dang /
steng du gnod mdzes 'og gdon srung ba'i phyir spyan 'og tu gzigs pa gsal 'debs dgos min bcas bka' gsal skyong yod pa /
zhes pa'i bka' lan du /
ji phebs ltar bla ma'i rnal 'byor byin rlabs 'dod rgu'i gter mdzod kyi 'bol stan pad zlar bsgyur gnang mdzad legs /
bla rnal des bdag 'jug gi go gtsang ma mi chod pa 'dra /
khro bcu'i srung bzlog 'jigs byed bdag bskyed dang... 'brel tshe 'khor bsgyur gtso bo dgos min skor /
srung 'khor mtshams der srung bzlog mdzad tshe gtso bo 'khor bsgyur mdzad na legs shing /
bdag bskyed kyi bzlas pa'i mjug srung bzlog mdzad tshe rang nyid 'jigs byed du gsal ba de gas khro bo rnams la bka' bsgo sogs mdzad rgyu yin /
steng du gnod mdzes 'og gdon srung phyir spyan 'og tu gzigs pa gsal 'debs mi dgos lags /
zhes stsal / / / /
' ma su ri nas gzhung ru bla ma'i zhu yig gi bka' lan nang /
bsam mi khyab thun mong min pa'i skabs rang nyid mkha' spyod du slebs nas bla ma he ru kaH yab yum la yan lag bdun pa dang 'brel ba'i gsol 'debs gnang ba shin tu legs nges byung 'dug /
rdzogs rim gyi dmigs pa'i skabs snying... ga'i rtsa mdud lhod por song ste dbu ma'i nang nas gtum mo'i me 'bar 'dzag gi dmigs pa gnang na 'grigs /
thag pa mdud pa grol ba lta bu'i rtsa mdud grol ba'i dmigs pa zur du mi dgos /
thur sel gyi rlung glod sdom dka' bas... @# / /
chab sangs yang yang gnang dgos pa de thad grang gzhi'i rkyen dang /
de'i thog bum can gyi rlung 'dzin skabs steng rlung shugs cher gnon drag pa'i skyon min nam snyam pas gsol sman 'phrod bzhes dang /
bum... can skabs steng rlung cher mi mnan par 'og rlung phran bu shugs che tsam 'then na legs sam snyam /
zhes stsal / / / /
' chig stong dgu brgya drug cu re dgu zla ba dang po'i tshes bzhi nyin sku zhabs rag ra rin po ches dogs 'dri zhus pa'i dri ba dang /
de'i bka' lan... stsal ba gsham gsal /
dri ba dang po /
dga' ldan lha brgya ma'i dmigs rim thun mong ma yin pa'i skabs /
dbang bzhi byin rlabs kyi tshul du zhu ba'i rjes brel dus rigs gsum mgon po phyi nang gsang gsum lhan cig bstims na 'thus min /
lan /
rigs gsum phyi nang gsang gsum lhan cig tu bstims pa khrid rgyun du ma gsungs kyang /
gsang bde 'jigs gsum sogs yi dam gzhan gyi bskyed rim skabs rdo rje gsum gyi lha cig car du bstims dgos pa sna tshogs yong ba'i riD 'gre byas na rung ngam snyam /
dri ba gnyis pa /
shes rab sgrub skor gyi mdun bskyed 'jam dbyangs nang sgrub dang /
gsang sgrub bskyed na thugs ka'i maM yig 'jam dbyangs kyi thugs kar ram /
dbyangs can ma'i thugs kar yin /
lan /
'jam dbyangs kyi thugs dkar 'god /
dri ba gsum pa /
mgon po phyag drug pa'i lha bzhi dril sgrub kyi lha rnams zhal nang blta e yin /
lan /
gtso bo la gzigs pa dgos kyang dmigs pa 'char ma de tshe thams cad zhal rang... la bstan pa'ang chog gam snyam ste /
dper na sbyor chos bla mchod kyi tshogs zhing bskyed skabs kyang gtso bor bstan pa ma bde tshe thams cad tshur bstan byed pa yin /
dri ba bzhi pa /
rang lha bskyed dang snod bcud sbyangs bsgyur skabs /
rang bzhin rnam dag dri bral chos dbyings las / /
rang nyid rdo rje 'jigs byed ces pa'i skabs su /
rang nyid myur mdzad mgon po'i skur bzhengs pa'i /
zhes bsgyur na 'thus min /
lan /
spyir btang tsam la de ltar bsgyur na rung zhing /
'on kyang sku gsum lam 'khyer dang 'brel ba'i skad cig dkrong bskyed mdzad rgyu cung e 'grigs snyam /
dri ba lnga pa /
mgon po bdag bskyed byas na dbang bskur rgyas 'debs bla med spyi ltar byas na 'thus min /
lan /
dang po nas rigs bdag mi bskyod pa rang chas su bskyed zin stabs /
slar dbang bskur rgyas 'debs mi dgos 'dra zhing /
byas na nyis zlos lta bu dang /
dgos med rang bzor 'gyur snyam /
dri ba drug pa /
mgon po dang 'brel ba'i dbang bzhi thun mong ma yin pa byas na yum rdo rje rnal 'byor ma'am /
re ma ti'am ji ltar lags /
lan /
rnal 'byor ma lta bu las /
re ma ti mi 'gab /
dri ba bdun pa /
rnal 'byor ma'i bla ma'i rnal 'byor skabs rnal 'byor ma'i bzlas pa'i dmigs pa... bdud rtsi 'bebs sbyangs spyi 'gre ltar lags sam /
ci ltar bya ba lags /
lan /
rnal 'byor ma'i bla ma'i rnal 'byor gsungs pa lha bzhi dril sgrub skabs kyi de la dgongs sam /
yongs grags nA ro mkha' spyod ma'i bdag bskyed kyi sngon 'gro'i @# / /
bla rnal gang yin /
dang po ltar na dmigs pa spyi 'gre sbyar chog 'dra /
gnyis pa ltar na bla ma'i rnal 'byor skabs bzlas pa bya ba gzhung du ma bshad pas mi dgos /
dri ba brgyad pa /
ldang ba'i rnal... 'byor skabs /
rang nyid mgon po'i skur bzhengs /
de'i mur nang mchod 'jigs byed ltar byin gyis brlabs na 'thus min /
lan /
bla mgon dbyer med kyi rnal 'byor gtsor 'don gyis ldang ba'i rnal 'byor skabs de ltar rung /
dri ba dgu pa| dga' lha'i nyams len skabs re brel skabs skyabs 'gro sems bskyed tshogs zhing rang la bsdus rjes dga' ldan lha brgya ma bton te /
de nas maN+Dal dang /
dbang bzhi byin rlabs kyi tshul du zhu ba sogs dga' lha thun mong ma yin pa'i zhal shes ltar byas na 'thus min /
lan /
nges par chog /
dri ba bcu pa /
bsdu rim la brel dus /
de ltar gsol ba btab pas bla ma mchog /
ces sogs bla mchod ltar byas na 'thus min /
lan /
'grigs lags /
dri ba bcu gcig pa /
sngags phreng dkri ba sogs dus rtag tu byed dgos min /
lan /
gsar dkri ma khom yang rnying pa sngar yod gsal 'debs tsam gnang na legs /
dri ba bcu gnyis pa /
chos skyong rgyal chen gyi gsang rten bris sku 'bri gzhi mkha' 'gro ngang gis 'du ba'i ras gzhi la 'bri dgos pa lags sam /
thang kha'i rgyab tu mkha' 'gro 'du ba'i ras sbyar na e 'thus /
lan /
ras gzhi che ba ma rnyed na rgyab tu phran bu sbyar yang rung 'dra /
lar nas chos skyong... gi phyi nang gsang ba'i rten bca' thabs kyi yi ge kho bos bris pa zhig yod pa rnyed na der gzigs /
dri ba bcu gsum pa /
bla ma'i sku tshe tshe sgrub skabs bla ma rang gi mdun thad du tshe lha'i ngo bor sgom rgyu lags sam /
'di'i skor man ngag zab pa zhig spyi bo'i gsos su smin pa /
lan /
'dod pa snying gar bzhag byas la / /
zhes pa'i man ngag ltar sgrol dkar la mtshon na rang gi snying ga'i tAM yig klad kor nang gsal 'debs /
de mtshungs gzhan la'ang rigs 'gre /
dri ba bcu bcu bzhi pa /
skyil krung rnam bzhi zhes pa'i skyil krung rnam bzhi ji ltar lags /
lan /
rdzogs rim gyi phyag rgya srog rtsol gyi rnal 'byor skabs yum gyi dbu ma'i mar sna kha phye ba'i thabs kyis btsal te yum gyi dbu ma'i mar sne yab kyi rdo rje'i bu gar bcug /
yab kyi rdo rje yum gyi padmar bcug pa phu thung nang du phu thung bcug pa ltar byas pa rtsa rdo rje skyil krung /
yum gyi dbu ma'i mar sne nas thur sel gyi rlung yab kyi rdo rje'i bu ga brgyud de tshur byung /
yab kyi thur sel phar song ste phan tshun gnyis ka'i gtum mo bskul ba rlung rdo rje skyil krung /
de la brten nas yab yum gnyis kyi khams dkar dmar zhu nas gsang ba'i sna rtser 'du 'phrod byed pa thig le rdo rje skyil krung /
de la brten nas bde stong gnyis med kyi ye shes 'char ba bde stong rdo rje skyil krung ste skyil krung bzhi zhes pa de ltar lags /
'di skor rdo rje rin po che dang /
mkhas grub rje'i yig chung nyer gcig sogs na gsal po yod /
dri bcu bco lnga pa /
gus 'bangs pa phran bu'i... @# / /
srog rlung ldang nye lta bu dang /
de steng byad phur gyi gnod ngo phran tsam med dam snyam pa 'dug pas /
rang thad nas bzlog rim ci shes bya khul yin rung /
da dung ji 'gab thugs dam brtag pa zhig... skyabs 'jug thugs rjes gzigs pa /
de bzhin slar yang zhu ham du ma gyur par phyi'i srung 'khor byed stangs ma nor tsam shes lags kyang /
nang gi srung ba'i skor da lta nges pa rnyed pa gang yang med stabs /
7skyabs rje rmog lcog rdo rje 'chang chen po'i zhal snga nas kyang khyed rang la 'b+dud rigs kyi lha zhig gis gnod pa byed kyin 'dug pas de bzlog thabs nyi khri sogs sher phyin gyi mdo dag ton bya dgos bebs na'ang rkyen mang po zhig gis ma grub lags kyang /
mdor na bdud rigs kyi gnod pas nam yang mi brdzi zhing /
blo chos 'gro /
chos lam 'gro /
lam la bar chad mi 'jug pa'i skyabs 'jug dang /
phyi nang gsang ba'i srung ba'i man ngag mdor bsdus zab smin zhig skyabs 'jug yod pa /
lan /
rin po che nyid la 'tshub ngo ma shar zhing /
7skyabs rje rmog lcog gi bka' dgongs nyi khri'am /
brgyad stong /
mdor na mdo sdud pa tsam bklag gnang legs /
de min sher snying tshig don 'dres pa yang yang gsung thub na'ang... gang legs yong rgyu /
sher phyin gyi mdo bklag pas bdud rigs bzlog pa de /
stong nyid srung ba bla na med / /
ces stong nyid sgom pa don dam pa'i srung ba mchog yin pa la dgongs pa red snyam /
yang gnod byed gdon bgegs de nyid yi dam gyi lha skur bsgoms te rang bces 'dzin zhi ba'i gsol 'debs dang bcas mthar rang la bstim zhing /
rang sems dang ro gcig par bsam pa ltas ngan g.yang len gyi dmigs pa lags /
lar rje btsun mi la'i mgur 'bum nang /
lha 'dre tshor gsungs pa rnam la gzigs na ya mtshan che'o snyam lags / / / /
' 'jar man b+nyon gyi rgyal sa nas brag g.yab rin po ches dogs 'dri zhu gnang gi bka' lan /
dri ba /
mgon po legs ldan zhes pa legs ldan mched gsum gras ma the ba zhig yod dam /
legs ldan la mgon po beng gi tha snyad sbyor mkhan yod dam /
beng dang gur gnyes don gcig ming gi rnam grangs yin min bcas kyi bka' lan 'phral stsol yong ba /
lan /
mgon po legs ldan zhes pa de mgon po gur la'ang 'jug ste /
bstod pa'i tshig tu /
legs ldan nag po grong khyer sum brtsegs dgra / /
zhes 'byung zhing legs ldan mched gsum yang ngo bo gcig la ldog pa tha dad pa tsam ste /
gdugs dkar nang du grong khyer sum brtsegs 'jigs par byed pa /
dur khrod na gnas pa /
zhes sogs 'byung /
lar nas mgon po legs ldan zhes pa gtso bo gur dang /
beng sogs mang po la 'jug pa dza ya'i gsan yig nang rin 'byung brgya rtsa'i skor la gzigs /
rgyud rdo rje gur nas gsugns pas gur...sngon grong khyer sum brtsegs nye bar dur khrod chen po so sa'i gling du dge slong legs ldan nag po zhes par 'khrungs pa'i cha nas legs ldan nag po /
phyag mtshan beng bzung zhing rnam 'gyur cung mi 'dra... @# / /
bas beng zhes so sor bye ba tsam yin 'dra yang /
ming gi tha snyad phan tshun bsres na mi bde ba seng ldeng nags sgrol dang /
yid bzhin 'khor lo lta bu lags / / / /
' ka sbug nas ri skya sprul skus dri ba zhu yig /
dri ba dang po /
sngar rab byung dang dge tshul zhus /
de nas mi tshangs spyod sogs kyi pham 'dra byung bar sdom ro yar blangs te slar yang rab bsnyen gnyis ka gsar bsgyur bya rgyu yod med /
yang /
rab bsnyen gnyis... ka'i sdom pa zhus /
de la mi tshangs spyod sogs kyi pham pa byung bar sdom ro blangs te slar tshig snga phyi gnyis ka'i sdom pa gsar blang bya chog min /
gzhan yang sdom pa dang /
sdom ro phul rgyu yod na yang de gnyis la sbags tshig yod med /
de rnams la dmigs bsal dgag dgos sogs ji yod kyi bka' slob skyabs 'jug /
lan /
dang po sngar dge tshul bsgrubs zin la pham 'dra'i nyes pa byung ba slar blangs rgyu med de /
rab byung gi bar chad 'dri skabs /
pham par 'gyur ba'i ltung ba bzhi po dag las ltung ba gang yang rung ba byung ba ma yin nam /
zhes 'dri dgos pa 'dis kyang shes /
lar nas pham 'dra zhes pham pa dang 'dra bar dge sbyin gi tshul nyams shing /
slar gso mi rung ba tA la'i mgo bo bcad pa dang... mtshungs pas na de ltar brjod /
dge slong la pham pa byung na sdom ro phul nas bskyar sdom len rgyu med pa yang /
gdams ngag brjod tshig gis shes /
pham pa 'chab med la bslab pa sbyin rgyu zhig yod kyang /
pham pa byung ma thag... 'chab sems kyis skad cig kyang ma 'chab pa zhig dgos pa shin tu dkon cing /
de 'dra des kyang khyad par can gyi spyod pa lnga spangs /
dman spyod lnga dang du len pa sogs byed dgos /
lar deng dus bskyar sdom gyi lag len dar na bstan pa la phan... med gnod rkyen du 'gro bas kha rog bzhag na legs /
sdom pa dang sdom ro 'bul rgyu'i sngags tshig dang /
dgag dgos sogs mtsho Ti ka nang gsal / /
dri ba gnyis pa /
skyes bu dam pa zhing gshegs kyi gdung sgrub zhu tshul sogs kyi cho ga zhal gsal zhig ma mjal stabs rjes sor de rigs la cho ga phyag bzhes gtsang ma zhig bka' slob /
lan /
thu bkwan gsung 'bum nang rdor sems la brten pa'i gdung sgrub cho ga rgyas par yod cing /
lcang skya ngag dbang chos ldan gyi gsung 'buM... nga pa'i nang phung po bsreg sbyang bya tshul zhes pa zhig kyang yod pas de dag la gzigs / /
dri ba gsum pa /
chos rgyal las gshin 'khor bcas kyi rjes gnang skabs sngags byang dang /
bshan pa pho mo'i sngags 'khor 'bri tshul ji yin /
lan /
gshin rje pho mo'i sngags 'khor 'bri tshul 'di phyogs dpe cha mi 'dug cing /
sngags rnams blor ma nges pas zhu rgyu ma mchis /
sngags byang tsam la chos rgyal dang /
tsamun+Di'i sngags gnyis shog bur bris pas chog /
dri ba bzhi pa /
thugs... rje'i dbang chen skabs ras bris la sngon du sa brtag bslang sbyang gsum mi dgos shing /
bzung bsrung gnyis byas na yang gang legs /
sta gon gyi sa lha dang /
lha sta gon gnyis nges par dgos min /
bum pa sta gon nas byas na de yan la chad... @# / /
skyon yod med /
sta gon dang dngos gzhi nyin gcig la grub pa byas tshe rmi lam mi 'khrul ba'i ku sha sprod mi dgos pa 'thus sam snyam lags /
rdzas brgyad kyi dbang bskur skabs phyag len rgyas par bla ma dang... chog gra rnams kyis me long ye shes sogs tshigs bcad re re nas gsung dbyangs dang bcas te gnang srol yod bsam pa dran 'dug pas de ltar e yin /
lan /
sa lha dang /
lha sta gon gnang thub na gang thub legs shing /
cis kyang ma 'griD na bum pa sta gon nas gnang ma 'grigs /
dngos sta nyin gcig la gnang tshe rmi lam brtag mi dgos kyang /
phyag len mi nyams ched ku sha gnang srol mchis /
rdzas brgyad dbang spros pa rgyas skabs mthun 'gyur tshigs bcad bcas... gnang srol yod / /
dri ba lnga pa /
bdud rtsi lnga dang /
phyi'i bdud rtsi lnga zhes par rgyud sde gong 'og dang /
tshig don gyi khyad par yod med dang /
grangs 'dren yang zhal gsal skyabs 'jug /
lan /
phyi'i bdud rtsi lnga ni /
sbrang /
ka ra /
zho| 'o ma /
mar te lnga dang /
nang gi bdud rtsi lnga ni bla med nang mchod kyi rdzas bdud rtsi lnga la zer /
phyi nang gi khyad par rgyud sde gong 'og gi khyad yin / /
dri ba drug pa /
rnal 'byor ma'i tshogs phud bstab len dang /
bstod pa sogs kyi tshig... 'grel drang nges gnyis tshang zhig gus dang skal mnyam gzhan la'ang sman phyir skyabs 'jug /
'di dag gi tshig 'grel zur du gsal / /
dri ba bdun pa /
rgyud sde gong 'og gi rjes gnang mang po dus gcig tu bya skabs khro bo bdud rtsi 'khyil ba rgyud... sde bzhi ka'i las lhar song des 'thus sam /
yang na /
so sor sgrub dgos tshe ji ltar bsgrub dgos lags /
lan /
dper na /
rig byed ma dang spyan ras gzigs la rta mgrin /
bde mchog dang phyag mo'i rigs la dum skyes ma lta bu sogs... lha so so'i dmigs bsal gyi las lha yod tshe de ka'i bum pa zur du cho ga ltar bskyed dgos shing /
de min phal cher la bdud rtsi 'khyil bas 'thus / /
dri ba brgyad pa /
sri gnon bya tshul 'jigs byed dpa' gcig gi sgab 'dre mnan chog la... sri gzhan kha bsgyur gnang na gang legs kyang /
spros pa rgyas pa bya dgos nges la /
rta mgrin gsang sgrub kyi sri chog gang rgyas yod rung rta chog phyag len med rigs rnams kyis 'jigs byed thad kar sbyar yang bsre lhad dang /
chad lhag gi nyen kha... 'byung nyer brten /
rta mgrin sri chog la 'jigs byed sbyar tshul phyag len bklag chog cig ljags bsgrigs skyabs 'jug yong ba /
lan /
rta mgrin gyi sri mnan rdo rje'i lhun po brtsegs pa la 'jigs byed sbyar ba'i cho ga bzo rgyu nya nyung mnyam bsres kyi rang bzor 'gyur dogs pas zhu rngo mi thogs shing /
'jigs byed kyi sri mnan rdo rje'i thog mda' /
rta mgrin gyi rdo rje lhun po brtsegs pa /
sgab 'dre mnan chog sogs gang gnang yang so so'i gzhung bzhin gtsang mar gnang na brjod pa gtsang zhing /
blo bde ba yong nges snyam lags /
zhes stsal / / / /
'rak ra rin po ches dogs 'dri'i zhu yig phul 'byor gyi bka' lan /
dga' lha'i dga' ldan gyi zhing bskyed skabs lha'i bu rab dga' ldan gyi gnas las 'phags dgos /
shes rab sgrub skor /
@# / /
rjes 'di la lha 'god tshul gyi man ngag ci rigs yod tshul gsungs pa de /
rje yab sras gsum ka'i gnas gsum du rigs gsum mgon po phyi nang gsang gsum ka cha tshang re bkod pa dang /
yang /
rje la 'jam dbyangs phyi nang gsang gsum /
rgyal tshab la spyan ras gzigs phyi nang gsang gsum /
mkhas grub la phyag rdor phyi nang gsang gsum bkod pa dang /
yang /
rje'i thugs kar 'jigs byed /
rgyal tshab la bde mchog mkhas grub la gsang 'dus bkod nas so sor dmigs te de dang de'i sngags bzla ba dang /
yang /
rje'i thugs kar gsang ba de 'jigs gsum gang mos gcig bkod nas sngags bzla ba sogs sna tshogs 'dug cing /
mdor na rigs brgya'i khyab bdag gi ngo bor bzhugs pas /
sgrol ma /
tshe dpag med /
rig byed ma sogs yi dam zhi khro gang mos bkod de /
de dang de'i las tshogs kyi dmigs pa sbyar bde ba rnams sbyar chog gi yod tshod 'dug /
bla ma bstims mjug... tu rdor bzlas dang /
'od gsal sogs sbyar rung gsungs pa'i rdor bzlas la rlung bum can bzung mi dgos /
spyir btang rdzogs rim gyi rlung rdor bzlas skabs su hUM gi gdangs kyis phyir 'phros /
oM gyi gdangs kyis dbu ma'i nang du... zhugs /
AH'i gdangs kyis gnas par byed dgos kyang /
tshe sgrub kyi skabs su /
mi bskyod hUM la yang dag gnas / /
zhes gsungs pa ltar /
tshe ring ba'i rten 'brel du hUM gi gdangs kyis gnas par byed dgos pas /
rlung phyir ldang ba na tshe thung 'gyur gyi las ngan sdig sgrib sogs thams cad AHzhes pa'i gdangs kyis dbu ma'i nang nas du ba lta bu zhig nag khyur gyis song ste spyi gtsug dang smin mtshams su slebs pa na phyir mi 'don par rang sar yal /
rlung nang du rngub tshe 'khor 'das kyi tshe bcud thams cad 'od ser po'i rnam par oM zhes pa'i gdangs kyis dbu ma'i nang du khyur gyis song nas snying ga'i hUM la thim zhing /
dmigs rten la hUM gi rang sgra sgrog bzhin gnas pas 'chi med rdo rje'i sku tshe'i rig 'dzin thob cing brtan par bsams la rlung cung zad re gnas par byed dgos /
7rnal 'byor ma'i bla rnal skabs /
rang la dbang khrid stsol ba'i bla ma'i mtshan sngags de rang gis 'grigs /
badzra d+harma sogs bsgyur mi dgos /
lha bzhi... dril sgrub kyi dbang bzhi'i dmigs skor sogs be'u bum gyi dpe da lta yang ma 'dzoms pas zhu rgyu ma rnyed /
7thugs blo gu dog de srog rlung gi nye rgyur nyen che bas rkyen bzang ngan gang byung ba ji mi snyam pa'i gu yangs blo bde nam mkha'i rnal 'byor pa zhig gnang gal che ba lags / / / /
'+'+bum sde la nas gcig tu sgrub la brtson pa 'bras spungs blo gling dge bshes ljang tsha byams pa rgyal mtshan gyi dri lan /
nyid kyi bka' 'dri gnang rigs la lan 'debs gang shes... zhus pa gsham gsal /
dri ba dang po /
yam shing lta bu gcod skabs skyes pa gcod pa'i ltung byed kheg thabs ji byed thad /
lan /
chos ldan gyi dgos par brten snga dro dus dran bsten pa des 'thus snyam / /
dri ba gnyis pa /
byang sems @# / /
kyi sde snod don dang /
tshad ji ltar lags /
lan /
spyod pa'i rten sems bskyed dang /
spyod pa phyin drug sogs theg chen gyi lam 'bras ci rigs ston pa'i sde snod la 'jog cing /
tshad 'di zhes zhu ma shes / /
dri ba gsum pa /
blo sbyong gi don tshan nyer gnyis nang gsal /
gegs sel bogs 'don thams cad blo sbyong gis khyab pa zhes dang /
gang shar thams cad blo sbyong gis khyab pa bsam tshul ji ltar lags /
lan /
rkyen bzang... ngan dang nyon mongs sogs gang byung gang skyes kyang gnyen po blo sbyong kho nas gcig chog bya ba dang /
spyod lam kun dang /
dgra gnyen bar gsum sogs chags sdang rmongs gsum gyi yul ji 'dra la'ang chags sdang gi rnam rtog bkag ste bdag... gzhan brje ba'i rnal 'byor dang /
skyid sdug lam 'khyer gyi bsam pas khyab par byed pa yin / /
dri ba bzhi pa /
drug cu ma rang gcig pus 'bul skabs b+hu tsa ra'i sngags bzhi tshan bzhis phul na 'grigs sam /
lan /
des 'grigs / /
dri ba lnga pa /
gsang 'dus khro bcu'i phur gdab skabs khro bo rnams zhal bsgyur dgos min /
lan /
bgegs rnams bkug nas nye 'khor du slebs pa dang /
khro bo rnams zhal phyir bsgyur nas khron pa'am /
'brub khung rnams su bgegs rnams kha phyir bstan te mgo mjug ldog nas 'phangs par bsam dgos / /
dri ba drug pa /
sku gsung thugs so so'i byin rlabs skabs /
gdung zlum gyi mtshams su lha yab yum bcu gcig bsam nas 'od zhu byas te thig le bcu gcig bsam pa... yin nam /
so gnyis bsam pa gang lags /
bcu gcig yin na thim yul lus gnas bcu gcig gang 'dra lags /
lan /
rnam snang la dper mtshon na rang gis spros pa'i spyan ma dang /
rnam snang nam mkha' gang ba zhal sbyor du byon pa... gcig la gcig thim /
gzhal yas khang gi gdung 'khor gyi thad tsam der dbus su gcig dang /
de'i steng 'og phyogs mtshams su re re ste bcu gcig 'khod /
rang sprul sku rdor sems las rang 'dra thon nas gtso bo'i mdun du 'khod de /
dpal ldan sangs rgyas sogs kyis gsol ba btab pas /
rnam snang de rnams rjes chags kyis 'od dkar por zhu /
rang gi spyi bor byon /
cha so gnyis su song ba'i cha gcig spyi bo'i rnam snang la thim /
lhag ma so gcig lus dkyil gyi lha so sor thim par bsam dgos /
des gsung dang thugs la'ang rigs 'gre / /
dri ba bdun pa /
sku gsung thugs thun mong gi byin rlabs skabs yum dgu spros nas yab nyer gsum nam mkha' gang ba dang /
yab nyer gsum spros nas yum dgu nam mkha' gang ba spyan drangs pa de ltar e yin lags /
lan /
spyan sogs yum bzhis rnam snang sogs bzhi dang /
gzugs rdo rje mas byams pa /
sa snying /
gshin rje gshed /
mi g.yo ba /
de bzhin du sgra /
dri| ro rdo rje ma gsum gyis bzhi bzhi /
reg bya rdo rje mas mi bskyod pa dang /
steng 'og gi khro bo gnyis spyan 'dren /
yab nyer gsum gyis yum dgu spyan 'dren tshul yang gong gi de go ldog nas spyan 'dren pa yin /
de ltar yum dgus yab nyer gsum dang /
yab nyer gsum gyis yum dgu nam... @# / /
mkha' gang ba spyan drangs pa rnams 'dus pa'i lha so gnyis su gyur pa gdung zlum gyi bar snang la 'khod /
gsol ba btab pas rjes chags kyis zhu ste lus dkyil gyi lhar thim /
sku gang /
phyir spros /
sprul sku rdor sems kyi sku gang bas sku gsung thugs dbyer med kyi rdo rje gyur par mos pa yin / /
dri ba brgyad pa /
mi bskyod pa ye shes pa dang dbyer med du 'dres zhes pa gang lags /
rang bzhin chos sku'i ye shes la byed na sprul pa rnams gcig tu bsdus nas rigs bdag gi rgyas 'debs tshul gang 'dra lags /
lan /
dkyil 'khor rgyal chog skabs mi bskyod pa ye shes pa dang dbyer med du 'dres zhes pa de phyogs bcu'i mi bskyod pa ye shes pa rnams dang 'dres pa yin /
rigs bdag rang chas su yod stabs byang sem+s... kyis dbang bskur ba tsam las /
rgyas 'debs zur du mi dgos / /
dri ba dgu pa /
mdun bskyed skabs de rnams kyang rang rang gi ye shes pa dang gcig tu 'dres nas /
slar yang byon par bzhed pa'i sgo nas bzhugs par gyur /
ces pa'i ye shes pa ji ltar lags /
lan /
rang rang gi ye shes pa dang gcig tu 'dres zhes pa'i 'dres sa'i ye shes pa de rang rang gi sangs rgyas kyi zhing der bzhugs pa'i sangs rgyas kyi ye shes pa la go dgos / /
dri ba bcu pa /
'og sgor thig le phra mo la sems gtad na thun mjug tu yar drangs nas lte ba'am /
snying ga'i rtsa 'khor nang du a thung shad kyi rnam pa dang /
hUM yig gnyis ka la rdor bzlas byed pa lags sam /
dran tsam dran tsam byed pa gang yin lags /
lan /
rdzogs rim skabs 'og sgor thig le phra mor sems gtad na thun mjug tu yar drangs nas snying gar bzhag /
snying gar a thung shad kyi rnam pa dang hUM yig gnyis ka la dmigs mi dgos pa gang rung zhig la dmigs nas rdor bzlas byas chog pa 'dra snyam yang /
thag chod zhu ma shes /
lar nas snying gar bum can dang rdor bzlas sogs las dang po ba'i skabs stabs gzab ma byung na snying rlung sogs kyi nyen mchis / /
dri ba bcu gcig pa /
blo sbyong skabs /
sems can min pa la blo sbyong tshul /
7bdag gces 'dzin gyi dug dang 'dres... pa'i zas kyi don /
7log 'tsho dang sdig zas kyi khyad par /
7na tsha nyon mongs kun gyi gnyen por mnyam brje'i sems gcig pu 'dis brgya go gcig chod bya zhes pa'i don gnad kyang skyabs 'jug /
lan /
dang po 'byung bzhi'i gnod pa dang /
bar chad sogs byung skabs bdag gces 'dzin gyis sngar las ngan bsags pa'i 'bras bur bsams te gces 'dzin la dgrar bltas te spong ba lta bu yin /
gnyis pa /
dug dang 'dres pa'i zas spong dgos pa ltar /
gces 'dzin gyi kun nas... blangs pa'i kha ton sogs mi bya bar spong dgos pa yin /
gsum pa /
lam rim gyi sbyor chos skabs mchod pa'i g.yo'i skabs su gsal ba ltar lags /
bzhi pa'i lan /
gong du gegs sel bogs 'don thams cad blo sbyong gis byed par... bshad pa dang 'dra /
gser gling pas /
rkyen ngan dge ba'i bskul ma yin / /
'dre gdon rgyal ba'i cho 'phrul yin / /
na tsha sdig sgrib kyi phyags ma ste / /
zhes sogs gsungs pa ltar /
rkyen ngan lam du 'khyer ba yin lags / / / /
@# / /
' mdza' ba mi phyed lhun po'i mched zla rag ka rin po che'i zhabs drung du /
ched 'bul /
bar lam mchog sku rtsa brtan yongs 'du'i 'khri shing legs mdzad kyi lo 'dab lhug por grol bzhin pa nas stsal... bris nges son la dga' ba dang rangs pa thob /
rgan po'ang khams snyoms shing gyi nar gnas mus /
mchog nyid nas thun bzhi'i rnal 'byor ma thub kyang /
snga dro bla ma'i rnal 'byor la brtson mus yin zhes gsungs pa legs tshogs kyi rtsa bar che zhing /
bka' 'dri phebs gsal dga' lha'i mchod phreng skabs gsang 'dus mdun bskyed kyi mchod phreng ton na bla ma'i thugs ka'i rdo rje 'chang de mi bskyod rdo rjer bsgyur dgos min dang /
mchod sngags kyang gsang 'dus ltar ram /
yang na mtshan... sngags kyi mthar sbyar ba ji dgos thad /
thugs kar rdo rje 'chang yum bcas su bskyed yod na mi bskyod par ma bsgyur yang 'grigs /
phyi nang gi nyer spyod 'dod yon lnga dang bcas pa phul chog /
mchod sngags ma sbyar bar tshigs bcad... rnams rkyang pa sbrel na 'jug pa bde /
dper na bla mchod skabs nang gi nyer spyod 'dod yon dang /
nang gsang gi mchod pa rnams thugs ka'i rdo rje 'chang la 'bul dmigs byed pa dang 'dra /
srog rlung la ma ning ha 'don rgyun bskyang thub na phan nges shing /
gtong len gyi dmigs pa tshad ldan zhig yong bar /
chung 'bring gi nyams myong ma tha tshun theg pa rim 'dzegs kyis sbyong dgos pa zhig la lam seng gtong len la sked bzung dang /
de'ang srog rlung la phan re'i bdag don phugs bcug cig gis e yong snyam pa ma zad /
myong ba 'don tshul lam zin rnam grol lag bcangs su snga rjes ci rigs su gsal ba rnams gung bsgrigs nas zhib tu gzigs na phal cher mkhyen nges /
yig thog mang po 'bri rtsom gyi mno bsam gtong skabs snga lo phan dang mi 'dra bar rlung khams kyis rtsibs gzer ldang rkyen 'bri 'bul ma thub /
mdun bskyed la dmigs pa'i sems gnas brtan po 'ong thabs ci legs gsung ba /
lam rim che chung dang lam rim zin...bris su zhib 'khod ltar dran pa dang shes bzhin gnyis kyis skyong tshul de rang las /
gzhan 'di zab zhu bya ma mchis /
nye sngon phyi tshes gnyis tsam la 'di nas mtsho thog sbrags brgyud rgyal chen shugs ldan gyi bstod 'grel cha tshang... gcig 'bul bskur zhugs pa dgyes gzigs bcas chos mtshor bsti ba mkhyain /
mkhyen /
khri byang skye ming pas /
phyi zla bcu gnyis pa'i tshes bcu gnyis la phul / / / /
'+'+bum sde nas ljang tsha dge bshes kyis dogs 'dri byung ba'i bka' lan du /
dri ba dang po /
lhag mos kyi dkyil 'khor bsgoms zin pa'i mjug rdo rje sems dpar gyur nas rang rang gi sangs rgyas kyi zhing du gshegs par gyur /
ces pa'i sangs rgyas kyi zhing de gang du ngos 'dzin /
lan /
rang... rdor sems yab yum gyi sbyor mtshams nas byang chub kyi sems kyi 'od zer sems can gyi grangs dang mnyam par spros pa'i sne la rnam snang spyan ma dang sbyor ba sogs rigs lnga rang rang gi yum dang sbyor pa spros te /
sems can re re'i spyi bor @# / /
snyoms par zhugs pa'i byang sems kyis dbang bskur sdig sgrib dag /
bde ba dang yid bde thob ste rnam snang sogs kyi skur gyur te /
shar phyogs pa rnams dkyil 'khor gyi nang gi shar gyi rnam snang dang /
lho'i rnams rin 'byung /
nub rnams 'od dpag med /
byang rnams don grub /
dbus ma rnams rdo rje 'chang gi thugs kar bstims pa de rang rang gi sangs rgyas kyi zhing du gshegs pa'i don yin /
de min phyi rol gyi zhing gzhan zhig tu gshegs pa min no / /
dri ba gnyis pa /
las rgyal chog skabs mi bskyod pa ye shes pa dang dbyer med du 'dres zhes pa'i ye shes pa de phyogs bcu'i ye shes pa la byed ces bka' lan stsal byung yang /
sprul pa rnams gcig tu 'dus zhes byung bas gcig lta bur go nas blo la 'char mi bde ba dang /
mi bskyod pa ye shes pa dang dbyer med du 'dres nas rang gi mdun na 'dug pa la /
zhes pa yang gcig dang du ma 'dres pa dang /
mdun na 'dug pa bcas gang 'dra bsam... dgos dbyer mchod pa ma zad /
phyogs bcu'i ye shes pa grangs med yod pa dang /
de so so dang 'dres skabs du ma lta bu dang /
rang gi mdun na 'dug pa /
zhes pa'i skabs gcig lta bur shar nas mi bde ba 'dug lags na ji ltar byed dgos /
lan /
badzrad+h+rika /
ces rang gi thugs ka nas mi bskyod pa'i dkyil 'khor dpag med phyogs bcur spros pa de rnams kyis sems can gyi don mdzad nas tshur 'dus gcig tu gyur pa slar phyogs bcu'i zhing na bzhugs pa'i mi... bskyod pa ye shes pa dang 'dres /
rigs bdag gis dbang bskur /
mi bskyod pa de rnams slar yang tshur byon nas rang gi mdun du gnas pa la nga rgyal bzhag /
de nas de rnams rang gi snying gar zhugs nas 'dres pa yan / /
dri ba gsum pa /
mdun bskyed skabs rang rang gi ye shes pa dang gcig tu gyur nas /
zhes pa'i skabs rang rang gi dam tshig pa ma gtogs ye shes pa blo la 'char mi bde ba 'dug na ji ltar yin /
lan /
sprul pa spros pa rnams gcig tu 'dus /
de thams cad rang rang gi sangs rgyas kyi zhing du gshegs te zhing de dag na bzhugs pa'i mi bskyod pa sogs lha rang rang gi ye shes pa dang gcig tu gyur nas mchog tu dga' ba dang /
dgyes pa chen pos slar yang tshur 'byon par bzhid pa'i bzhugs par... mos /
de nas rang dkyil 'khor gyi dam tshig pa sngar bskyed pa de rnams dang /
sangs rgyas kyi zhing na bzhugs pa'i rang 'dra'i ye shes pa rnams kyi thugs kar ye shes sems dpa' re dang /
de'i thugs kar ting 'dzin sems dpa' mos /
de nas rang dkyil 'khor gyi dam tshig pa sngar bskyed pa de rnams dang /
sangs rgyas kyi zhing na bzhugs pa'i rang 'dra'i ye shes pa rnams kyi thugs kar ye shes sems dpa' re dang /
de'i thugs kar ting 'dzin sems dpa' re re bskyed /
de nas rang dang 'khor dam tshig sems dpa' sum brtsegs can rnams kyi thugs ka nas 'od zer spros pa rnams kyis sangs rgyas kyi zhing na bzhugs pa'i ye shes pa rnams kyi thugs kar gsal btab nas 'byor par bskul sogs yin pas /
rang rang gi ye shes pa dang gcig tu gyur sa de sangs rgyas kyi zhing na bzhugs pa'i rigs lnga'i lha rang rang la byed pa ma gtogs /
rang dam tshig sems dpa'i lha rang rang la zer ba min / /
dri ba bzhi pa /
bdag... @# / /
bskyed skabs bla ma yi dam dbyer med du blta tshul dang /
dkyil 'khor pa'i lha tshogs spyan drangs te chos 'byung gi dbus su me long nang gi gzugs brnyan ltar gsal tshul ji ltar lags /
lan /
sku... gsum lam 'khyer skabs 'bras dus kyi sku gsum gyi nga rgyal bzung zhing /
de'i ngo bor blta dgos pa yin stabs 'bras dus kyi sku gsum sangs rgyas thams cad kyi sku gsum dang /
bde chen lhan cig skyes pa'i ye shes kyi dbyings su ro gcig pas na /
bla ma yi dam dbyer med du rang shugs kyis blta dgos pa /
'gro ba 'di kun sangs rgyas lnga bdag nyid / /
gar mkhan dag dang ri mo bzang ltar snang / /
zhes sogs lung don gyis kyang 'grub pas gu dog bya mi... dgos /
chos 'byung gi dbus su lha tshogs gsal 'debs pa tshig zin kho rang ltar las bskyar du bshad dgos mi snang /
bshes gnyen bsten tshul dang dal 'byor skor la myong ba 'don bzhin pa dang /
lam gtso gsum la shar sgom gyis bag chags 'jog pa sogs gnang ba legs 'dug /
lta ba dang sems bskyed gnyis la rtsal zhing ma bton na bden par grub pa'i lha sku zhing la nga rgyal bsgom pa 'khor ba'i gnyen por 'gro'am /
'jig lta gong 'phel du gtong rgyur 'gro ma nges /
phyi rol pa la yang lha sgom pa dang rlung bzung ba sogs rang re dang 'dra ba mchis / / / /
' rgyud smad gser khang blo bzang dge legs kyis dri ba zhus lan du /
dpa' gcig gi kha skong sbyin sreg la chos rgyal phyi nang gnyis kyi kha skong sbyin sreg mnyam du sbrags na mi 'grigs pas so sor byed dgos /
chos rgyal phyi nang gnyis mnyam du sbyin sreg phul chog /
rta mgrin gsang sgrub kyi bla brgyud gsol 'debs zur du yod /
rta mgrin gyi kha skong sbyin sreg zur du ma byas na bsnyen pa'i go mi chod /
bsnyen pa tshar nas sbyin sreg gi rdzas ma 'grigs par gnas gzhan du sbyin sreg bya dgos byung na de'i bar bdag bskyed bzlas pa tshar re ma chad pa byed dgos /
zhes stsal / / / /
' tre hor dkar mdzes... 'khrungs gsar rin po ches dogs gcod phyag bris gnang ba'i bka' lan du /
rgyud sde 'og ma gsum gyi skabs su bskyed rdzogs kyi tha snyad med par mtshan bcas mtshan med kyi rnal 'byor gnyis tsam gsungs shing /
de 'dra'i rang lam gyis sngags bla med kyi sems dben dpe'i 'od gsal gyi tshod tsam ba dod thub na las /
de lhag 'gro mi thub pas don gyi 'od gsal dang /
dag pa'i sgyu lus gnyis bsnan dgos la /
bsnan tshul yang rgyud sde 'og ma'i lam gyis sa bcu'i srid pa mtha' ma'i bar du bsgrod pa rdzogs pa'i mthar bla mas dbang gsum pa dngos dbang du bskur bas snang mched thob gsum gyi ye shes sngon du 'gro ba'i sgo nas bde ba chen po'i ye shes kyis stong nyid mngon sum du rtogs pa'i don gyi 'od... gsal mngon du byed cing /
'od gsal de las ldang ba na dag pa'i sgyu ma'i skur bzhengs te spangs pa zung 'jug thob /
slar yang don gyi 'od gsal dang dag pa'i sgyu lus gnyis dus gcig tu ngo bo gcig tu tshogs pa'i slob pa'i zung... @# / /
'jug thob /
de la brten nas mi slob pa'i zung 'jug mngon du byed pa yin / /
zhes stsal / / / /
' brag g.yab rin po ches dogs 'dri'i zhu yig phul 'byor bka' lan /
'dul ba lung gi shog lhe'i nang gsal /
de de dag gis bzlog kyang mi 'dug go /
zhes pa de gang yin phebs pa /
ma ning der pha ma de dag gis khye'u dag dang lhan cig rtse ba sogs bzlog kyang /
des khyim du mi 'dug par khye'u'i khrod du rtse bar song ba'i don yin par sems /
yang na /
khye'u de dag gis de'i pha ma la gnas tshul bshad cing /
khye'u de dag gis ma ning de la'ang /
ma ning /
bdag cag ni bram ze yin pas sogs bshad de bzlog kyang /
des ma nyan nas mi 'dug par rtse ba'i don yang yin nam snyam / / / /
' phul...byung mkhyen rlabs zla bral \u0f38mi rje sku ngo zhwa sgab pa mchog gi zhabs drung du /
ched gsol /
nye sngon phyi zla lnga pa'i tshes nyer drug nyin stsal bris phebs son nang gsal /
sku ngo mchog bar lam rgya gar du chibs bskyod skabs rda sar... phebs bzhed kyang /
ka sbug tu thugs 'gor stabs phebs tshes dus gtugs kyis phebs khom ma byung ba thugs khag ma mchis /
bod ljongs rang dbang rang btsan gtsang ma'i ngo sprod kyi yig cha sgrigs rtsom sngon grub thog /
slar yang lha sa'i... grong khyer gyi bshad pa dang /
bod rgyal yongs kyi shes rig dpal 'byor skor sogs gsar bsgrigs kyi re bskul zhus don zhal bzhes bskyangs pa sku ngo mchog nyid gtsug lag spyi dang /
lhag par sngon byung chos srid kyi lo rgyus...deb ther khag mang... gzigs rgya che zhing /
bod gzhung chab srid kyi mdzad khur theg pa rim 'dzegs kyi nyams myong sogs dgongs pa zab dkyel gang ci nas deng dus gzhan mtshungs su yang ma mchis stabs lha sa'i lo rgyus dang /
bod rgyal khab chos srid gnyis... ldan gyis skyong tshul /
mnga' 'bangs kyi bde skyid 'tsho ba'i gnas stangs sogs gsal 'khod kyis deng dus bod spyi tshogs rnying pa'i lam lugs rul par 'dzin pa'i lta ngan gyi rmongs 'khrul sel thub pa zhig nges par mdzad skyong thugs rje che ba /
zur stsal dri ba phebs gsal /
lha sa'i rje 'bum lha khang zhes pa de sngon dbang 'gyur med rnam rgyal bsad rjes mgron blo bzang bkra shis can nas rgya mi mang du bsad pas rgya 'bum sgang du grags pa'i sa gnas der mchod rten che ba zhig las yod... tshod mi snang zhing /
rjes sor ma 'ongs lung bstan zhig la brten nas de mo rgyal thog snga phyi nges brtan zhu rgyu med kyang /
phal cher rjes ma'i skabs yin tshod kyis phyogs bzhi'i lha khang /
steng gi lcog khag /
nang gi rten gsum spyi dang rje sku 'bum... bcas gsar bzhengs dang /
mchod rten nang gzungs kyi sa ts+tsha rnams deng sang gi tsha khang ring po der bzhugs gsol gnang zhing /
de nas rje 'bum lha khang zhes brjod pa yin 'dug /
kak+Ni sgo bzhi'i mchod rten /
grub thob thang stong pa lha sar byon skabs kak+Ni sgo bzhir bzhugs pa'i lo rgyus shig khong gi rnam thar dang /
lha sa'i dkar chag shel dkar me long du gsal ba tsam las /
thog mar bzhengs mkhan su yin yig cha ma mthong /
bum pa'i nang tshong dpon nor bu bzang po'i dbu thod @# / /
yod skad grags che yang /
srid skyong stag brag rin po che'i skabs mchod rten gyi dbu rtser thog 'khyugs babs te gsas skyon byung stabs skabs der phran la ar chog dang gzungs 'bul rab gnas sogs bya dgos... fbka' phebs bzhin zhabs 'phar don dam drung che tshe gling phyag mdzod ngag dbang grags pas khur bzhes kyis mchod rten bum pa bzhig dbral zhu skabs 'char can gyi gzungs dang /
sats+tsha nyung shas las /
nor thod sogs 'gangs can ngo mtshar che... frigs gang yang mjal rgyu mi 'dug /
g.yu thog zam pa /
dus skabs snga phyi zhu rgyu med kyang rgya'i am ban zhig gis lha sa dang po tA la'i bar 'grul zam g.yu rtsi'i thog can sngar med gsar 'dzugs byas tshul \u0f38gong mar g.yo bskor gyis... byas rjes bdag rkyen zhu byed du bzos skad thos /
smon grong zam pa'i skor zhu rgyu med /
dga' ldan dar chen skor /
yongs grags la rgyal po dga' ldan tshe dbang gis btsugs par grags mod /
sog po khal kha chog thus bu ar sa lang... dpung bcas kar gtsang gnyis kyi rgyab gnyer du btang yang /
pha bong kha pa dpal 'byor lhun grub kyis 'jigs byed dbang sdud las sbyor mdzad pas gnod sems zhi sde dge bstan la gus mchod dang /
lha sa'i dar mo che yang btsugs te... pha'i ngag bzhin ma byas pas phyir log skabs bsad ces 'jam bzhad sku phreng dang po'i gsung 'jigs byed chos 'byung dbus dpar grangs par gsal /
shar skya ring gi sgra zur chag ste sha ba skya rengs su grags pa de rje rin po ches lha sa'i... smon lam gsar 'dzugs bskyangs skabs phyogs mchams so sor phyogs skyong bco lnga'i dar chen btsugs te dar nyin re bzhin phyogs gtor 'bul gnang mdzad tshul rnam thar chen mor gsal ba de'i gras shig yin 'dug cing /
dus phyis dar chen gzhan rnams 'thor 'jig gis dmigs bsal med pa tsam las /
phyogs gtor 'bul ba'i phyag srol mtshon byed du smon lam skabs 'bras sngags dge 'dun rnams dgong dro bar bskor phyogs bzhir cha gsum gtor ma gnang srol mchis /
gsung ra'i mdun gyi dar chen de /
yab gzhis bsam pho bas \u0f38rgyal mchog bskal bzang rgya mtsho'i sku'i zhabs brtan du ched btsugs byas shis bskal bzang dar chen du grags pa yin tshod /
jus yag dar chen skor zhu rgyu med /
sngon gsol ltar /
yar rgyab pa'i sa cha gra dol khongs su yin nges su 'dug ste /
'jam bzhad chos 'byung du /
khri chen dkon mchog chos 'phel nang so yar rgyab pa'i sa cha gra rig pa'i 'byung gnas byams pa gling gi dgon 'dabs su 'khrungs zhes gsal ba bcas dbyings rol mkhyain /
mkhyen /
gus phran khri byang skye ming pas /
bdun cu don gcig zla ba drug pa'i tshes nyi shu la phul / / / /
' dge bshes 'jad tsha byams pa rgyal mtshan gyis dgos 'dri'i zhu yig phul 'byor bka' lan /
gcig tu sgrub la brtson pa dge ba'i bshes gnyen 'jang tsha byams pa rgyal mtshan gang nyid mdo sngags lam gyi rim par nyams len gyi mthil du bzung ba'i ring nas gsung bris gnang rten gyis brgyan pa gnang 'byor yid spror smin /
phran yang lo @# / /
na'i babs kyis zag phung rgas gud tsam las /
dmigs bsal mi bde ba med par bstan la ri mor bgyi ba'i lhag bsam skyong khul du mchis /
nyid kyis dri ba gnang gsal /
dang po /
blo sbyong gi bslab bya nyer gnyis pa'i nang nas lnga pa chos spyi'i dam tshig dang /
sgos blo sbyong gi dam tshig gnyis srog dang bsdos te bsrung zhes pa dang /
brgyad pa sdom gsum gyi bslab bya ma nyams pa bslab pa zhes pa gnyis mi 'dra ba'i khyad par ji ltar lags /
lan /
bslab bya brgyad pa rtsa gzhung du /
nyams pa med pa rnam gsum bsgom / /
zhes bla mar mos gus ma nyams pa /
blo sbyong la spro ba ma nyams pa /
sgo gsum bag yod kyi bslab bya bcas... gsum yin pas /
bslab bya nyer gnyis pa dang mi 'dra /
dri ba gnyis pa /
blo sbyong gi bslab bya drug pa nyon mongs skyes ma thag pa ngo shes par byas te /
bar du ldog pa byas nas phyir mi 'byung ba zhes pa dang /
bco brgyad pa... rtog dpyod yang yang bya zhing nyon mongs spong ba la bslab ces pa gnyis la khyad par ji ltar lags /
lan /
bslab bya drug pa /
dka' ba gsum la bslab par bya / /
zhes thog mar nyon mongs skyes ma thag gnyen po dran dka' /
bar du nyon mongs skyes pa gnyen pos bzlog dka' /
tha mar nyon mongs kyi rgyun gcod dka' bas gnyen po bsten cing /
nyes dmigs dran nas rgyun gcod dgos zhes pa yin zhing /
bslab bya bco brgyad pa /
rtog dpyod gnyis... kyis thar bar bya /
zhes nyams len gnad du 'gro yi 'dug gam mi 'dug sgo gsum la brtag dpyad byas nas nyes na bzlog /
legs na spel te zhun thar bcad par bya /
zhes pa yin pas de gnyis mi 'dra / /
dri ba gsum pa /
bslab bya bcu gcig pa /
gang shar thams cad blo sbyong gis khyab ces pa ri brag me chu sogs 'byung ba'i rnam pa shar ba'i tshe blo sbyong gis khyab par byed tshul ji ltar lags / /
lan /
khyad dang gting 'byongs kun gces / /
zhes pa blo sbyong gi nyams len de yul sems can thams cad dang /
sgo gsum gyi bya ba kun la phyogs ris med par blo sbyong gi bsam pas khyab par byed dgos pa'i don yin /
'byung ba'i 'jigs pa sogs byung tshe rkyen ngan lam du 'khyer rgyu las /
'byung ba'i rnam pa shar tsam la blo sbyong gis khyab mi dgos /
dri ba bzhi pa /
bslab bya bcu gsum pa /
rkyen bzang ngan la ma ltos par dus rtag tu blo sbyong ba zhes pa dang /
bcu drug pa blo sbyong la res... 'jog mi bya bar dus rgyun du blo sbyong zhes pa gnyis la mi 'dra ba'i khyad par ji ltar lags / /
lan /
bslab bya bcu gsum par /
rkyen gzhan dag la ltos mi bya / /
zhes zas gos mthun rkyen sogs ma 'joms pa dang /
nad sogs phyi nang gi rkyen gzhan la brnyen nas blo sbyong gi nyams len mi 'dor bar 'bad dgos zhes pa yin /
res 'jog mi bya zhes pa nyams len skabs re byed /
skabs re mi byed pa lta bu min par rgyun du byed dgos pa... @# / /
la zer pas 'di gnyis la nang gses khyad par mchis /
gang nyid tshangs dbang 'khor bsgyur gyi bsod nams bye bas kyang rnyed dka'i theg chen blo sbyong gi nyams len la brtson pa'i skal... bzang thob pa 'di nyid tshig tu ma lus par nyams myong rgyud thog tu bkal te brtson pa chu bo'i rgyun bzhin bsten par mdzad gal ma zad /
rang dang dkar nag las kyis 'brel ba'i slob bu yon bdag nad g.yog sogs 'brel yod rnams nas 'phral gyi spyod lam mtho dman phran bu re tsam 'ong srid cing /
de tshe /
ji skad du /
thub pas nyon mongs dag gzigs kyi / /
nyon mongs dang 'brel gang zag min / /
zhes pa ltar /
blo sbyong gi bsam pas khyab... pa zhig mdzod /
'di nas kyang chos ldan bzhed don yid bzhin 'grub pa'i gsol 'debs zhu /
yongs 'dzin khri byang sprul ming pas /
bod zla lnga pa'i tshe nyer lnga la phul / / / /
