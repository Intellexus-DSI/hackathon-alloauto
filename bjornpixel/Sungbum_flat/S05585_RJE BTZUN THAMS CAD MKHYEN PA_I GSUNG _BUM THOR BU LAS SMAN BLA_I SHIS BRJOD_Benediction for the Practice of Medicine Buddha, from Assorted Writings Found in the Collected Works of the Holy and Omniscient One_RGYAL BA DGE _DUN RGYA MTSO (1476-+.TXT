@# / /
rje btsun thams cad mkhyen pa'i gsung 'bum thor bu las sman bla'i shis brjod bzhugs so / /
@## / /
gdul bya'i khams dang bsam pa'i rim pa bzhin / /
nyer 'jug bde bar gshegs pa 'khor dang bcas / /
rang rang sku yi rten la brtan bzhugs nas / /
mchog dang thun mong dngos grub stsal du gsol / /
don gnyis lhun grub ston pa rdzogs sangs rgyas / /
'jam dpal dbyangs dang dpal ldan zhi ba 'tsho / /
sprul pa'i chos rgyal khri srong lde btsan sogs / /
brgyud pa'i bla ma rnams kyi bkra shis shog /
lhun stug mkhyen brtse'i chu 'dzin phung po las / /
bden tshig smon lam 'dod rgu'i char phab ste / /
'gro kun phan bde'i lo thog smin mdzad pa / /
ston pa bde gshegs brgyad kyi bkra shis shog /
rang bzhin rnam dag chos kun gdod ma'i gshis / /
sgrib pa'i skyon bral smra bsam brjod las 'das / /
zab cing rgya che rgyal ba kun gyi yum / /
dam chos rin chen mchog gi bkra shis shog /
spangs rtogs yon tan pha mtha' mi mngon yang / /
ma @# / /
lus zhing gi rgyal ba'i mdun sa cher / /
rgyal sras spyod pa'i gar gyis rnam rol pa / /
byang sems chen po rnams kyi bkra shis shog /
ma lus rgyal ba kun gyi bstan pa'i mdzod / /
srung zhing skyong mdzad dpal ldan rgyal chen bzhi / /
phyogs dang phyogs bral 'jig rten skyong ba'i gtso / /
phyogs skyong chen po rnams kyi bkra shis shog /
mthu stobs rmad byung dpa' zhing brjid pa'i sku / /
bdun 'bum 'khor gyi tshogs dang lhan cig tu / /
rgyal ba'i bstan dang bstan 'dzin skyong mdzad pa'i / /
gnod sbyin sde dpon rnams kyi bkra shis shog /
ces bkra shis kyi tshigs su bcad pa 'di ni /
nang so rta mgrin mgon po'i gsung gis bskul ba la brten nas dge 'dun rgya mtsho'i dpal gyis ngo mtshar bkod par sbyar ba'o / /
mang+ga laM / / / /
