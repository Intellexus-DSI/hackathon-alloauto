@# / /
bla mchod bde stong dbyer med ma'i brgyud 'debs bzhugs so / / / /
@## / /
yan lag bdun ldan rdo rje 'chang chen po / /
rgyal kun mkhyen pa'i rang gzugs 'jam dpal dbyangs / /
thub dbang gnyis ba blo bzang grags pa'i dbal / /
rnam 'dren dam pa gsum la gsol ba 'debs / /
grub pa'i dbang phyugs 'jam dpal rgya mtsho'i zhabs / /
gdams pa'i mdzod 'dzin chos kyi rgyal mtshan dang / /
zung 'jug sku brnyes chos kyi rdo rje ste / /
zla med bla ma gsum la gsol ba 'debs / /
sku gsum mngon gyur rgyal ba dben sa ba| |lung rtogs mnga' bdag sangs rgyas ye shes zhabs / /
kun gzigs blo bzang chos kyi rgyal mtshan rje / /
mkhas grub dam ba gsum la gsol ba 'debs / /
rdo rje 'dzin pa dkon mchog rgyal mtshan zhabs / /
snang ba mthar yas blo bzang ye shes mgon / /
rig pa 'dzin pa blo bzang 'phrin las zhabs / /
bstan pa'i sgron me gsum la gsol ba 'debs / /
grub ba mchog brnyes blo bzang rnam rgyal zhabs / /
bstan ba'i rtsa lag ye shes rgyal mtshan che / /
lam bzang gsal mdzad byams pa smon lam rje / /
'gro ba'i 'drin mchog gsum la gsol ba 'debs / /
blo bzang ye shes bstan pa rab rgyas zhabs / /
rgyud chen grags pa brtson 'grus dpal bzang po / /
lung rigs dbang phyugs ngag dbang dpal ldan rje / /
bstan 'dzin mchog gyur gsum la gsol ba 'debs / /
skye ba kun tu zhes sogs gang mos bya'o / /
ces pa 'di ni dad brtson rnam dbyod dang ldan pa dge slong ngag dbang byams pas bskul ba'i ngon /
sprang btsun /
\u0f38 ngag dbang dpal ldan gyis sbyar ba'i yi ge pa ni dpyod ldan dge slong dpal ldan 'od zer gyis bgyis pa'o / /
sarba mang+ga laM / /
