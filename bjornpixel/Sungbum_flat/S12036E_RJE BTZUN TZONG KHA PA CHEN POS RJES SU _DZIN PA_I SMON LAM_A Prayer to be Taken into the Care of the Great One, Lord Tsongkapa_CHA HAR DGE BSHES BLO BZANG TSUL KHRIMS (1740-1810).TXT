@# / /
rje btsun tsong kha pa chen pos rjes su 'dzin pa'i smon lam bzhugs so / /
drin can rtsa rgyud kyi bla ma rnams kyis gtso mdzad pa'i skyabs gnas mchog gsum spyi dang /
khyad par du 'jam mgon rgyal ba gnyis pa'i thugs rje byin rlabs dang /
bdag gi dge ba 'di dang gzhan yang ji snyed bsags pa'i dge rtsa thams cad phyogs gcig tu bsdoms pa'i mthu la brten nas /
skye ba thams cad du 'jam mgon bla ma tsong kha pa chen pos mnyes bzhin du rjes su 'dzin par gyur cig /
rjes su bzung ba'i tshe na yang dge ba'i bshes gnyen la mi phyed pa'i dad pa brtan po thob ste sgo thams cad nas mnyes pa kho na byed bar gyur cig /
mi mnyes pa skad cig tsam yang mi sgrub par gyur cig /
dge ba'i bshes gnyen gyis gdams pa dang rjes su bstan pa thams cad ma tshang ba med bar 'doms @# / /
par gyur cig /
de'i don thams cad ji lta ba bzhin du khong du chud nas sgrub pas mthar phyin par byed nus par gyur cig /
mi dge ba'i bshes gnyen dang sdig pa'i grogs po'i dbang du skad cig tsam yang mi 'gro bar gyur cig /
skye ba thams cad du las 'bras la yid ches pa'i dad pa dang /
nges 'byung dang /
byang chub kyi sems dang /
lta ba rnam par ngag pa mtha' dag pa khong du chud nas rtsol ba med pa'i myong ba rgyun mi 'chad du 'jug par gyur cig /
skye ba thams cad du lus dang ngag dang yid kyi sgo nas dge ba'i rtsa ba ji snyed cig byas pa thams cad gzhan don dang byang chub rnam par dag pa kho na'i rgyur gyur cig /
rmad byung sras bcas rgyal ba'i byin rlabs dang / /
rten 'brel bslu ba med pa'i bden pa dang / /
bdag gi lhag bsam dag pa'i mthu stobs la phan pa'i bsam pas bris ba'o / / / /
mang+ga laM / /

