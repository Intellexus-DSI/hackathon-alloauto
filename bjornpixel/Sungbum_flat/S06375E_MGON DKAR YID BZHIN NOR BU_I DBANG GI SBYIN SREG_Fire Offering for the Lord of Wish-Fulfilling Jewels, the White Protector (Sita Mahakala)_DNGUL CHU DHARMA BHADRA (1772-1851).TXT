@# / /
mgon dkar yid bzhin nor bu'i dbang gi sbyin sreg bzhugs / /
@# / /
na mo gu ru mny+dzu g+ho ShA ya /
bka' drin mtshungs med bla ma dang / /
dbyer med yid bzhin nor bu la / /
gus pas btud nas de yi ni / /
sbyin sreg cho ga mdor bsdus bshad / /
'dir mgon dkar yid bzhin nor bu'i dbang gi sbyin sreg bsam gtan kho nas bya tshul ni /
mtshan nyid dang ldan pa'i sgrub pa pos chos brgyad kyi nyin phyed lta bur rdo rje skyil krung gis kha nub tu phyogs te 'dug gnas gang dbang du byas na bstan pa dang sems can gyi don du 'gyur ba'i bsgrub bya la chags shing 'dun pa'i kun slong gsal btab ste /
las dang rjes su mthun par 'jigs byed lta bu'i bdag bskyed mdor bsdus bsgom rjes /
yo byad thams cad dngos su yod @# / /
par mos la /
thab las sngags kyis bsangs /
swa b+hA was stong par sbyangs /
stong pa'i ngang las hUM las ye shes kyi thab kha dog dmar po /
dbyibs zla gam /
mtshan nyid thams cad dang ldan pa'i nang du raM las me gru gsum gyi dbus su raM las me lha dmar po zhal gcig phyag gnyis bgrang 'phreng dang spyi blugs 'dzin pa g.yon brkyangs kyis bzhugs par gyur /
rang lhar gsal ba'i thugs ka'i hUM gi 'od zer gyis ye shes pa spyan drangs /
dzaH hUM baM hoH gnyis su med par gyur| ces bskyed la /
oM AH hrIH pra wa ra sad ka raM prok+Sha NaM pratI ts+tsha hUM swA hAs bsang gtor dang /
prok+Sha NaM gyi gnas su Any+tsa mA NaM bcug pas zhal bsil dang ar+g+haM bcug pas mchod yon dang /
pA dyaM bcug pas zhabs bsil te chu bzhi dang /
oM agna ye b+dz+ra puSh+pe nas shap+ta AH hUM gi bar gyis nyer spyod rol mo dang /
oM agna ye swA hA oM AH hUM gis nang mchod rnams phul te /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
zhes bstod /
me lha'i ljags rdo rje rtse gcig pa dmar po la raM yig dang /
dgang blugs kyi kha la yaM yig 'od zer dang bcas pas mtshan par gyur par bsams la /
rdzas chen bcu gnyis spyi dang /
khyad par me tog dang 'bras bu ro skyur ba /
kha dog dmar ba /
dri zhim pa ste khyad chos gsum ldan gyi tshogs phul bar mos te /
yam shing mar khu til dur 'bras zho zan / /
ku sha yungs kar so ba nas sran gro / /
bza' dang bca' ba dri bzang me tog tshogs / /
bdud rtsir byin gyis brlabs te dbul bar bgyi / /
oM agna ye swA hA /
chos bsgrub pa'i mthun rkyen du 'gyur ba'i mi dang mi min longs spyod la sogs pa thams cad wa shaM ku ru hoH zhes pa'am /
bsgrub bya dmigs gsal @# / /
yod na /
che ge mo wa shaM ku ru hoH zhes btags la nyer gcig tsam phul /
oM AH hrIH zhes sogs kyis sngar bzhin zhal bsil dang bsang gtor gyis mchod / /
de nas /
me lha'i thugs kar me gru gsum 'bar ba'i dbus su paM las padma dang /
raM las nyi ma'i dkyil 'khor gyi steng du gaM las nor bdag pho mo /
zhes pa nas /
padma ka ma la ye staM /
zhes pa'i bar mngon rtogs ltar bskyed la /
oM AH hrIH zhes sogs kyis sngar bzhin chu bzhi dang /
oM gu ru m+hA kA la sa pA ri wA ra puSh+pe nas /
shap+ta pra tI ts+tsha hUM swA hA'i bar gyis nyer spyod rol mo dang /
oM gu ru m+hA kA la sa pa ri wA ra oM AH hUM gis nang mchod rnams phul te /
bdag dang sems can thams cad kyi /
zhes sogs kyis bstod /
mgon po 'khor dang bcas pa'i ljags rdo rje rtse gcig pa dmar po la hUM yig dang /
dgang blugs kyi kha la yaM yig 'od zer dang bcas pas mtshan par gyur par bsam /
gong gi rdzas rnams mgon po thugs ka'i mkha' 'gro ma dang bcas pa la /
yaM shing mar khu til dur 'bras zho zan /
+ bdud rtsir byin rlabs dad pas khyed la 'bul /
gu ru mahA kA la ha ri Ni sa sid+d+hi dzaH chos bsgrub pa'i zhes sogs sbel tshig gong bzhin btags la brgya rtsa brgyad tsam phul /
de'i tshe mgon po'i thugs ka'i dbang sdud kyi mkha' 'gro ma las rang 'dra'i sprul pa dpag tu med pa spros pa rnams kyis bsgrub bya zla ba dmar po la gnas pa'i snying ga'i b+ha ga nas lcags kyus phug cing /
DA ma ru'i sgras sems myos par byas te rang dbang med par bkug nas /
rang gi rkang pa'i drung du lhags pa /
rang la lhag par 'dud cing chags pa'i sems kyis dbang du byas par gyur /
ces brjod cing bsam pa yang yang bya ba ni gnad kyi don no / /
de nas mchod yon bsang gtor zhal bsil dang / /
gos bzang so rtsi nyer spyod lnga| |rol mo nang mchod la sogs pa / /
bla ma mgon po mnyes phyir 'bul /
oM AH hrIH zhes sogs kyis mchod yon bsang gtor zhal bsil te chu gsum dang /
oM b+dz+ra wa sa sya swA hAs gos gsar pa dang /
oM b+dz+ra tam+bu la swA hAs so rtsi dang /
oM gu ru mahA kA la sa pa ra wA ra puShape /
zhes sogs kyis nyer spyod rol mo nang mchod rnams gong bzhin phul te /
phyogs bcu dus gsum sangs rgyas thams cad kyi /
zhes pa nas /
yid bzhin nor bu lta bur bdag gyur cig /
ces pa'i bar gyis bstod oM AH hrIH zhes sogs kyis mchod yon phul la /
ma rnyed yongs su ma shes dang / /
gang yang @# / /
nus pa ma mchis pas / /
'dir ni bya ba gang bgyis pa / /
de kun gtso bos bzod mdzad rigs / /
zhes sogs kyis bzod par gsol nas /
lha mi gnod sbyin la sogs 'gro kun gyis /
zhes sogs kyis 'dod don la gsol ba btab ste /
oM b+dz+ra satwa AH zhes bzlas nas chad lhag kha bskangs rjes /
oM b+dz+ra muH ye shes pa gshegs shing dam tshig pa rang la thim par gyur par bsam mo / /
de nas /
oM AH hrIH zhes sogs kyis gsang gtor dang zhal bsil dang so rtsi dang gos gsar pa rnams gong bzhin dang /
oM agna ye oM a kA ro mu khaM sarba d+ha rmA NAM A dya nut+pa n+na twa ta oM AH hUM phaT swA hA /
lan gsum gyis gtor ma dang /
oM agna ye b+dz+ra puSh+pe zhes sogs kyi nyer spyod rol mo nang mchod rnams gong bzhin phul te /
me ste bsreg bya za ba'i lha /
zhes sogs kyis bstod /
gong bzhin mchod yon phul la bzod par gsol nas 'dod don la gsol ba btab ste /
chad lhag kha bskangs rjes /
oM muH me lha ye shes pa gshegs shing /
dam tshig pa me 'bar ba'i rnam par gyur par bsam nas /
bla ma mgon po dbyer med la zhes sogs kyis bsngo smon dang /
yon tan rab rdzogs gangs kyi ri bo bzhin /
zhes sogs bkra shis bya'o / /
smras pa| bdag cag rigs rus skye 'phreng dman / /
thos pa nyung zhing sgrub la g.yel / /
de phyir bdag 'dra'i ngag rtsom gyis / /
bstan dang 'gro la phan re chung / /
'on kyang gnyan rigs sman rgyal gyis / /
dag snang chen pos bskul ba na / /
blo bzang chos kyi rgyal mtshan gyi / /
gzhung gzhin d+ha rma b+ha dras bris / /
man ngag nag 'gros yin pa'i phyir / /
skal med log lta can la sbos / /
dge bas mkha' mnyam 'gro ba kun / /
rnam mkhyen rgyal ba'i sar bgrod shog /
rgya rgya / /

