! dri ba dgu pa /
theg pa gsum gyi slob pa dang mi slob pa'i dge 'dun zhes pa de gang zhe na /
theg pa gsum ni /
@# / /
nyan thos dang /
rang rgyal dang /
theg chen gsum dang slob mi slob kyi khyad par ni /
theg pa so so'i tshogs lam du zhugs pa nas mthar thug gi 'bras bu ma thob tshun chad ni da dung lam la slob dgos pas slob pa dang /
mthar thug gi 'bras bu theg pa rang rang gi dgra bcom thob pa rnams ni /
rang lam gyi bgrod pa mthar phyin nas lam la gsar slob mi dgos pas mi slob pa'o / /
des na 'dir spyir btang lam me ba zhig gsungs pa ste /
zhib tu phye na mdzod las /
gang zhig gsum la skyabs 'gro de / /
sangs rgyas dge 'dun byed pa'i chos / /
mi slob pa dang gnyis ka dang / /
myang ngan 'das la skyabs su 'gro| |zhes gsungs pa'i don /
sangs rgyas su byed pa'i chos theg chen mi slob pa'i rgyud kyi lam bden gzugs sku dang bcas pa dang /
dge 'dun du byed pa'i chos theg chen slob pa kho na dang /
nyan rang slob mi slob gnyis ka'i rgyud kyi lam bden gzugs sku dang bcas pa dang /
chos myang 'das 'gog bden la byed pa yin pas /
theg chen mi slob pa ni sangs rgyas las dge 'dun ma yin te /
'dir bla ma thub dbang tsam las sangs rgyas gzhan tshogs zhing du mi gsal ba yang dge 'dun gyi khongs su 'dus pa la dgongs par mngon te /
gzhan du na lam rim che chung las /
mdun gyi nam mkha' la rgya chen spyod pa dang / /
zab mo lta ba'i brgyud pa'i bla ma rnams dang /
gzhan yang sangs rgyas dang byang chub sems dpa' 'phags pa nyan thos dang rang sangs rgyas bka' sdod dang bcas pa dpag tu med pa bzhugs par bsams te tshogs gsog pa'i zhing gsal gdab /
ces gsungs pa dang mi mthun par 'gyur ro / /
