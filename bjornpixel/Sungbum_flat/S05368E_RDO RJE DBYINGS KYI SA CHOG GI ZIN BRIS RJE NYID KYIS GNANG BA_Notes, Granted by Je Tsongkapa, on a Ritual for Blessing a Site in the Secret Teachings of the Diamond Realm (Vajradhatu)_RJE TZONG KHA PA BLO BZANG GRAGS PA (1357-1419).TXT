@# / /
rdo rje dbyings kyi sa chog gi zin bris rje nyid kyis gnang ba bzhugs / /
@## / /
zhi ba'i gsol gdab so sor byed pa la rgyas pa la shar nas brtsams te /
cig car du mchod pa bsang sbyang byin dbab /
de nas phyogs bzhi nas rim bzhin stong gsum ma /
phyi sgeg /
nang sgeg /
mtshan brgyas bstod pa na /
dbyangs so sor bya /
phyag rgya dang dril stabs thun mong du bya /
de ma grub na shar nas nyer spyod dang sgeg sogs brgyad bya / /
bstod pa zin pa dang maN+Dal bsham /
de nas langs te dbul /
bdag gzhan nas bzhes su gsol gyi bar brjod /
rigs bsdus gnyis yin na sgo so so nas rim pa bzhin gsol gdab bya /
gzhan la sgo na gnas pa rnams kyis dus gcig tu langs nas /
dbyangs rkang pa gnyis gnyis byas nas mthar tshigs bcad tha ma la lan gnyis byed /
de rnams la dbyangs kyi tshe rigs lnga'i dril stabs dang /
tshigs bcad kyi tshe rdzogs mtshams su dril gsil re /
dbyangs kyi thog ma brtsams pa la dril gsil re /
mthar g.yas sngon 'gro'i gzhi bca' 'jam po la dril gsil re dang bcas pas pus mo g.yon btsugs nas /
gu ru sogs brjod nas bzhi gnas dus gcig tu dbul /
@# / /
bla mas skor phyogs nas rim pas len /
de nas langs nas shar du phyogs par lho byang du bsgrigs te /
g.yas sngon 'gro'i gzhi bca' 'jam po gar skor dang bcas pa'i mthar mnyam pa byas nas phyag 'tshal /
de nas nga rgyal bzung ba la rkang pa gnyis gnyis phyogs re rer byed pa la /
dang po rnams la dril stabs /
gnyis pa rnams la /
rdor sems rin chen chos rab las rab kyi phyag chen 'cha' zhes bla ma bzhed /
rkang pa dang po gnyis la g.yas rol dang lag pa rnam snang dang /
rdor sems kyi phyag chen 'cha' sta shar du'o / /
gsum pa g.yas rol dang /
rdor sems kyi phyag chen /
bzhi pa la g.yon brkyang dang lag pa hUM mdzad de lho ru'o / /
lnga pa la sa ga dang chos rab kyi phyag chen te nub tu'o / /
drug pa la zlum po dang /
rin chen gyi phyag chen te byang du'o / /
bdun pa ni gnyis pa ltar dang /
brgyad pa la g.yon brkyang dang /
lag pa rdor sems kyi phyag tshan te shar du bltas la bya'o / /
zhes gzhan dag zer ro / /
de nas mig rkang byin gyis brlab /
dkyil 'khor 'degs /
gnas gzhi byin gyis brlab /
rdor sems kyi phyag chen la gnas pas blta /
de nas rkang pa byin gyis brlab pa phreng ba ltar byas nas /
hUM bzhi pa'i sngags dang /
sna tshogs rdo rje'i 'gros kyis bskor la /
ri rab kyi rtse mo nas rlung gi bar sna tshogs rdo rje'i rang bzhin du gyur /
zhes brjod /
de ni rgyas pa la'ang dgos la /
'bring po ltar na /
de nas me ltar 'bar bar bskyed /
khro bo spyan 'dren dang /
bstod pa la /
dkyil 'khor sa gzhi ma'i dbyangs nas /
rim bzhin spyan 'dren dang /
rigs lnga'i dril gsil bya /
bskal pa me ltar la /
gdug pa sgrags can gyi 'gros bya /
dkyil 'khor sa gzhi ma la /
rang gi dbyangs ltar na /
sa chog gar bya /
nyi zla 'od stong ma byed na /
hUM la dril gsil dang /
tshig mgo la'ang de bya /
de nas 'deg 'jog gi mtshams dang bstun la /
rigs lnga'i dril gsil byas nas mthar hUM dang po gsum la /
g.yas su 'gro ba dang /
phyi ma bzhi la g.yon du 'gro ba bya /
sa chog ltar gar byed na /
dang por hUM mdzad /
de nas mda' gzhu /
de nas ral lcags /
de nas rdor zhags bya /
rkang pa re re'i tshig bar snga ma la mi 'degs par dbyangs kyi 'degs mtshams la g.yas g.yon du gdab bo / /
de nas bka' bsgo dang po'i tshig bgegs skrod dang bcas pa bya /
de nas bsnun bsregs bcings gsum nas /
gur gyi bar bya /
de nas dkyil 'khor cho ga'i rim pa ltar bsang chu'i bar du bya ste sa chog go /
bsdus pa ni /
spyan 'dren sogs dbyangs dang bral ba'o / /
rgyas pa ni /
'gros kyi 'phro nas /
stong gsum ma'i nyer spyod /
gzhi bca' med pa gzhan sgeg sogs dang 'dra ba gcig dang /
sgeg sogs /
de nas rdo rje rigs kyi mtshan brgya rtsa la /
sems dpa'i phyi 'gros dang dbyangs byas nas bstod /
'dir mchod sbyin mi byed /
grub na sgo dang dbus kyi slob dpon rnams phyogs mdog gi gos gyon te /
slob dpon rnams snga nas kyang de ltar rung ngo / /
de nas gsol @# / /
gdab la /
phyogs so so nas dbyangs re dang /
tshigs bcad ma gnyis gnyis bya /
dbyangs kyi rkang pa dang po gsum la rigs lnga'i dril stabs /
tha ma la gar bskor nas rnam snang gi phyag chen bca' /
'dir maN+Dal 'bul ba med /
gsol gdab 'og ma la dbyangs 'ba' zhig byed /
phyag rgya so so de min pa mi byed / /
khro bo bcas nas zil gnon gyi 'gros zin pa dang /
ma rungs pa rnams zhes pa brjod do / /
hUM bteg pa'i tshe sngon la gzhi bca' drag po dril gsil dang bcas pas g.yon brkyang byas nas /
'phar thebs re la sngags gnyis kun bzang la gar bskor nas phyag chen 'cha' /
zhal bzhi pa la sngon la dril gsil gcig /
rigs lnga'i phyag rgya 'cha' ba'i tshig rkang gnyis chen rnams la de nyid du bltas nas /
dang po la rigs lnga'i dril stabs /
gnyis pa la gar bskor nas phyag chen byed do / /
gnas gzhi byin rlabs zin pa dang /
rkang pa byin rlabs dang 'gros sngar ltar byas nas /
gzhi bca' drag po hUM dang /
dril gsil dang bcas pa'i g.yon brkyang dang hUM mdzad kyi phyag rgya bcas nas khro bo'i lta bas blta /
khro bo nyer drug la sngon la dril gsil re / /
sngags dbyangs la dril gsil med /
me tog 'bul ba'i rkang pa tha ma la gar bskor nas me tog nas gzhi bca' 'jam pos g.yas rol bya /
khro bo'i bstod pa la sems dpa'i spyi 'gros ltar byed na rnga mi brdung /
rnga brdung byed na /
dang po bstod tsam na che ba gsum /
zhan pa gsum yang che ba gsum ste gsum brdeg bya /
de nas gar ma'i 'gros kyis 'gro ba na /
je chung la song ba na /
gsum mam lnga sogs brdung zhing /
rnga brdung ba rnams rkang pa bsnol zhing /
'gro'ang phyogs su sleb pa na dbyangs dang /
rigs lnga'i dril stabs bya /
yang gsum brdeg /
de nas 'gro bsre bya'o / /
de nas phyag rgya la mgo bor dril gsil med /
sngags dbyangs la g.yas g.yon du 'khyer ba rnams la /
g.yas su bcas nas g.yon du 'khyer ba nas drel gsil re byad /
su kha de gshar bar byed /
rdo rje 'jigs byed la sngags dbyangs kyi tshe g.yas skor du bskor nas lus bsgyur ba na'ang g.yas skor du bsgyur bas kha nang du blta /
lho nas nub tu 'gro ba na /
g.yon sngon 'gro thog mar byed de /
de byed pa na /
kha phyir blta g.yas sngon 'gros 'gro ba na /
sngon la kha nang du ste /
gnyis la mthar dang po'i kha blta lugs las log pa re dgos so lo /
phyag rgya'i sngags dbyangs la /
dang po mdun mas phar la 'then phyag rgya zin pa dang slob dpon dbus su phur bu bsgrub /
slob ma rnams kyis mtha' bskor zhing 'dzab bgrangs /
bskul lo yan chad kyi rdo rje g.yon nas g.yas su 'khyer bar byed de /
sngags dbyangs kyi tshe rkang pa bsnol zhing 'gro /
de nas dbus su g.yas sngon 'gro'i gzhi bca' /
drag pos hUM dang dril gsil re'ang byas /
hUM hUM zhes brjod pa dang /
rkang pa g.yas pa mdun du nud nud gdabs nas /
bus mo g.yon pa btsugs nas phur bu gdab /
de nas sa chog bzhin nam /
yang na phur bu rnams dkyus gcig la gdab bo / /
bkra shis / / / /

