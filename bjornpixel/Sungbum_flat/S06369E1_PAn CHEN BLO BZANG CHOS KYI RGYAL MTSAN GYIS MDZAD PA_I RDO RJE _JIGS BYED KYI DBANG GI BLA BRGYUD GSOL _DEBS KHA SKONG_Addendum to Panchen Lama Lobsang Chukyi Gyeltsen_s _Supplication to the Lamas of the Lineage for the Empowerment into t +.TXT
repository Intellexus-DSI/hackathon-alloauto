@## / /
dpal ldan rigs brgya'i khyab bdag rdo rje 'chang / /
sa bcu'i dbang phyug blo gros rin chen zhabs /
zab mo'i don gzigs 'phags mchog klu sgrub la / /
gsol ba 'debs so bdag rgyud byin gyis rlobs / /
brtul zhugs spyod pas mchog brnyes ma tadgi / /
rdo rje btsun mos byin brlabs shes rab bzang / /
sgo srung paN chen nA ro ta pa la / /
gsol ba X /
mkhas grub mar ston chos kyi blo gros dang / /
btsan thabs lam la mnga' brnyes mtshur ston dbang / /
mang thos 'khon ston gang pa kAi rti la / /
gsol ba X /
ngo mtshar yon tan snod gyur bya sgang pa /
bskyed pa'i rim pa rab brtan tshul khrims skyabs / /
srog rtsol rdor bzlas mthar phyin thad spe bar / /
gsol ba X /
brgyud gnyis gdams pa'i gter gyur gser sdings pa / /
mtha' yas yon tan mdzod 'dzin dge sdings pa / /
@# / /
ji snyed shes bya kun mkhyen 'phags 'od la / /
gsol ba X /
snyigs dus rgyal ba gnyis ba rin chen grub / /
sngags 'chang kun gyi gtso gyur khyung lhas pa / /
sa gsum skye rgyu'i 'dren mchog tsong kha par / /
gsol ba X /
mkhas grub bstan pa'i nyi ma dge legs dpal / /
grub pa'i dbang phyug 'jam dpal rgya mtsho'i zhabs / /
shes rab seng ge rdo rje 'dzin pa'i gtsor / /
gsol ba X /
mdo rgyud gsang ba'i mdzod 'dzin ba so rje / /
zung 'jug mngon gyur chos kyi rdo rje dang / /
blo bzang don gnyis lhun gyis grub pa la / /
gsol ba X /
sangs rgyas kun gyi ye shes gcig bsdus dang / /
shes bya kun gzigs blo bzang chos rgyan rje / /
dkyil 'khor bdag po dkon mchog rgyal mtshan la / /
gsol ba X /
snang ba mtha' yas blo bzang ye shes dang thams cad mkhyen pa bskal bzang rgya mtsho'i sde / /
mkhas grub dkon mchog 'jigs med dbang po la / /
gsol ba X /
bka' drin mnyam med blo bzang tshul khrims dang / /
thun bstan bdag po blo bzang bstan 'dzin sogs / /
dngos dang brgyud pa'i rje btsun bla ma la / /
gsol ba X /
mthun mong lam gyi rim pas rgyud sbyangs shing / /
rnam dag dbang thob dam tshig la gnas pas / /
rim gnyis zab mo'i gru chen nang zhugs te / /
kun mkhyen ye shes rgya mtshor 'jug par shog /
ces 'dus pa 'phags lugs kyi dbang gi bla ma brgyud pa la gsol ba 'debs pa'i rab tu byed pa dngos grub sgo 'byed ces bya ba 'di yang dge slong d+harma b+ha dras sug bris su sbyar ba'o / /
