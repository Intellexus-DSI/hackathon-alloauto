@# / /
gso sbyong /
dbyar gnas /
dgag dbye /
bslab bya'i sdom tshig /
thun drug bden gsol smon tshig sogs sdom pa gsum dang 'brel ba'i skor byang grol khang bzang 'dzeg pa'i them skas bzhugs so / /
@## / /
thams cad mkhyen pa la phyag 'tshal lo / /
'dir dge slong gi phyir bcos bya ba'i tshul la /
dang por bcabs nyes phyir bcos pa ni /
dge slong tshang ma gtsug lag khang du tshogs te gral du 'khod nas thog mar 'dul ba rgya mtsho'i snying po dang lung gzhi'i bar sdom sbyar ba 'di nyid 'don par bya ste /
oM bde legs su gyur cig /
thams cad mkhyen pa la phyag 'tshal lo / /
gang la brten na bde blag tu / /
thar pa'i grong du bgrod pa'i thabs / /
bde @## / /
gshegs bstan pa'i snying po mchog /
so sor thar ces grags pa gang / /
ngo bo dang ni rab dbye dang / /
so so'i ngos 'dzin skye ba'i rten / /
gtong ba'i rgyu dang phan yon te / /
rnam pa drug gis ji bzhin bshad / /
nges 'byung bsam pas rgyu byas nas / /
gzhan gnod gzhi dang bcas pa las / /
ldog pa de yang lus ngag las / /
gzugs can yin zhes 'dod pa dang / /
spong ba'i sems pa rgyun chags pa / /
sa bon dang bcas yin no zhis / /
'dod pa'i tshul ni rnam pa gnyis / /
rang gi sde pa gong 'og smra / /
bsnyen gnas dge bsnyen pha ma dang / /
dge tshul pha ma dge slob ma / /
dge slong ma dang dge slong ste / /
so sor thar pa rigs brgyad do / /
khyim pa'i sdom pa dang po gsum / /
rab byung sdom pa tha ma lnga / /
rtsa ba bzhi dang yan lag bzhi / /
brgyad spong bsnyen gnas sdom pa'o / /
mi tshangs spyod dang ma byin len / /
srog gcod rdzun du smra ba rnams / /
rtsa ba bzhi yin mal che mtho / /
chang 'thung gar sogs phreng sogs dang / /
phyi dro'i kha zas yan lag bzhi / /
gsod rku sma dang log par g.yem / /
myos 'gyur 'thung ba lnga spong ba / /
dge bsnyen gyi ni sdom pa'o / /
sna gcig sna 'ga' phal cher spyod / /
yongs @# / /
rdzogs spyod dang tshangs spyod dang / /
skyabs 'gro'i dge bsnyen rnam pa drug /
rtsa ba bzhi las gcig gnyis gsum / /
'dod log mi tshangs spyod spong dang / /
skyabs 'gro tsam gyi dge bsnyen du / /
khas len rnams dang go rim bzhin / /
rtsa ba bzhi dang yan lag drug /
bcu spong dge tshul sdom pa'o / /
gar sogs phreng sogs rnam gnyis dang / /
gser dngul len dang rnam pa gsum / /
bye bas yan lag drug tu 'gyur / /
mkhan por gsol ba gdab pa dang / /
khyim pa'i rtags ni spong ba dang / /
rab byung rtags ni len pa las / /
nyams pa rnam gsum bsnan pa yis / /
spang bya bcu gsum dag tu 'gyur / /
dge tshul sdom pa thob rjes su / /
rtsa ba'i chos drug rjes mthun gyi / /
chos drug spong ba'i sdom pa ni / /
dge slob ma yi sdom pa yin / /
gcig pu lam du 'gro mi bya / /
chu bo'i pha rol rkyal mi bya / /
skyes pa la ni reg mi bya / /
skyes pa dang ni 'dug mi bya / /
sman du 'gyur ba mi bya zhing / /
kha na ma tho 'chab mi bya / /
de dag rtsa ba'i chos drug spong / /
gser la bzung bar mi bya zhing / /
'doms kyi spu ni breg mi bya / /
byin len ma byas za mi bya / /
gsog 'jog byas pa bza' mi bya / /
rtswa sngon mi gtsang 'dor mi bya / /
sa ni brko bar mi bya ba / /
rjes mthun chos ni rnam drug spong / /
pham brgyad lhag ma nyi shu dang / /
spang ba'i ltung byed sum cu gsum / /
ltung byed 'ba' zhig brgya brgyad cu / /
so sor bshags pa bcu gcig dang / /
nyes byas brgya dang bcu gnyis te / /
sum brgya drug cu rtsa bzhi rnams / /
spong bar byed pa dge slong ma / /
pham pa bzhi dang lhag ma ni / /
bcu gsum spang ltung sum cu dang / /
ltung byed 'ba' zhig @# / /
dgu bcu dang / /
sor bshags bzhi dang nyes byas ni / /
brgya rtsa bcu gnyis bsdoms pa yis / /
nyis brgya lnga bcu rtsa gsum rnams / /
spong bar byed pa dge slong ngo / /
! rtsa ba bzhi'i sdom ni /
mi tshangs spyod dang dngos po brku / /
mi la bsad par mi bya ba / /
brdzun du smra dang bcas pa yi / /
chos bzhi 'dir ni gsungs pa yin / /
! lhag ma'i sdom ni /
khu ba 'dzin pa 'khrig tshig bsnyen bskur smyan / /
khang pa khang chen dang ni gzhi med dang / /
bag tsam dge 'dun dbyen dang de rjes phyogs / /
khyim sun 'byin dang bka' blo mi bde ba'o / /
! ma nges pa'i sdom ni /
'dod byar rung dang mi rung ba'i / /
dben pa skyabs yong 'dug pa'o / /
! ltung byed la gnyis las /
spang ltung gi sdom ni /
'chang ba 'bral ba 'jog pa dang / /
'khrur 'jug pa dang len pa dang / /
slong dang stod g.yogs smad g.yogs bcas / /
rin thang so sor bskur ba'o / /
srin bal 'ba' zhig cha gnyis dang / /
drug dang mtho gang lam dang ni / /
'khru ba dang ni gser dngul len / /
mngon tshan can dang nyo tshong ngo / /
lhung bzed gnyis dang tha ga gnyis / /
byin 'phrog ston zla tha chung dang / /
dgon pa ba dang ras chen dang / /
bsngos pa dang ni gsog 'jog go /
bcu tshan gsum mo / /
ltung byed 'ba' zhig pa'i sdom ni /
brdzun skyon dge slong phra ma dang / /
skyo sngogs byed dang ston pa dang / /
'don dang gnas ngan len dang chos / /
bshes ngor byed dang khyad du gsod / /
sa bon 'phya ba bsgo ba dang / /
khri dang gding dang skrod pa dang / /
phyis snon 'byung ba 'debs pa dang / /
rim pa gnyis su brtsig pa'o / /
ma bskos nyi ma nub pa dang / /
zas dang chos gos gnyis dag dang / /
don mthun gru dang dben pa gnyis / /
dge slong ma yis sbyor bcug ba'o / /
yang yang za dang 'dug gnas @# / /
gcig /
phye dang bca' dang stob pa dang / /
'dus dang dus min gsog 'jog dang / /
kha nas mid dang bsod pa nyin / /
srog chags bcas dang nyal sar 'dug /
'gred dang gcer bu dmag dang ni / /
zhag gnyis bshams dkrug 'gro ba dang brdeg dang gzas dang gnas ngan len / /
bde dang me dang 'dun pa dang / /
bsnyen par ma rdzogs chos dang smra / /
dge tshul kha dog bsgyur ba dang / /
rin po che dang tsha ba'i dus / /
dud 'gro 'gyod pa sor mo dang / /
rtse dang lhan cig dangs byed dang / /
sbed dang gdengs med gzhi med dang / /
skyes pa med par lam 'gro ba'o / /
brku dang nyi shu ma lon dang / /
brko dang 'gron dang bslab pa dang / /
'thab dang mi smra 'gro ba dang / /
ma gus chang 'thung dus min pa'o / /
bras bcas skya rengs dag dod dang / /
khab ral dang ni khri rkang dang / /
bdal dang gding dang g.yan pa dang / /
ras chen bde gshegs chos gos so / /
bcu tshan dgu'o / /
! sor bshags kyi sdom ni /
grong dang khyim gzhan nyid dang ni / /
bslab pa rnams dang dgon pa ni / /
sangs rgyas phan pa gsung pa yis / /
so sor bshags par bya bar gsungs / /
! nyes byas kyi sde tshan la dgu las dang po gos bgo ba las gyur pa'i sde tshan gyi sdom ni /
sham thabs la ni rnam bdun dang / /
stod g.yogs la ni rnam pa gsum / /
gnyis pa khyim du 'gro ba'i sde tshan gyi sdom ni /
shin tu bsdams la sogs pa lnga / /
mgo g.yogs la sogs rnam pa lnga / /
mchongs la sogs pa rnam pa lnga / /
lus la sogs pa rnam pa lnga / /
gsum pa khyim du 'dug pa'i sde tshan gyi sdom ni /
'dug par bya ba dgu dag dang / /
bzhi pa zas blangs pa'i sde tshan gyi sdom ni /
byin len bya ba brgyad rnams so / /
lnga pa zas bza' ba'i sde tshan gyi sdom ni /
zas la legs par bya ba drug /
tsug tsug la sogs rnam pa lnga / /
@# / /
'bru nas tha dad byed pa lnga / /
lag pa bldag la sogs pa lnga / /
drug pa ltung bzed du spyad pa'i sde tshan gyi sdom ni /
'phya ba la sogs rnam pa bzhi / /
lhung bzed la yang rnam pa bcu / /
bdun pa chos bstan pa'i sde tshan gyi sdom ni /
'greng bar byed la sogs pa lnga / /
mgo g.yogs la sogs rnam pa lnga / /
do ker can la sogs pa lnga / /
glang chen la sogs bzhon pa lnga / /
lag na mkhar ba la sogs drug /
brgyad pa sgrub pa'i sde tshan gyi sdom ni /
na ba rnam pa bzhi rnams so / /
dgu pa rgyu ba ni 'di bsnan pas bzhi'o / /
shing la mi gang las mtho par / /
'dzegs pa la ni nyes byas so / /
zhes pa gcig ste bzhi'o / /
! de ltar bslab pa'i mi mthun phyogs / /
thams cad legs par shes byas nas / /
bag yod pa dang gus pa dang / /
ngo tsha shes dang khre la yod dang / /
dran pa shes bzhin bston pa dang / /
don nyung ba dang bya ba nyung / /
rtse gcig dben pa bsten pa yis / /
srog bzhin gces par bsrung bar bya / /
gal te rgya la ltung ba yis / /
gos na pang du dug sbrul bzhin / /
myur ba myur bar mthol shing bshags / /
bam pa byung ba skad cig tsam / /
bcabs na'ang de ni g.yul ngor zhugs / /
mgo bo bcad bzhin gsor mi rung / /
ltung ba shin tu phra'u yang / /
ma mthol ma bshags zhag 'das na / /
ltung ba'i ngo bo de dag dang / /
ma mthol ba dang ma bshags pa'i / /
nyes pa gnyis dang gsum po de / /
zhag gnyis pa la drug tu 'gyur / /
gsum par bcu gnyis bzhi pa la / /
nyi shu rtsa bzhir 'gyur pa sogs / /
ji srid ma mthol ma bshags pa / /
de srid nyis 'gyur song ba yis / /
yungs 'bru tsam yang ri rab kyi / /
phung po tsam gyi nyes par 'gyur / /
bcabs pas char pa bzhin du 'bab / /
bshags pas char bzhin 'bab mi 'gyur /
@# / /
de lta bas na bshags par bya / /
pham pa lhag ma'i spom po ni / /
dge slong kun gyi mdun bshags shing / /
med na bzhi yan btsal la bshags / /
lhag ma'i dngos gzhi phyir bcos ni / /
zhag grangs du bcabs spo ba spyad / /
de rjes mgu ba zhag drug spyad / /
de rjes dge slong nyi shu 'dus / /
gsol bzhi'i las byas bshags par bya / /
spang ltung byung bas dus de nas / /
rnyed pa'i dngos po khru gang dang / /
kha gang yan dang de ri ba'i / /
dngos po thams cad gnas gzhan gyi / /
dge slong gzhan la zhag gcig spangs / /
de rjes bshags bya bshags yul ni / /
spang ltung man chad gcig la bshags / /
nyes pa byung la 'gyod sems dang / /
sdom sems ngang gis 'byung 'gyur zhing / /
nyin mtshan kun tu bag yod pa'i / /
'dul ba sogs la mkhas pa ni / /
lhag ma'ang gcig la bshags pas 'dag /
bcabs pas nyes pa sngar bshags te / /
rjes su dngos gzhi bshags par bya / /
sngar byas 'gyod pa drag po dang / /
phyin chad sdom pas bshags bya yi / /
gzhan du ltung ba mi 'dag pa'i / /
steng du brdzun gyis nyes par 'gyur / /
dug 'thungs lta bu'i bsam pa yis / /
legs par bshags shing bsdams byas na / /
de ni sgrib pa kun bral ba / /
rdzogs sangs rgyas dang 'dra par 'gyur / /
! de ltar so thar rigs brgyad po / /
sgra mi snyan pa ma gtogs pa'i / /
gling gsum skyes pa bud med kyi / /
rten la skye yi za ma dang / /
ma ning mtshan gnyis sogs la min / /
sdom pa gtong pa'i rgyu la gnyis / /
bslab pa phul dang shi 'phos dang / /
mtshan gnyis byung dang lan gsum gyur / /
dge rtsa chad rnams thun mong ngo / /
nyi shu ma lon der shes dang / /
bsten phyir khas blangs @# / /
nyin zhag 'das / /
rim bzhin dge slong dge slob ma / /
bsnyen gnas rnams kyi thun mong min / /
rtsa ba'i ltung ba byung ba dang / /
dam pa'i chos ni nub pa las / /
sdom pa gtong zhes 'dod pa'ang yod / /
kha che bye brag smra ba rnams / /
sdom ldan rtsa ltung byung ba la / /
bu lon nor ldan bzhin du 'dod / /
! tshul khrims ma bsrungs pa'i nyes dmigs bcu 'dul ba lung nas gsungs pa /
gang zhig bslab pa mi bsrung ba / /
de ni sangs rgyas kun gyis smad / /
lha rnams 'di ni chom rkun zhes / /
smod cing rang gi grogs kyis gshe / /
bdag nyid kyis kyang smod par 'gyur / /
chos nyid kyis kyang smad par 'os / /
grags pa ngan pas phyogs kun khyab / /
dam chos thos par mi 'gyur la / /
thos pa'ang myur du brjod par 'gyur / /
sa lam rtogs pa'ang yong mi skye / /
'gyod bzhin 'chi zhing ngan 'gror 'gro / /
rmi lam gdug pa mthong 'gyur zhing / /
sdug bsngal ldan pas sad par 'gyur / /
lha rnams bsrung bar mi 'gyur zhing / /
dam pa rnams kyi drung 'dug tshe / /
'jigs shing nongs la bag 'khums bcas / /
mi dang mi min glags blta bas / /
myur du gnod pa bya nus shing / /
longs spyod tshogs med rnyed mi nus / /
'dod 'dun smon pa'ang yod mi 'grub / /
rnam dag tshul khrims bsrung ba la / /
sangs rgyas rnams kyis bstod pa nas / /
smon lam thams cad 'grub pa'i par / /
sngar bshad pa yis sbyar bar bya / /
'di rnams spyan snga blo gros rgyal mtshan gyi bslab bya nas bris /
! sdom pa de dag bsrungs pa las / /
gnas skabs 'bras bu lta mi dang / /
mthar thug 'bras bu byang chub gsum / /
thob par 'gyur zhes gsungs pa'i phyir / /
brtson ldan rnams kyis so sor thar / /
rtag tu gus pas 'bad de bsrung / /
dge des skye bar lus can rnams / /
rtag tu tshangs spyod la gnas shog /
de nas thams cad kyis phyag gsum @# / /
btsal nas 'greng ste 'dud pa dang bcas lag pa bsnol bas /
phyogs bcu na bzhugs pa'i sangs rgyas dang byang chub sems dpa' thams cad dang dge 'dun btsun pa rnams ltung ba pham pa'i sde dang /
lhag ma'i sde dang /
ltung byed kyi sde dang /
sor bshags kyi sde dang /
nyes byas kyi sde la sogs pa gzhi bcu bdun dang /
lung rnam 'byed dang /
lung phran tshegs dang /
gzhung dam pa rnams kyi skabs nas 'byung ba'i nyes ltung byung ba bcabs pa rnams phyir bcos pa'i cho ga la thugs gtad par zhu /
zhes dang /
gnas brtan gyis /
chos bzhin 'dul ba bzhin mdzad pa zhu /
zhes brjod /
de nas thams cad tsog pur 'dug ste /
phyogs bcu na bzhugs pa'i sangs rgyas dang byang chub sems dpa' thams cad dang dge 'dun btsun pa rnams bdag la dgongs su gsol /
bdag dge slong ming 'di zhes bgyi ba la ltung ba nyes byas kyi sde tshan las /
mi tshangs par spyod pa la sogs pa pham pa bzhi'i sder gtogs pa'i dngos gzhi'i ltung ba dang /
sbyor ba'i ltung ba dang /
sbyor ba'i sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
bsams bzhin du khu ba 'byin pa la sogs pa lhag ma bcu gsum gyi sder gtogs pa'i dngos gzhi'i ltung ba dang /
sbyor ba'i ltung ba dang /
sbyor ba'i sbyor pa'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
gos zhag bcu 'chang spang dang /
shes bzhin gyi brdzun la sogs pa spang ltung sum cu dang /
'ba' zhig pa dgu bcu'i sder gtogs pa'i dngos gzhi'i ltung ba dang /
sbyor ba'i ltung ba dang /
bslab bya dang @# / /
'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
dge slong ma nye du ma yin pa las zas len pa la sogs pa so sor bshags pa bzhi'i sder gtogs pa'i dngos gzhi'i ltung ba dang /
sbyor pa'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang / /
stod g.yogs dang smad g.yogs zlum por ma bges pa la sogs pa bslab bya'i nyes byas brgya dang bcu gnyis kyi sder gtogs pa'i dngos gzhi'i ltung ba dang /
sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
gzhan yang gnas kyi bla ma ma bsten pa dang /
bya ba rnams ma zhus par byas pa dang /
rtsod pa chos phyogs su zhi bar ma byas pa la sogs pa gzhi bcu bdun dang /
lud rnam 'byed dang /
lung phran tshegs dang /
gzhung dam pa rnams kyi skabs nas 'byung ba'i nyes pa dpag tu med pa byung ba dang /
skyabs 'gro'i bslab bya dang 'gal ba dang /
mi dge bcu spong gi tshul khrims dang 'gal ba'i nyes pa dpag tu med pa byung ba la sogs pa mdor na sangs rgyas kyi bcas pa dang 'gal ba dang /
dge 'dun gyi nang khrims dang 'gal ba dang /
rang bzhin gyi kha na ma tho ba'i nyes pa dpag tu med pa byung ba bshags yul yod bzhin du ma bshags pa dang /
dgung zhag du mar bcabs pa'i nyes pa dpag tu med pa byung ste /
bdag dge slong ming 'di zhes bgyi ba'i nyes pa de rnams phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams kyi spyan snga @# / /
mthol lo mi 'chab bo / /
'chags so / /
phyin chad kyang sdom par bgyid lags so / /
mthol zhing bshags na bdag bde ba la reg par 'gyur gyi /
ma mthol ma bshags na mi 'gyur ba lags so / /
zhes lan gsum brjod /
mjug tu gnas brtan gyis /
nyes pa la nyes par gzigs sam /
gzhan rnams kyis mthong lags /
gnas brtan gyis /
phyin chad legs par sdom mam /
gzhan rnams kyis /
sdom lags /
zhes mthong sdom dris lan lan gsum byas pa'i mthar gnas brtan gyis /
thabs yin no / /
gzhan rnams kyis /
legs so zhes brjod /
de nas dge slong gzhan zhig gis gnas brtan la mthong sdom 'dri zhing gnas brtan gyis lan btag / /
thabs legs kyang brjod /
yang thams cad kyi phyag gsum btsal nas bgreng ste /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams ltung ba pham pa'i sde dang /
lhag ma'i sde dang /
ltung byed kyi sde dang /
sor bshags kyi sde dang /
nyes byas kyi sde la sogs pa gzhi bcu bdun dang /
lud rnam 'byed dang /
lus phran tshegs dang /
gzhung dam pa rnams kyi skabs nas 'byung ba'i nyes ltung byung ba bcabs pa rnams phyir bcos pa'i cho ga la thugs gtad pa bka' drin che lags /
zhes dang gnas brtan gyis /
chos bzhin 'dul ba bzhin mdzad pa ngo mtshar che /
zhes brjod /
ltung ba dngos gzhi phyir bcos pa ni /
thams cad kyi phyag gsum btsal /
'greng ste 'dud pa dang bcas /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams ltung ba dngos gzhi phyir bcos kyi chog ga la thugs gtad bar zhu /
zhes dang gnas brtan gyis /
chos bzhin 'dul ba bzhin mdzad par zhu /
zhes @# / /
brjod /
thams cad kyis thal mo bsnol nas tsog pur 'dug ste /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams bdag la dgongs su gsol /
bdag dge slong ming 'di zhes bgyi ba la ltung ba pham pa'i sde tshan las /
mi tshangs par spyod pa la sogs pa pham pa bzhi'i sder gtogs pa'i dngos gzhi'i ltung ba dang /
sbyor ba'i ltung ba dang /
sbyor ba'i sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
ltung ba lhag ma'i sde tshan las /
bsams bzhin du khu ba 'byin pa la sogs pa lhag ma bcu gsum gyi sder gtogs pa'i dngos gzhi'i ltung ba dang /
sbyor ba'i ltung ba dang /
sbyor ba'i sbyor ba'i ltung ba dang /
bslab bya dang 'gal pa'i nyes byas dang /
de dag la sems ma bsrungs pa'i nyes pa dpag tu med pa byung ba dang /
ltung ba ltung byed kyi sde tshan las /
gos zhag bcu 'chang spang dang /
shes bzhin gyi brdzun la sogs pa spang ltung sum cu dang /
'ba' zhig pa dgu bcu'i sder gtogs pa'i dngos gzhi'i ltung ba dang /
sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
ltung bsor bshags kyi sde tshan las /
dge slong ma nye du ma yin pa las zas len pa la sogs pa so sor bshags pa bzhi'i sder gtogs pa'i dngos gzhi'i ltung ba dang /
sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
ltung ba nyes byas kyi sde tshan las /
stod @# / /
g.yogs dang smad g.yogs zlum por ma bgos pa la sogs pa bslab bya'i nyes byas brgya dang bcu gnyis kyi sder gtogs pa'i dngos gzhi'i ltung ba dang /
sbyor ba'i ltung ba dang /
bslab bya dang 'gal ba'i nyes byas dang /
de dag la sems ma bsrungs pa'i nyes pa dpag tu med pa byung ba dang /
gzhan yang gnas kyi bla ma ma bsten pa dang /
bya ba rnams ma zhus par byas pa dang| rtsod pa chos phyogs su zhi bar ma byas pa la sogs pa gzhi bcu bdun dang /
lung rnam 'byed dang /
lung phran tshegs dang /
gzhung dam pa rnams kyi skabs nas 'byung ba'i nyes pa dpag tu med pa byung ba dang /
skyabs 'gro'i bslab bya dang 'gal ba dang /
mi dge bcu spong gi tshul khrims dang 'gal ba'i nyes pa dpag tu med pa byung ba la sogs pa mdor na sangs rgyas kyi bcas pa dang 'gal ba dang /
dge 'dun gyi nang khrims dang 'gal ba dang /
rang bzhin gyi kha na ma tho ba'i nyes pa dpag tu med pa byung ste /
bdag dge slong ming 'di zhes bgyi ba'i nyes pa de rnams phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams kyi spyan sngar mthol lo mi 'chab bo / /
'chags so / /
phyin chad kyang sdom par bgyid lags so / /
mthol zhing bshags na bdag bde ba la reg par 'gyur gyi /
ma mthol ma bshags na mi 'gyur ba lags so / /
zhes lan gsum dang /
gnas brtan gyis mthong sdom dang thabs legs gong bzhin dang /
gzhan zhig gis kyang de ltar byed /
de nas thams cad kyis phyag gsum btsal nas 'greng ste /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams ltung ba dngos gzhi phyir bcos @# / /
pa'i cho ga la thugs gtad pa bka' drin che lags /
zhes dang /
gnas brtan gyis /
chos bzhin 'dul ba bzhin mdzad pa ngo mtshar che /
zhes brjod /
! ltung ba byin rlabs ni /
phyag gsum btsal nas 'greng ste 'dud pa dang bcas /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams ltung ba byin rlabs kyi cho ga la thugs gtad par zhu| zhes dang /
gnas brtan gyis /
chos bzhin 'dul ba bzhin mdzad par zhu /
zhes brjod /
yang thams cad tsog pur 'dug ste /
dge 'dun btsun pa rnams gsan du gsol /
deng dge 'dun gyi gso sbyong bco lnga pa lags la /
bdag dge slong ming 'di zhes bgyi pa'i yang gso sbyong bco lnga pa lags te /
bdag dge slong ming 'di zhes bgyi ba la ltung ba pham pa'i sde dang /
lhag ma'i sde dang /
ltung byed kyi sde dang /
sor bshags kyi sde dang /
nyes byas kyi sde la sogs pa gzhi bcu bdun dang /
lung rnam 'byed dang /
lung phran tshegs dang /
gzhung dam pa rnams kyi skabs nas 'byung ba'i nyes ltung dpag tu med pa byung ba rnams dge 'dun gyi mdun du byin gyis brlabs te /
deng gso sbyong bgyi'o / /
slad kyi dge slong gi mdun du ltung ba de dag chos bzhin du slar bgyi'o / /
lan gsum dang /
gnas brtan gyis /
thabs yin no / /
gzhan rnams kyis /
legs so zhes dang /
gzhan zhig gis kyang thabs yin no / /
gnas brtan gyis kyang legs so / /
zhes brjod /
yang phyag gsum btsal nas 'geng ste 'dud pa dang bcas /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams ltung ba byin rlabs kyi cho ga la thugs gtad pa bka' drin che lags /
zhes dang /
gnas brtan gyis /
chos bzhin @# / /
'dul ba bzhin mdzad pa ngo mtshar che /
zhes brjod /
de nas thams cad rang gnas su 'khod de dge tshul rnams nang du pos la phyir bcos bya ba ni /
dge tshul rnams kyis thog mar phyag gsum 'tshal nas 'greng ste /
'dud cing thal mo sbyar bas /
phyogs bcu na bzhugs pa'i sangs rgyas dang /
byang chub sems dpa' thams cad dang /
dge 'dun btsun pa rnams ltung ba phyir bcos kyi chog la thugs gtad par zhu /
zhes stan gsan phab gnas brtan gyis /
chos bzhin 'dul ba bzhin mdzad par zhu /
zhes brjod pa dang thal mo bsnol tsog pur 'dug ste /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun btsun pa rnams bdag la dgongs su gsol /
bdag dge tshul ming 'di zhes bgyi ba la /
ltung ba nyes byas kyi sde tshan las /
srog gcod gzhi dang ma byin len / /
mi tshangs spyod dang brdzun du smra / /
gzhi med bag tsam dge 'dun dbyen / /
de rjes phyogs dang khyim sun 'byin / /
brdzun dang bshes dor 'phya ba dang / /
zas cung lhag pa'i skur 'debs dang / /
bslab pa spong dang 'bras chen 'gebs / /
chang dang glu gar rol mo byed / /
rgyan dang kha dog spos myug phreng / /
khri dang stan ni che mtho dang / /
phyi dro'i kha zas gser dngul len / /
nyams pa rnam pa gsum dag ste / /
sum cu drug ni blangs las 'das / /
zhes sogs blangs 'das so drug gi sder gtogs pa'i dngos gzhi'i ltung ba dang /
de rnams kyi phyogs mthun gyi nyes pa dpag tu med pa byung ba dang /
gzhan yang skyabs 'gro'i bslab bya dang 'gal ba dang /
mi dge bcu spong gi tshul khrims dang 'gal ba la sogs pa mdor na sangs rgyas kyi bcas pa dang 'gal ba dang /
dge 'dun gyi nang khrims dang @# / /
'gal ba dang /
rang bzhin gyi kha na ma tho ba'i nyes pa dpag tu med pa byung ste /
bdag dge tshul ming 'di zhes bgyi ba'i nyes pa de rnams phyogs bcu na bzhugs pa'i sangs rgyas dang /
byang chub sems dpa' thams cad dang /
dge 'dun btsun pa rnams kyi spyan sngar mthol lo bshags so / /
phyin chad kyang sdom par bgyid lags so / /
mthol zhing bshags na bdag bde ba la reg par gnas par 'gyur gyi /
ma mthol ma bshags na de ltar mi 'gyur ba lags so / /
zhes lan gsum /
gnas brtan gyis /
nyes pa la nyes par mthong ngam /
phyin chad legs par sdom mam /
zhes dris pa'i mthar re rer yang dge tshul rnams kyis /
mthong lags /
sdom lags /
zhes brjod nas phyag lan gsum bya /
gong ltar 'greng ste 'dud pa dang bcas /
phyogs bcu na bzhugs pa'i sangs rgyas dang /
byang chub sems dpa' thams cad dang /
dge 'dun btsun pa rnams ltung ba phyir bcos kyi chog la thugs gtad pa bka' drin che lags /
gnas brtan gyis /
chos bzhin 'dul ba bzhin mdzad pa ngo mtshar che /
zhes brjod /
de nas byang sems kyi phyir bcos bya ba ni thams cad kyis 'greng ste 'dud cing thal mo sbyar te /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' rnams ji skad yongs su brjod pa'i pham pa'i gzhi dang /
nyes byas kyi gzhi las byang chub sems dpa'i 'dul ba dang 'gal ba'i nongs pa dpag tu med pa byung ba rnams phyir bcos pa'i cho ga la thugs gtad par zhu /
tsog bur 'dug ste thal mo sbyar nas /
! phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' @# / /
rnams bdag la dgongs su gsol /
bdag byang chub sems dpa' ming 'di zhes bgyi ba la ji skad yongs su brjod pa'i pham pa'i gzhi las /
byang chub sems dpa'i 'dul ba dang 'gal ba'i nongs pa /
! rnyed dang bkur stir chags pa yis / /
bdag bstod gzhan la smod pa dang / /
sdug bsngal mgon med gyur pa la / /
ser snas chos nor mi ster dang / /
gzhan gyis bshags kyang mi nyan par / /
khros nas gzhan la 'tshog pa dang / /
theg pa chen po spong byed cing / /
dam chos 'drar snang ston pa dang / /
dkon mchog gsum gyi dkor 'phrog pa / /
phas pham pa yi ltung bar 'dod / /
ces sogs rtsa ltung bco brgyad kyi sder gtogs pa'i zag pa chung 'bring gis bsdus pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang| ji skad yongs su brjod pa'i nyes byas kyi gzhi las /
byang chub sems dpa'i 'dul ba dang 'gal ba'i nongs pa /
dkon mchog gsum la gsum mi mchod / /
'dod pa'i sems kyi rjes su 'jug /
ces sogs nyes byas bzhi bcu zhe drug gi sder gtogs pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang byang chub kyi sems kyi phan yon thun drug tu ma dran pa dang /
smon sems thun drug tu ma bzung ba dang /
sems can blos spangs pa dang /
tshogs gnyis gsog pa la brtson par ma byas pa dang /
nag po'i chos bzhi ma spangs pa dang /
dkar po'i chos bzhi ma bsten pa dang /
sdom pa'i tshul khrims dang /
dge ba'i chos sdud pa'i tshul khrims dang /
sems can don byed kyi tshul khrims rnams la slob pa la brtson par ma byas pa dang /
sbyin @# / /
sogs pha rol tu phyin pa drug la slob pha la brtson par ma byas pa dang /
bsdu ba rnam pa bzhi'i sgo nas sems can gyi don la brtson par ma byas pa dang /
gzhan la chos dang zang zing gi sbyor ba'i phyir brtson par bya dgos pa'i tshe brtson par ma byas pa dang /
gzhan gyis phan btags pa dang gnod pa bskyal ba'i mtshan ma zhe la bzhag nas ris su bcad pa dang /
phyogs yongs su bzung ba'i bsam pas chags pa dang /
sdang pa dang /
btang snyoms kyis yal bar 'dor ba'i blo skyes pa dang /
dam pa nye bar ma bsten pha dang /
byang chub sems dpa'i zab pa dang rgya che ba'i sde snod la thos bsam tshul bzhin du ma byas pa dang /
zas gos gnas ma la sogs la longs spyod pa'i tshe gzhan don gyi blos ma spyad pa dang /
sbyin sogs pha rol tu phyin pa drug la spyod pa'i tshe gzhan don bsam pas zin par ma byas pa dang /
gzhan gyi phan bde sgrub pa dang /
sdug bsngal sel ba'i sbyor pa la brtson par ma byas pa la sogs pa /
mdor na byang chub sems dpa'i 'dul ba dang 'gal ba'i nongs pa dpag tu med pa byung ste /
bdag byang chub sems dpa' ming ba'i zhes bgyi ba'i nongs pa de rnams phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun byang chub sems dpa' rnams kyi spyan sngar mthol lo / /
mi 'chab bo / /
'chags so / /
phyin chad kyang sdom par bgyid lags so / /
mthol zhing bshags na bdag bde ba la reg par gnas par 'gyur gyi /
ma mthol ma bshags na de ltar mi 'byur ba lags so / /
zhes lan gsum bzla /
de nas slob dpon sogs 'os pas /
'di rnams la nongs par gzigs lags sam /
gzhan rnams kyis /
mthong lags /
yang des @# / /
phyin chad legs par sdom mam /
gzhan rnams kyis chos bzhin 'dul ba bzhin du shin tu legs par spyi bos nod par bgyi'o / /
zhes mthong sdom lan gsum dang /
thabs legs bya'o / /
! sngags kyi phyir bcos ni /
'greng ste 'dud pas /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rig pa 'dzin pa rnams ji skad yongs su brjod pa'i pham pa'i gzhi dang /
sbom po'i gzhi las rdo rje theg pa'i 'dul ba dang 'gal ba'i nongs pa dpag tu med pa byung ba rnams phyir bcos pa'i cho ga la thugs gtad par zhu /
tsog pur 'dug nas /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rig pa 'dzin pa rnams bdag la dgongs su gsol /
bdag rig pa 'dzin pa mi 'di zhes bgyi ba la /
ji skad yongs su brjod pa'i pham pa'i gzhi las /
rdo rje theg pa'i 'dul ba dang 'gal ba'i nongs pa /
! gang phyir rdo rje 'dzin pa yis / /
dngos grub slob dpon rjes 'brangs gsungs / /
de bas de la brnyas pa ni / /
rtsa ba'i ltung ba dang por bshad / /
ces sogs rtsa ltung bcu bzhi'i sder gtogs pa'i yan lag ma tshang ba'i sbom po dang /
de rnams kyi phyogs mthun gyi nongs pa dpag tu med pa byung ba dang /
ji skad yongs su brjod pa'i sbom po'i gzhi las /
rdo rje theg pa'i 'dul ba dang 'gal ba'i nongs pa /
! shes rab stobs kyis len pa dang / /
de yi bdud rtsi stobs kyi len / /
zhes sogs sbom po brgyad dang /
sbyor ba legs par ma byas par / /
skal min gsang ba ston pa dang / /
gang zhig phyag rgya mi mkhas la / /
lus kyi phyag rgya ston pa dang / /
bsnyen sogs dag par ma byas par / /
dkyil 'khor las la 'jug @# / /
pa dang / /
sdom pa gnyis kyi bcas pa las / /
dgos pa med par 'da' ba dang / /
zhes sogs sbom po'i sder gtogs pa'i dngos gzhi'i lhung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang rigs lnga spyi dang /
so so'i dam tshig dang sdom pa rnams bsrung bar khas blangs pa dang 'gal ba'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
khyad par du rigs lnga spyi dang so so'i dam tshig dang sdom pa rnams kyi don thun drug tu ma dran pa dang /
rtsa ba dang yan lag gi dam tshig dang sdom pa rnams la bsngo bgrang thun drug tu ma byas pa dang /
bla ma lnga bcu pa'i skabs nas ji skad bshad pa ltar gyi bla ma'i bsten tshul rnams tshul bzhin du ma byas pa dang /
lha'i mtshan ma dang dman ma sogs la 'goms pa dang /
sdom sems thun drug gi rnal 'byor chag pa dang /
thun bzhi'i rnal 'byor dang /
thun tha ma'i gtor ma dang /
nyal ba dang /
ldang ba dang /
khrus dang /
kha zas kyi rnal 'byor la brtson par ma byas pa dang /
gang snang lha'i rnam rol tu ma bsgom pa dang| brtul zhugs nyi shu rtsa lnga po bsrung bar khas blangs pa dang 'gal pa'i dngos gzhi'i ltung ba dang /
de rnams kyi phyogs mthun gyi nongs pa dpag tu med pa byung ba dang /
gzhan yang lha dang bla ma la rkang brgyad kyis ma bstod pa dang /
bud med la phyag dang skor ba byed par ma bsgoms pa dang /
g.yon pa'i kun spyod dang /
tshes bcu'i mchod pa la brtson par ma byas pa la sogs pa /
mdor na rdo rje theg pa'i 'dul ba dang 'gal ba'i nongs pa dpag tu med pa byung ste /
bdag rig pa 'dzin pa gsang ming 'di zhes bgyi bas nongs pa de rnams @# / /
phyogs bcu na bzhugs pa'i sangs rgyas dang byang chub sems dpa' thams cad dang /
dge 'dun rig pa 'dzin pa rnams kyi spyan sngar mthol lo / /
mi 'chab bo / /
'chags so / /
phyin chad kyang sdom par bgyid lags so / /
mthol zhing bshags na bdag bde ba la reg par gnas par 'gyur gyi /
ma mthol ma bshags na de ltar mi 'gyur ba lags so / /
zhes lan gsum ba zla /
rdo rje slob dpon sogs 'os pas /
'di rnams la nongs par gzigs lags sam /
gzhan rnams kyis mthong lags /
yang nges /
phyin chad legs par sdom mam /
gzhan rnams kyis chos bzhin 'dul pa bzhin du shin tu legs par spyi bos nod par bgyi'o / /
zhes mthong sdom lan gsum /
thabs legs bya'o / /
byang sems dang /
sngags kyi phyir bcos gnyis kar thog mthar phyag bya ba dang /
slob dpon gyis chos bzhin 'dul ba bzhin zhes sogs brjod pa /
mjug tu bka' drin che lags zhes pa'i tshig bsgyur dang bcas pa'i gtang rag rnams spyi ltar bya'o / /
! de nas skabs gsum pa dang gnas bcu sogs gang mos gsung rjes dge slong 'os pa gcig gis spyod lam 'greng thal mo sbyar lus 'dud pa dang bcas /
! bstan pa rin po che'i gsal byed dam par gyur pa gnas brtan nam /
mkhan po'am /
slob dpon 'dul ba 'dzin pa'i zhal snga nas kyis gtso mdzad pa'i dge 'dun btsun pa rnams gsan du gsol /
deng dgung zla yar gyi ngo'i gral tshes bco lnga pa 'am /
mar gyi ngo 'i bcu bzhi pa'am bco lnga pa mdon du gyur pa lags te /
gtsug lag khang gi bdag po dang gtsug lag khang gi lha rnams kyi slad du zhal nas gsungs pa'i mdo dang tshigs su bcad pa re bka' stsal du gsol /
slob dpon gyis /
! 'phags pa dkon mchog @# / /
gsum la phyag 'tshal lo / /
zhes pa nas /
mngon par bstod do / /
! dge bar gsungs shig /
skar ma rab rig mar me dang / /
sgyu ma zil pa chu bur dang / /
rmi lam glog dang sprin lta bur / /
'dus byas chos rnams 'di ltar blta / /
! bskul ba bos spyod lam sngar ltar byas te /
! bstan pa rin po che'i gsal byed dam par gyur pa mkhan po'am /
slob dpon nam /
gnas brtan 'dul ba 'dzin pas gtso mdzad dge 'dun btsun pa rnams /
thugs dam la sku bsnyel ba ma lags pa'i ngad nas dgung gi 'am gdugs kyi rim pa la sku khams bde bar bzhugs lags sam /
gtor ma cha bzhi byin rlabs mdzad par zhu /
! dkon mchog gsum gyi bden pa dang /
sangs rgyas dang byang chub sems dpa' thams cad kyi byin gyi rlabs dang tshogs gnyis yongs su rdzogs pa'i mnga' thang chen po dang /
chos kyi dbyings rnam par dag cing bsam gyis mi khyab pa'i stobs kyis cha bzhi'i gtor ma rnams lha mi'i yo byad dam pa zhal zas phul du phyin pa sna tshogs kun tu bzang po'i mchod pa'i sprin rgya mtsho thams cad kyis rgyas par gang zhing rgyan klub pa dang ldan par gyur cig /
mchod sbyin gyi yul du gyur pa'i mgron rnams kyang gshegs shing gdan 'dzom nas de bzhin du bzhes te longs spyod par ci gnang /
! 'dod yon lnga ldan zas mchog dam pa 'di / /
dkon mchog gsum dngos rtsa brgyud bla ma dang / /
yid ma rgyal ba sras bcas thams cad la| /
'bul lo mchog thun dngos grub stsal du gsol / /
'dod yon lnga ldan X bstan 'gro'i phan bde bla nas blar spel pa'i / /
srung ma dam can rgya mtsho'i tshogs rnams la / /
'bul lo 'phrin las mtha' dag sgrub par mdzod / /
'dod mon lnga ldan X gdon bgegs @# / /
'byung po lan chags rgyud lnga'i 'gro / /
snying rje'i yul du gyur pa ma lus par / /
bsngos tshim sgrib byang sangs rgyas myur thob shog /
'dod yon lnga ldan X yul gzhi gnas mal 'tsho ba nyer sbyor ba'i / /
bstan ma bcu gnyis lha klu la sogs par / /
'bul lo chos ldan 'phrin las thogs med sgrubs / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
'phags pa rnams la mchod pa dang / /
sems can rnams la sbyin pa yis / /
don rnams gang dag bsam pa kun / /
de dag thams cad ci rigs pa / /
'jig rten khams 'dir ma lus par / /
thogs pa med par 'byung gyur cig /
! de nas bskul ba po sngar bzhin 'greng ste /
bstan pa rin chen gsal ba'i sgron me bstan 'dzin mkhas pa kun gyi gtsug gi rgyan du gyur pa mnyam med thub dbang rin po che'i rgyal tshab tu dbang bskur ba yongs rdzogs bstan pa'i mnga' bdag rang gi mkhan po min pa'i chos 'brel yod na slob dpon /
chos 'brel med na gnas brtan nam /
dge ba'i bshes gnyen 'dul ba 'dzin pa chen po thugs brtse ba can thugs brtse bas nye par dgongs te /
bdag cag 'dir tshogs shing 'dir 'dus pa rnams la dus bzang po la so sor thar pa'i mdo dang chos bsgrags pa'i mdo la sogs pa bkas gnang bar zhu /
! slob dpon gyis thog mar ston pa la phyag mdzad par zhu /
zhes brjod la thams cad langs te /
! ston pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba'i kha lo bsgyur ba @# / /
bla na med pa /
lha dang mi rnams kyi ston pa /
sangs rgyas bcom ldan 'das dpal rgyal ba shA kya thub pa la phyag 'tshal lo / /
mchod do skyabs su mchi'o / /
! gang tshe rkang gnyis gtso bo khyod bltams tshe / /
sa chen 'di la gom pa bdun por nas / /
nga ni 'jig rten 'di na mchog ces gsungs /
de tshe mkhas pa khyod la phyag 'tshal lo / /
rnam dag sku mnga' mchog tu gzugs bzang ba / /
ye shes rgya mtsho gser gyi lhun po 'dra / /
grags pa 'jig rten gsum na lham me ba / /
mgon po mchog brnyes khyod la phyag 'tshal lo / /
mtshan mchog ldan pa dri med zla ba'i zhal / /
gser mdog 'dra ba khyod X rdul bral khyod 'dra srid pa gsum ma mchis / /
mnyam med mkhyen can khyod la X mgon po thugs rje X thams cad mkhyen pa'i X bsod nams X de bzhin X dag pa'i X dge bas X gcig tu X zhi gyur X grol nas X bslab pa X zhing gi X dge 'dun la X sangs rgyas gtso la X skyob pa chos la X dge 'dun che la X gsum la rtag tu gus phyag 'tshal / /
phyag byar X zhing rdul X lus btud X mchog tu dad pas X ! de nas gnas brtan gyis /
gso sbyong gi sbyor ba'i cho ga la chos bshad pa dang nyan pa nyams su myong ba'i phyag len du chos bsgrags pa'i mdo re 'don par gda' bas gsan par zhu /
zhes brjod la /
! gang zhig gser mchog rang bzhin ri rab la gnas man+d+ha ra dang lhar bcas gnod sbyin dang / /
gdengs ka nor bu'i 'od kyis mun pa sel mdzad sa 'og gnas pa'i klu rnams gang yin dang / /
gangs can rir ni dpal gyis rol cing rab tu yid dga'i rig pa 'dzin pa gang yin pa / /
de dag thams cad thar pa dam pa'i sgor gyur thub pa'i @# / /
gsung mnyan phyir ni 'dir gshegs shig /
lha dang lha min mi dang mi'am ci yi dbang po dang / /
brgya byin la sogs chos kyi phyogs la bya ba byas pa rnams / /
sangs rgyas gsungs pa rab tu zhi zhing bde ba'i rgyur gyur pa / /
'di dag bshad kyis dam pa'i chos mnyan phyir ni 'dir gshegs shig /
de bas rgya chen yon tan rin chen zab pa'i gter gyur pa / /
don chen byed pa 'di la mchog tu dad cing gus pa yis / /
'di bas lhag pa'i mnyan bya gzhan dag cung zad yod min pas / /
dbang po'i rta ni legs par thul la thub pa'i gsung mnyan gyis / /
ston pa'i zhal nas 'byung ba'i 'chi med lha dang klu sogs skye bo'i tshogs rnams bkra shis kyi / /
'byung gnas sems la zhog cig gang phyir 'dir ni lus can kun gyi rna ba'i bdud rtsi dang / /
nyon mongs pa yi nad kun sel bar byed pa yin pas de don yang dag bsam par gyis / /
rgyu 'di rnams kyis sangs rgyas gsung dag spyi bos blangs te rab tu mnyan par bya ba'i rigs / /
stobs bcu'i ting 'dzin ye shes mche ba can / /
gang zhig skye ba'i rang bzhin gzeb dral nas / /
mya ngan 'das zhi'i 'brog dgon zhugs gyur pa / /
ston pa glang po de la phyag 'tshal lo / /
gang gi thugs brtses nyer gzung nas / /
lta ba thams cad spangs pa'i phyir / /
dam pa'i chos ni ston mdzad pa / /
gau tam de la phyag 'tshal lo / /
gang gis 'chid rnams yang dag rab bcad cing / /
mu stegs tshogs rnams thams cad rab bcom ste / /
sde dang bcas pa'i bdud ni rab btul nas / /
byang chub mchog brnyes de la phyag 'tshal lo / /
nyi ma'i 'od zer dag gis padmo kha 'byed ltar / /
gsung gi 'od zer dag gis 'jig rten gsal bar mdzad / /
ston pa shA kya thub pa sgron me thugs rje can / /
mya ngan 'da' ston @# / /
gang yin de la phyag 'tshal lo / /
mi mchog 'dul ba kha lo bsgyur mdzad pa / /
kun sbyor 'ching pa gcod pa de bzhin gshegs / /
dbang po zhi zhing nyer zhi zhi la mkhas / /
mnyan yod bzhugs pa de la phyag 'tshal lo / /
yon tan rin chen mang po'i tshogs mnga' zhing / /
mtshan rab ye shes yongs su dag pa'i sku / /
gser gyi mdog can lha dang mis mchod pa / /
bcom ldan lha yi lha la phyag 'tshal lo / /
! / /
rgya gar skad du /
shI la saM yu k+ta slu tra /
bod skad du /
tshul khrims yang dag par ldan pa'i mdo /
'di thun mong thams cad mkhyen pa la phyag 'tshal lo / /
'di skad bdag gis thos pa dus gcig na /
bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na /
dge slong brgya phrag phyed dang bcu gsum gyi dge slong gi dge 'dun chen po dang thabs gcig tu bzhugs te /
de'i tshe bcom ldan 'das kyis dge slong rnams la bka' stsal ba /
dge slong dag shes pa ni 'grib /
srog ni 'chad /
tshe'i 'du byed ni 'dor /
ston pa'i bstan pa yang nges par 'jig par 'gyur na /
ci'i phyir brtson 'grus dang brtul ba brtan pos sgrub par mi byed mi'i lus ni shin tu rnyed par dka' na /
de thob nas des rnyed pa'i rgyal ba'i bstan pa la rab tu byung ba yang rnyed nas thar ba'i don dang mi mthun pa dag gis bslus te sdug bsngal bar gyur ta re /
dge slong dag srog dang bral zhing shi ba ni sla yi /
tshul khrims nyams shing zhig pa ni de lta ma yin no / /
de ci'i phyir zhe na /
srog dang bral zhing shi bas ni tshe 'di nyid kyi skye ba zad par 'gyur gyi /
tshul khrims nyams shing zhig pas ni skye ba 'bum phrag brgya'i bar @# / /
du rigs dang bral zhing bde ba spangs te rnam par ltung ba chen po nyams su myong bar 'gyur ro / /
de phyir ston pas tshul khrims rab bsngags bshad / /
tshul khrims ldan pa sangs rgyas 'byung dang 'phrad / /
tshul khrims ldan pa rgyan rnams kun gyi mchog /
tshul khrims ldan pa dri dang byug pa yin / /
tshul khrims ldan pa dga' ba kun gyi gnas / /
tshul khrims gdung ba sel ba bsil ba'i chu / /
tshul khrims ldan pa 'jig rten kun gyis bstod / /
tshul khrims dag gis 'gro ba dam pa mnos / /
ji ltar sbrul gdug klu chen nag po yang / /
tshul khrims ldan la gnod med gzhan ci smos / /
tshul khrims ldan pa'i dge slong 'od dang ldan / /
tshul khrims ldan pa grags 'gyur bde ba 'thob / /
ji ltar mig med gzugs mthong mi rung ltar / /
de bzhin tshul khrims med na chos mi mthong / /
ji ltar rkang med lam 'jug ga la nus / /
de bzhin tshul khrims med na thar mi 'gyur / /
ji ltar bum pa bzang po rin chen snod / /
de bzhin tshul khrims chos rnams bskyed pa'i gzhi / /
ji ltar bum chag rin chen snod mi rung / /
de bzhin tshul khrims ral bas chos kun gtugs / /
dang po tshul khrims med par gyur pa de / /
phyi nas mya ngan 'das pa 'thob snyam mam / /
sna med sna rdum la sogs gang yin pa / /
de la me long dag ni dgos mi 'gyur / /
rna bas ma thos mig sngar ma mthong yang / /
bstan bsrung mi de mtho ris 'gro bar 'gyur / /
thos mang thos ldan thos bsrung mtho ris nyid / /
bud med bsten du ga la rung / /
rgyal po'i pho brang ga la dga' / /
lbu ba snying po ga la yod / /
longs spyod rtag pa ga la yod / /
bud med dag la rung ba med / /
rgyal srid dag la dga' ba med / /
lbu ba @# / /
dag la snying po med / /
longs spyod dag la rtag pa med / /
longs spyod dag ni 'bab chu bzhin / /
gru ci 'dra bar khyim de 'dra / /
me tog ci 'drar gzugs de bzhin / /
srog ni chu bur 'dra ba yin / /
bcom ldan 'das kyis de skad ces bka' stsal nas /
nye bar 'khor la sogs pa'i dge slong de dag yi rangs te /
bcom ldan 'das kyis gsungs pa la mngon par bstod do / /
zhes pa'i bar brjod cing /
thams cad kyis mgrin gcig tu /
! bsod nams 'di yis thams cad gzigs pa yi / /
go 'phang thob nas skyon gyi dgra btul te / /
rga dang na dang 'chi ba'i rlabs 'khrug pa'i / /
srid pa'i mtsho las 'gro ba sgrol bar shog /
ces bsngo ba bya /
de nas gnas brtan gyis /
nyes pa snga ma la 'gyod pa dang phyi ma la sdom sems dang ldan pa'i sgo nas ltung ba spyi bshags la thugs gtad par zhu /
spyi bshags lan gsum 'don /
de nas mthong sdom dang thabs legs gong bzhin byed /
! de nas dge slong re re'i mdun du dge tshul gsum man chad kyis phyag byas nas 'greng ste /
bstan pa rin po che'i gsal phyed dam par gyur pa gnas brtan 'dul ba 'dzin pa gso sbyong gi cho ga la thugs gtad par zhu /
des /
chos bzhin 'dul ba bzhin mdzad par zhu /
zhes brjod /
dge tshul rnams tsog pur 'dug ste /
gnas brtan dgongs su gsol /
deng dge 'dun gyi gso sbyong bco lnga pa lags te /
bdag dge tshul ming 'di zhes bgyi ba'i yang gso sbyong bco lnga pa lags na /
bdag dge tshul ming 'di zhes bgyi ba'i bar chad kyi chos rnams yongs su dag go zhes bdag mchi'o / /
bdag yongs su dag par gnas brtan gyis bzung du gsol /
zhes lan gsum rjod pa'i rjes su dge slong gis /
@# / /
thabs yin no / /
dge tshul rnams gyis /
legs so / /
zhes brjod /
de nas /
phyag gsum byas nas 'gred ste 'dud pa dang bcas thal mo sbyar te /
! bstan pa rin po che'i gsal byed dam par gyur pa gnas brtan 'dul ba 'dzin pa gso sbyong zhes pa nas bka' drin che lags /
des /
chos bzhin 'dul ba bzhin mdzad pa ngo mtshar che /
khrims kyi tshul khrims zhes thun mong du brjod /
! de nas dge tshul rnams las mi thos pa'i sar logs su bkar nas /
dge slong gi gso sbyong bya ba la /
lhu thun dbyin rlabs bya dgos pas /
mdo 'don pa pos /
las thams cad kyi sngon du 'gro ba gnyis las /
thog mar yul dus kyi stobs kyis bshags par mi nus pa'i ltung ba thun mong ba gsol ba'i las kyis byin gyis brlab par bgyi bas /
dge 'dun rnams spyod lam bstun nas gsol ba'i las la thugs gtad par zhu /
zhes brjod la /
dge 'dun btsun pa rnams gsan du gsol /
deng dge 'dun gyi gso sbyong bcu bzhi pa'am bco lnga pa lags la /
bdag cag dge 'dun thams cad ni ltung ba dang bcas par gyur na /
gang gi mdun du bdag cag stung ba de chos bzhin du slar bgyi ba bdag cag las dge slong gnas gzhan du mchis la /
dge slong gi mdun du ltung ba de chos bzhin du slar bgyid par spro ba su yang ma mchis na /
gal te dge 'dun gyis dus la bab cing bzod na dge 'dun gyis gnang bar mdzod cig dang /
dge 'dun gyis deng ltung ba byin gyis brlabs te gso sbyong mdzad la /
slad kyis dge slong gi mdun du ltung ba de dag chos bzhin du slar mdzad do / /
'di ni gsol ba'o / /
! sngar gnal pa ? blo mthun byas pa zhig pa'am /
ma byas pa yin na ltung ba thun mong ba'i byin rlabs kyi las ma gtogs pa /
las gzhan thams cad la blo mthun nges @# / /
par dgos pas /
! gnas la blo mthun gyi gsol gnyis kyi las bgyi bas thog mar gsol ba'i las la thugs gtad par zhu /
zhes brjod la /
dge 'dun btsun pa rnams gsan du gsol /
gnas thams cad grub pa'am /
bgyis pa'am /
lags pa nang mtshams dang phyi rol nye 'khor 'dom gang dang bcas pa 'di dge 'dun gyi gso sbyong gi gnas su bzhed na /
gal te dge 'dun gyis dus la bab cing bzod na /
dge 'dun gyis gnang bar mdzod cig dang /
dge 'dun gyis gnas thams cad grub pa'am /
bgyis pa'am /
lags pa nang mtshams dang /
phyi rol nye 'khor 'dom gang dang bcas pa 'di dge 'dun gyi gso sbyong gi gnas su blo mthun par bgyi'o / /
'di ni gsol ba'o / /
brjod pa mjug sdud dang bcas pa la thugs gtad par zhu /
dge 'dun btsun pa rnams gsan du gsol /
gnas thams cad grub pa'am /
bgyis pa'am /
lags pa nang mtshams dang phyi rol nye 'khor 'dom gang dang bcas pa 'di dge 'dun gyi gso sbyong gi gnas su bzhed de /
de'i slad du dge 'dun gyis /
gnas thams cad grub pa'am /
bgyis pa'am /
lags pa nang mtshams dang phyi rol nye 'khor 'dom gang dang bcas pa 'di dge 'dun gyi gso sbyong gi gnas su blo mthun par bgyid na /
tshe dang ldan pa gang dag gnas thams cad grub pa'am /
bgyis pa'am /
lags pa nang mtshams dang phyi rol nye 'khor 'dom gang dang bcas pa 'di /
dge 'dun gyi gso sbyong gi gnas su blo mthun par bgyi bar bzod pa de dag ni cang ma gsung zhig /
gang dag mi bzod pa de dag ni gsungs shig /
dge 'dun gyis bzod cing gnang nas /
dge 'dun gyis gnas thams cad grub pa'am /
bgyis pa'am /
lags pa @# / /
nang mtshams dang phyi rol nye 'khor 'dom gang dang bcas pa 'di dge 'dun gyi gso sbyong gi gnas su blo mthun par gyis lags te /
'di ltar cad mi gsung bas de de bzhin du 'dzin to / /
zhes brjod do / /
grub pa ni bya skyibs sogs skyes bu'am rtsol bas ma byas par rang grub pa'o / /
bgyis pa ni skyes bu'i byed pas mngon par bsgrubs pa'o / /
lags pa ni bya ba byed pa'i gnas la sogs par rung ba ste /
gnas rdzogs par zin pa'o / /
cho ga'i skabs su de gsum gang yin pa blos brtags nas gang yang rung ba gcig brjod pa yin gyi /
gsum ga yin pa mi srid pas gsum ga brjod mi dgos so / / /
! dngos gzhi la /
so sor thar pa la ston pa sangs rgyas kyi 'du shes /
rang nyid kyi bslab pa la gces spras su byed pa'i 'du shes /
tshul 'di lta bu la brten nas kyang rgyal ba'i bstan pa yun ring du gnas pa'i 'du shes gsum thugs la bzhag nas gsan par zhu /
zhes brjod la mdo 'don pa pos thal mo cung zad sbyar te /
! rgya gar skad du /
pra ti mo k+Sha sU tra /
bod skad du /
so sor thar pa'i mdo /
'di thun mong thams cad mkhyen pa la phyag 'tshal lo / /
snyan pa'i ba dan 'jig rten gsum du grags / /
dam pa'i chos sgra seng+ge'i sgra bsgrags pa / /
thams cad mkhyen pa dkon mchog mdzod brnyes pa / /
zhabs la tshangs dbang gtsug gi nor bus gtugs /
sdug bsngal rgya mtsho gting mtha' med brgal ba / /
'gro ba'i gtso la spyi bos phyag btsal te / /
thams cad mkhyen pa'i bslab gzhi dkon mchog snod / /
'phags pa'i tshogs kyi dbus su dbye bar bya / /
sangs rgyas 'dul ba gangs can mtsho / /
gting mtha' med pa thams cad gyi / /
gnas pa'i snying dang snying po ni / /
so sor thar pa 'di yin no / /
'di ni dam chos rgyal po yi / /
chos kun gyi ni 'dren pa mchog /
'di ni dge @# / /
slong tshong tshogs kyi / /
bslab zod tshong khang chen po yin / /
tshul khrims 'chal bas zin rnams kyi / /
gdug pa rnam sel sman 'di yin / /
'di ni lang tshos rnam 'khrul ba'i / /
rkang gnyis gzhon nu'i lcags kyu yin / /
mtsho pas zab pa'i 'khor ba las / /
sgrol ba'i rgal thabs 'di yin no / /
'di ni bzang 'gror 'gro ba yi / /
nges pa'i chu lon zam pa yin / /
'di ni nyon mongs pham byed lam / /
rgyal po yi ni 'dren pa mchog /
'di ni thar pa'i grong 'jug pa'i / /
them skas gzhi dang 'dra bar gnas / /
nga ni mya ngan 'das gyur na / /
'di ni khyod kyi ston pa zhes / /
rang byung nyid kyi gus bcas par / /
nan tan dge slong tshogs mdun bstod / /
sangs rgyas zhes bya'i sgra 'di yang / /
'jig rten dag na rab tu dkon / /
mi nyid rnyed par shin tu dka' / /
rab tu byung ba'ang shin tu dkon / /
de bzhin rab tu byung rnams kyi / /
tshul khrims phun sum tshogs rab dkon / /
tshul khrims yongs su dag gyur kyang / /
grogs bzang shin tu rnyed par dka' / /
'jig rten sangs rgyas 'byung ba dang / /
mi dang rab tu byung ba dang / /
tshul khrims phun sum tshogs pa dang / /
grogs bzang rnyed dka' rnyed gyur nas / /
mkhas pa bdag la legs 'dod cing / /
de dag 'bras bcas byed 'dod pas / /
sdom brtson rnams kyis so sor thar / /
mnyan pa'i phyir ni 'bad par bya / /
dge slong dbang dul kun dbang po / /
sangs rgyas mi 'gyur rang byung ba / /
nges par thar pa 'dod rnams kyis / /
so sor thar pa rtag tu bsrung / /
bskal pa bye ba rnams su yang / /
so sor thar pa thos pa dang / /
gzung dang 'dzin pa rnyed dka' ste / /
sgrub pa'ang shin tu rnyed par dka' / /
sangs rgyas rnams ni 'byung ba bde / /
chos bstan pa yang bde ba yin / /
dge @# / /
'dun mthun pa bde ba ste / /
mthun pa rnams kyi dka' thub bde / /
'phags pa rnams ni mthong ba bde / /
dam pa dag dang 'grogs pa bde / /
byis pa rnams ni ma mthong na / /
rtag tu bde ba nyid du 'gyur / /
tshul khrims ldan pa mthong ba bde / /
mang du thos pa mthong ba bde / /
yang srid rnam par grol ba yi / /
dgra bcom pa dag mthong ba bde / /
'jug dogs bde ba'i chu klung bde / /
chos la goms pa'i skye bo bde / /
shes rab thob par gyur pa bde / /
pa'o nga rgyal zad pa bde / /
des par byas shing dbang po thul ba dag /
dgon pa zhi ba rnams su rgas gyur dang / /
mang du thos pa nags kyi nang dag tu / /
lang tsho yol ba rnams kyis gnas pa bde / /
tshe dang ldan pa dag dus tshigs la dgun dgun smad dpyid so ka dbyar ston dang drug tu yod pa las sang gi skya reng shar ba na /
'das pa dang lhag ma ji tsam pa de tsam mo / /
tshe dang ldan pa dag rga ba dang 'chi ba mngon par 'ong zhing ston pa'i bstan pa yang 'jig pa 'gyur bas /
tshe dang ldan pa dag gis /
bag yod pas rnal 'byor du bya'o / /
de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub dang /
gzhan yang gang dag de lta bu dang mthun pa dge ba'i chos byang chub kyi phyogs dang mthun pa rnams kyang bag yod pas 'thob bo / /
bcom ldan 'das kyi nyan thos kyi dge 'dun ni don nyung ba bya ba nyung ba yin na /
dge 'dun gyi thog mar bya ba ci yod /
tshe dang ldan pa dag ma lhags pa rnams la 'dun pa dang yongs su dag pa dris shig /
dris nas kyang brjod par bya'o / /
mtshams kyi nang na dge slong na ba dang /
dbang med pa dang /
srog dang tshangs par spyod pa'i bar chad kyi rkyen gyis las kyi gnas su bdu bar mi nus pa @# / /
yod na gso sbyong gi tshe 'dun pa dang yongs dag 'bul ba'i phyag len 'dug pa ltar /
tshogs nas dge slong zhig song ste ma lhags pa las 'dun pa dang yongs dag len dgos shing /
de yang 'dun pa len pa po des 'dun pa 'bul ba por /
ded dge 'dun gso sbyong mdzad na /
tshe dang ldan pa bar chad kyi chos rnams yongs su dag gam /
'dun pa 'bul lam /
zhes dri bar bya zhing /
'dun pa 'bul ba pos /
gso sbyong dang yongs dag cig car 'bul ba ni /
len pa po rang las bslab pa gzhon na phyag 'tshal mi dgos shing /
rgan na phyag gsum btsal nas bla gos phrag pa gcig tu byas shing tsog bur 'dug ste /
! bstan pa rin po che'i gsal byed dam par gyur pa gnas brtan 'dul ba 'dzin pa 'dun pa 'bul ba'i cho ga la thugs gtad par zhu /
! chos bzhin 'dul ba bzhin mdzad par zhu /
! gnas brtan dgongs su gsol /
deng dge 'dun gyi gso sbyong bcu bzhi pa'am bco lnga pa lags la bdag dge slong ming 'di zhes bgyi ba'i yang gso sbyong bco lnga pa lags te /
bdag dge slong ming 'di zhes pa'i bar chad kyi chos rnams yongs su dag go /
zhes bdag mchi'o / /
dge 'dun chos bzhin du mdzad pa la 'dun pa 'bul lo / /
bdag gi gso sbyong yang yongs su dag go /
'dun pa dang yongs su dag pa yang brjod do / /
brjod pa yang rig par bgyid do / /
zhes lan gsum /
thabs legs gtang rag sogs bya /
de nas len pa po tshogs su 'byor pa dang 'greng ste 'dud pa dang bcas /
dge 'dun btsun pa rnams dgongs su gsol /
deng dge 'dun gyi gso sbyong bco lnga pa lags la /
gnas 'di na dge slong ming 'di zhes bgyi ba'i yang gso sbyong bco lnga pa lags te /
dge slong ming 'di zhes bgyi ba'i bar chad kyi chos rnams yongs su dag go /
zhes des @# / /
kho na nyid mchi'o / /
dge 'dun chos bzhin du mdzad pa la 'dun pa 'bul lo / /
de'i gso sbyong yang yongs su dag go /
'dun pa dang yongs su dag pa yang brjod do / /
brjod pa yang rig par bgyid do / /
zhes lan gcig /
phyag gsum 'tshal lo 'dug /
mdo 'don pa pos gong gi 'phros /
! shAkya seng+ge de la ni / /
sor mo bcu yis thal sbyar te / /
so sor thar pa gdon par bya / /
'dul ba'i don du nga las nyan / /
thos nas drang srong chen po yis /
ji skad gsungs bzhin bsgrub bya zhing / /
kha na ma tho phra rnams la / /
brtun cing byed pa nyid du gyis / /
rtag tu 'bad pas bda' ba yi / /
sems rta kha bslan dka' ba la / /
mthun pa'i gzer rnon btab pa yi / /
srab ni so sor thar 'di yin / /
che ba gang dag ngag tsam gyis / /
ldog cing mtshams las mi 'da' ba / /
de dag mi rta bzang po ste / /
nyon mongs g.yul las nges rgyal 'gyur / /
su la srab 'di med pa dang / /
nam du'ang 'dod par mi 'gyur ba / /
de dag nyon mongs g.yul gyis dkrugs / /
'jog bral rnam par 'khyam par 'gyur / /
dge 'dun btsun pa rnams gsan du gsol /
deng dge 'dun gyi gso sbyong bcu bzhi pa'am bco lnga pa lags te /
gal te dge 'dun gyis dus la bab cing bzod na /
dge 'dun gyis gnang bar mdzod cig dang /
deng dge 'dun gyi gso sbyong mdzad de so sor thar pa'i mdo 'don pa gdon no / /
'di ni gsol ba'o / /
bkra shis kyi gso sbyong sogs gsum la ni /
gso sbyong bcu bzhi ba'am bco lnga pa ste /
zhes pa bkra shis kyi gso sbyong ste zhe'am /
bsdum pa'i gso sbyong ste /
zhes 'don pa brde ba ma gtogs snga ma dang 'dra la /
'di gsum la dus brjod tshul dang gsol ba'i las gnyis kyi khyad par ma gtogs pa sbyor dngos rjes gsum gyi cho ga thams cad @# / /
gso sbyong bcu bzhi pa la sogs pa dang 'dra'o / /
tshe dang ldan pa dag bdag cag gso sbyong bya ste so sor thar pa'i mdo 'don pa gdon gyis /
khyed cag su la ltung ba yod pa de mthol zhig ltung ba med na cang ma smra zhig /
cang mi smra na bdag gis tshe dang ldan pa dag yongs su dag par rig par bya'o / /
de ltar so sor dris nas dge slong gis lan btab pa de bzhin du dge slong gi 'khor 'di lta bur yang lan gsum kyi bar du bsgrag par bya ba yin no / /
yang dge slong gang dge slong gi 'khor 'di lta bur lan gsum gyi bar du bsgrags pa na /
ltung ba yod la dran bzhin du mi mthol na de shes bzhin du brdzun du smra ba yin no / /
tshe dang ldan pa dag shes bzhin du brdzun du smra ba ni bcom ldan 'das kyis bar du gcod pa'i chos su gsungs so / /
de bas na dge slong ltung ba byung ba rnam par dag par 'dod pas ltung ba yod la dran cing mthong ba mthol bar bya'o / /
mthol na bde ba la reg par gnas par 'gyur gyi /
ma mthol ma bshags na ni mi 'gyur ro / /
tshe dang ldan pa dag /
bdag gis so sor thar pa'i mdo gdon pa'i gleng gzhi bton zin to / /
de la bdag gis tshe dang ldan pa dag la ci 'di la khyed yongs su dag gam /
zhes 'dri'o / /
ci 'di la khyed yongs su dag gam /
zhes lan gnyis lan gsum du 'dri'o / /
'di la tshe dang ldan pa dag yongs su dag na 'di ltar cang mi smra bas de de bzhin du 'dzin to / /
slad ma pham par 'gyur ba'i chos bzhi dang /
dge 'dun lhag ma'i chos bcu gsum dang /
ma nges pa'i chos gnyis dang /
spang pa'i ltung byed kyi chos sum cu dang /
'ba' zhig pa dgu bcu dang /
so sor bshags pa'i @# / /
chos bzhi dang /
bslab par bya ba'i chos mang po dang /
rtsod pa zhi bar bya ba'i chos bdun po rnams ni zla ba phyad phyed cing so sor thar pa'i mdo 'don pa las 'byung bas sngar gsan pa'am /
phyis kyang gsan par 'gyur ro / /
zhes brjod cing thams cad kyis mgrin gcig tu /
! so sor thang pa ston pa yi / /
nyan pa po rnams kyis thos pa yi /
bsod nams grub pa gang yod pa / /
des ni 'jig rten ma lus pa / /
thub dbang go 'phang thob par shog /
brtsam par bya zhing dbyung bar bya / /
sangs rgyas bstan la 'jug par bya / /
'dam bu'i khyim la glang chen bzhin / /
'chi bdag sde ni gzhom par bya / /
gang zhig rab tu bag yod pas / /
chos 'dul 'di la spyod 'gyur ba / /
skye ba'i 'khor ba rab spangs nas / /
sdug bsngal tha mar byed par 'gyur / /
klu rgyal dga' bo nye dga' po / /
bstan la dad pa'i lha rnams dang / /
rgyal po sbyin bdag nyid dang ni / /
sems can phongs pa gzhan dag kyang / /
tshe ring nad med phun sum tshogs / /
gtan du bde ba thob par shog /
gzhan yang bsngo ba dang smon lam gyi tshigs su bcad bci rigs pas mtha' brgyan par bya'o / /
! dbyar khas len gyi sbyor ba'i cho ga la /
so thar gyi mdo'i rjes su /
dge tshul rnams las mi thos sar song rjes /
gnas brtan gyis dge slong 'os pa zhig la /
mang du thos pa 'dul ba 'dzin pa dge slong ming 'di zhes bya ba khyod dge 'dun la dbyar gyi gnas mal stob par spro'am /
zhes dris la /
des kyang /
spro lags /
gnas brtan gyis /
dge bdun rnams spyod lam bstun nas gnas mal stob pa bsko pa'i gsol ba dang gnyis kyi las las thog mar gsol ba'i las la thugs gtang par zhu /
zhes brjod la /
dge 'dun btsun pa rnams gsan du @# / /
gsol /
dge slong ming 'di zhes bgyi ba 'di dge 'dun la dbyar gyi gnas mal stob par spro na /
gal te dge 'dun gyis dus la bab cing bzod na /
dge 'dun gyis gnang bar mdzod cig dang /
dge 'dun gyis /
dge slong ming 'di zhes bgyi ba gnas mal stob par bskos te /
gnas mal stob pa dge slong ming 'di zhes bgyi ba dge 'dun la dbyar gyi gnas mal stob bo / /
'di ni gsol ba'o / /
brjod pa mjug sdud dang bcas pa la thugs gtad par zhu /
zhes byas la /
dge 'dun btsun pa rnams gsan du gsol /
dge slong ming 'di zhes bgyi ba 'di dge 'dun la dbyar gyi gnas mal stob par spro ste /
de'i slad du dge 'dun gyis dge slong ming 'di zhes bgyi ba gnas mal stob par bsko na /
tshe dang ldan pa gang dag ming 'di zhes bgyi ba gnas mal stob par bsko bar bzod pa de dag ni cang ma gsung zhig /
gang dag mi bzod bde dag ni gsungs shig /
dge 'dun gyis bzod cing gnang nas /
dge 'dun gyis /
dge slong ming 'di zhes bgyi ba gnas mal stob par bsgos lags te /
'di ltar cang mi gsung bas de de bzhin du 'dzin to / /
dbyang bdag pa gnyis sam gsum yod na'ang bsko las mnyam por bya'o / /
slar yang gnas brtan gyis /
! tshul shing blang ba dang /
khas blang ba'i phyir dge 'dun thugs bstun pa gsol ba'i las la thugs gtad par zhu /
dge 'dun btsun pa rnams gsan du gsol /
deng dge 'dun gyi dbyar nye bar bsgrub pa dbyar zla 'bring po'i tshes bco lnga lags na /
gal te dge 'dun gyis dus la bab cing bzod na dge 'dun gyis gnang bar mdzod cig dang /
dge 'dun gyis deng tshul shing bzhes te /
sang nang par gnas par khas blang ngo / /
'di ni gsol ba'o / /
dge tshul rnams nang du bos /
de nas dbyar bdag ba 'grengs te /
dge 'dun btsun pa rnams gsan du @# / /
gsol| 'di ltar bkra shis kyi gtsug khag khad che ge mo zhes bya ba 'di na khrims su bya ba chu 'gor zag pa mi 'dor ba 'di dang /
mkho zhing spyad par bya ba'i dngos po myur du bskyal bar bya ba 'di dang /
dge ba'i rtsa ba la brtson par bya ba 'di dang /
nye 'khor gtsang bar bya ba 'di dang /
zhing rked bar mi bcad pa 'di dang /
ser ba byung na bzlog par bya ba la sogs pa yod de /
khyed cag las gang khrims su bya ba chu 'gor zag pa mi 'dor ba la sogs pa nas /
ser ba byung na bzog par bya ba la sogs pa 'dis gnas 'dir gnas par spro ba des ni tshul shing longs shig /
khyed cag las sus kyang dbyar dge 'dun gyi nang du 'khrug long bskyed par mi bya'o / /
khyed cag las gang gis bga' zhig la cung zad shes pa des de smos shig /
khyed cag las gang dbyar gyi nang du dge 'dun la 'khrug long bskyed par 'gyur ba de la dge 'dun gyis phyis nye bar brtag par dgongs so / /
de nas tshul shing 'brim pa pos dang por ston pa'i tshul shing gcig blangs nas /
gnas brtan nas gral gyi mtha'i bar du tshul shing rim pa ltar 'brim zhing /
len pa po rnams kyis stan las phyed 'phags te dal bus rang rang gi skal ba blang ngo / /
de nas dge slong rnams la brims zin pa dang /
dge tshul rnams kyi tshul shing yang mgo nas bzlas te brim zhing rang rang gi mkhan slob sogs kyis sngar ltar bla bzhing bsdu /
mjug tu gnas brtan gyis gzhi bdag gnyug mar gnas pa'i tshul shing gcig kyang blang ngo / /
de nas 'brim pa pos sngar bzhin 'greng ste thal mo sbyar nas /
dge 'dun btsun pa rnams gsan du gsol /
'di ltar bkra shis kyi gtsug lag khang che ge mo zhes bya ba 'dir dbyar gnas par zhal gyis bzhes pa'i dge slong 'di snyed kyis tshul shing bzhes so / /
dge tshul yang 'di snyed kyis tshul shing bzhes so / /
zhes brjod pa'i 'og tu gral na gnas pa thams cad kyis legs par bzhes so / /
@# / /
shin tu bzhes so / /
zhes bya'o / /
! de nas bskos pas gnas brtan dang po'i gnas khang gi lde mig dang sgo lcags bzung nas de'i mdun du 'dug ste /
gnas brtan /
gtsug lag khang che ge mo 'di ni dbyang tshul dang mthun par yongs spyod pa'i phyir ba zhes shig /
ces lde mig dang sgo lcags gtad do / /
de bzhin du dge slong gi gral gyi mtha'i bar du rang rang gi gnas khang gi lde mig dang sgo lcags gtad do / /
de bzhin du /
gnas brtan gdan cha 'di la dbyar tshul dang mthun par yongs spyod cig /
ces rim pa bzhin du 'grem /
dbyar bdag pas /
! dge 'dun btsun pa rnams gsan du gsol /
khyed cag las gang gis kyang dge 'dun gyi gnas mal la gding ba med par longs spyad par mi bya /
gding ba rung ba ma yin pas longs spyad par mi bya /
gding bdri ma can gyis longs spyad par mi bya'o / /
zhes kun la go bar bya'o / /
dge 'dun btsun pa rnams gsan du gsol /
sang sbyin bdag che ge mo dang /
zhal ta ba che ge mo dang /
spyod yul gyi grong che ge mo dang /
nad g.yog che ge mos gnas par zhal gyis bzhes par 'gyur ro / /
zhes brjod bsngo ba dang smon lam bya'o / /
! khas len gyi cho ga dngos ni /
chos bcu drug gi tho rengs /
dbyar bdag pa'i mdun du phyag byas la /
bstan pa rin po che'i gsal byed dam par gyur pa gnas brtan 'dul ba 'dzin pa /
dbyar khas len gyi chog la thugs gtad par zhu /
gnas brtan dgongs su gsol /
bdag ming 'di zhes bgyi ba mtshams kyi nang dang bcas pa'i gnas 'dir 'di lta ste /
gnas ral pa dang grum pa bcos pa'i slad du /
sbyin bdag ming 'di zhes bgyi ba dang /
zhal ta ba ming 'di zhes bgyi ba dang spyod yul gyi grong che ge mo zhes bgyi ba dang /
bro g.yog pa che ge mo zhes bgyi bas dbyar snga ma zla ba gsum gnas par khas blang ngo / /
bdag dbyar 'di na mchis shing /
bdag gi dbyar @# / /
gyi gnas ni 'di lags so / /
lan gsum /
thabs legs gtang rag sogs bya'o / /
! dbyar byin rlabs kyi cho ga ni /
bstan pa rin po che'i gsal byed X dbyar byin rlabs la thugs gtad par zhu /
gnas brtan dgongs su gsol /
bdag ming 'di zhes bgyi ba mtshams kyi nang dang bcas pa'i gnas 'dir dbyar snga ma zla ba gsum gnas par khas blangs pa las bdag ming 'di zhes bgyi bas chos ldan gyi bgyi ba zhig gi slad du / /
dgung bdun mtshams kyi slad rol tu mchi ba dang /
de tshun chad kyis slar mchi bar byin gyis brlab bo / /
bdag dbyar 'di na mchis shing bdag gi dbyang gyi gnas ni 'di lags so / /
lan gsum /
thabs legs bya /
zhag gcig nas drug gi par byin gyis brlab pa la'ang 'dis 'gre /
! dgag dbye'i cho ga ni /
dge 'dun thams cad 'dus pa na phyag zing po gsum byas la / /
thams cad 'greng ste 'dud pa dang bcas pas /
! dbyar gyi nang du dge 'dun gyi thugs dang 'gal ba thams cad bzod par mdzad par zhu /
de nas gnas brtan las byad pa pos chos bsgrags kyi mdo gdon pa yan chad gso sbyong gi skabs bzhin byas pa'i rjes su spyi bshags byas dge tshul rnams bkar te /
dbyar gnas par khas blangs shing mtshams nang na gnas pa na ba la sogs pa'i kyen gyis /
dge slong gi dge bdun gyi dbus su 'du ma nus pas /
dgag dbye la 'dun pa dang dgag dbye cig car du 'bul ba'i sngags ni /
tshe dang ldan pa dgongs su gsol /
deng dge 'dun gyi dgag dbye bco lnga pa lags la /
bdag dge slong blo 'tshal bsdug bsngal ba bro tshabs che ba ming 'di zhes bgyi ba'i yang dgag dbye bco lnga ba lags te /
bdag dge slong bro 'tshal ba sdug bsngal ba bro tshabs che ba ming 'di zhes bgyi ba dge 'dun chos bzhin du mdzad pa la 'dun pa 'bul lo / /
mthong ba dang thos pa dang dogs pa'i gnas @# / /
gsum gyis dge 'dun la dgag dbye bgyid do / /
'dun pa dang dgag dbye yang brjod do / /
brjod pa yang rig par bgying ngo / /
zhes lan gsum /
thabs legs bya /
len pa pos dge 'dun la /
dge 'dun btsun pa rnams dgongs su gsol /
deng dge 'dun gyi dgag 'bye bco lnga pa lags la /
gnas che ge mo zhig na /
dge slong bro 'tshal bsdug bsngal ba bro tshabs che ba ming 'di zhes bgyi ba'i yang dgag dbye bco lnga pa lags te /
gnas che ge mo zhig na dge slong bro 'tshal ba sdug bsngal ba bro tshabs che ba ming 'di zhes bgyi pa de dge 'dun chos bzhin du mdzad pa la 'dun pa 'bul lo / /
mthong ba dang thos pa dang dogs pa'i gnas gsum gyis /
dge 'dun la dgag dbye bgyid ngo / /
'dun pa dang dgag dbye yang brjod do / /
brjod pa yang rig par bgyid do / /
zhes lan gcig /
de nas ltud thun byin rlabs dang gnas kyi blo mthun bya'o / /
! dngos gzhi'i chog ni /
las byed pa pos dge slong ming 'di zhes bya ba khyod dbyar gnas pa'i dge 'dun la dgag dbye byed par spro 'am /
zhes dri zhing des kyang spro lags /
zhes lan btab pa'i rjes su /
! dge 'dun rnams spyod lam bstun nas dgag dbye byed pa bsko ba'i las la thugs gtad par zhu /
zhes byas la /
dag 'dun btsun pa rnams gsan du gsol /
dge slong ming 'di zhes bgyi ba 'di dbyar gnas pa'i dge 'dun la dgag dbye bgying par spro na /
gal te dge 'dun gyis dus la bab cing bzod na dge 'dun gyis gnang bar mdzod cig dang /
dge 'dun gyis dge slong ming 'di zhes bgyi ba 'di dgag dbye byed par bskos te /
dge slong dgag dbya bgyid pa ming 'di zhes bgyi pa 'di dbyar gnas pa'i dge 'dun la dgag dbye ba gyid par 'gyur ro / /
'di ni gsol ba'o / /
brjod pa mjug @# / /
sdud dang bcas pa la thugs gtad par zhu /
byas la /
dge 'dun btsun pa rnams gsan du gsol /
dge slong ming 'di zhes bgyi 'di dbyar gnas pa'i dge 'dun la dgag dbye bgyid par spro ste /
de'i slad du dge 'dun gyis dge slong ming 'di zhes bgyi ba dgag dbye bgyid par bsko na /
dge slong ming 'di zhes bgyi ba dgag dbye bgyid par bsko bar tshe dang ldan pa gang dag bzod pa de dag ni cang ma gsung zhig /
gang dag mi bzod pa de dag ni gsungs shig /
dge 'dun gyis bzod cing gnang nas dge 'dun gyis dge slong ming 'di zhes bgyi ba dgag dbye bgyid par bskos lags te /
'di ltar cang mi gsung bas de de bzhin du 'dzin to / /
! dgag dbye bya ba'i phyir gsol ba'i las la thugs gtad par zhu /
zhes byas la /
dge 'dun btsun pa rnams gsan du gsol /
deng dge 'dun gyi dgag dbye bco lnga pa lags te /
gal te dge 'dun gyis dus la bab cid bzod na dge 'dun gyis gnang bar mdzod cig dang /
deng dge 'dun gyi dgag dbye mdzad do / /
'di ni gsol ba'o / /
de nas rtswa ngur ba rim bzhin bkram /
! dbyar bdag pa'i mdun du phyag byas la /
bstan pa rin po che'i X dgag dbye la thugs gtad par zhu /
zhes tsog pur 'dug la tshe dang ldan pa dgongs su gsol / /
deng dge 'dun gyi dgag dbye bco lnga pa lags te /
bdag dge slong ming 'di zhes bgyi ba'i yang dgag dbye bco lnga pa lags na /
bdag dge slong ming 'di zhes bgyi ba bdag la mthong ba dang thos pa dang dogs pa'i gnas gsum gyis dbyar gnas pa'i dge 'dun la dgag dbye bgyid kyis /
tshe dang ldan pa rnams kyis bdag la gdams su gsol / /
tshe dang ldan pa rnams kyis bdag la rjes su bstan du @# / /
gsol /
tshe dang ldan pa rnams kyis bdag la rjes su gzung du gsol /
thugs brtse ba can tshe dang ldan pa rnams kyis thugs brtse ba'i slad du /
bdag la thugs brtse bar mdzad du gsol /
ltung ba shes shing mthong na chos bzhin 'dul ba bzhin slar bgyi'o / /
zhes lan gsum brjod /
thabs legs sogs bya /
nad pa ngal ba la sogs pa'i skyon byung na lan gnyis dang /
de tsam gyis kyang skyon mi khegs na lan gcig brjod par bya'o / /
de nas dgag dbye byed par bskos pas rang rang gi dgag dbye ni /
bskos pa'i zla bo yod na de'i mdun du bya zhing /
med na bral na gnas pa'i dge slong gang yang rung ba'i mdun du bya'o / /
de nas rtswa'i chun po rnams bsdus te 'grengs nas 'dud pa dang bcas pas thal mo sbyar te /
! dge 'dun btsun pa rnams gsan du gsol /
'di ltar gnas 'di na dbyar gnas pa'i dge slong 'di snyed kyis dgag dbye mdzad lags so / /
zhes go bar byas pa'i rjes su gral la gnas pa rnams kyis legs par dgag dbye mdzad do / /
shin tu dgag dbye mdzad do / /
zhes brjod par bya'o / /
de'i 'og tu bskos pas rang gi rdzas khab yan chad gang yang rung ba lag tu thogs te rgan rim gyi mdun du 'dug la / /
! btsun pa rdzas 'di lta bus /
dbyar gnas pa'i dge 'dun la dgag dbye bgyir rung ngam /
zhes brjod pa'i 'og tu gral la gnas pa rnams kyis /
legs par rung ngo / /
shin tu rung ngo / /
de nas bsngo ba dang smon lam sogs bya'o / /
de dag ni spyir btad gi cho ga yin la /
dmigs bsal gyi dbang du byas na 'tha' grol can gyi rkyen nam /
chos ldan gyi bya ba 'ga' zhig gis /
dbyar nang du 'gro dgos shing /
dbyar khas blangs nas gso sbyong gnyis yan chad thal bar gyur na /
nya shi gcig dang bstun nas sngar bzhin dgag dbye byas te 'gro bar bya'o / /
! yul 'khrug la sogs pa'i dbang gis gnas par mi nus pa nyid yin na /
rang gi mig snga'i spyod yul du gyur ba'i dge slong 'os pa la /
tshogs kyi @# / /
dgag dbyes phan tshun go bar byas te 'gro bar bya'o / /
! de'i cho ga ni /
tshe dang ldan pa dgongs su gsol /
deng dge 'dun gyi dgag dbye lags te /
bdag dge slong ming 'di zhes bgyi ba'i yang dgag dbye lags na /
bdag dge slong ming 'di zhes bgyi ba bdag la /
mthong ba dang thos pa dang dogs pa'i gnas gsum gyis /
dbyar gnas pa'i dge 'dun la tshogs pa'i dgag dbye bgyid kyis /
tshe dang ldan pa rnams kyis bdag la gdams su gsol /
tshe dang ldan pa rnams kyis bdag la rjes su bstan du gsol /
tshe dang ldan pa rnams gyis bdag la rjes su gzung du gsol /
thugs brtsa ba can tshe dang ldan pa rnams kyis /
thugs brtse ba'i slad du /
bdag la thugs brtse bar mdzad du gsol /
ltung ba shes shing mthong na /
chos bzhin 'dul ba bzhin slar bgyi'o / /
zhes lan gsum bzlas /
thabs legs bya'o / /
'di bya ba'i dus ni gso sbyong gi dus dang bstun mi dgos so / /
chos gos rnam gsum dngos kyi byin rlabs ni /
gyin gyis brlab pa'i spyod lam dang cho ga la sogs pa ni yul rten gnyis ka mchil lham phud /
yul phyag bya ba'i 'os bslab pa rgan pa sogs yin na phyag gsum byas la /
! bstan pa rin po che'i gsal byed dam par gyur pa gnas brtan 'dul ba 'dzin pa gos byin rlabs kyi cho ga la thugs gtad par zhu /
gnyis ka 'gring ste /
gnas brtan dgongs su gsol /
bdag dge slong ming 'di zhes bgyi ba'i chos gos bgyis lags pa /
rung ba spyad par 'os pa 'di chos gos snam sbyar du byin gyis brlab bo / /
zhes lan gsum brjod /
thabs legs bya /
de bzhin du chos gos bla gos su byin gyis brlab bo / /
de bzhin du chos gos mthang gos su byin gyis brlab bo / /
! snam sbyar sogs dngos med na snam sbyar gyi rgyur dmigs shing rgyu la sogs pa'i sgo nas rung ba /
phyag gsum byas la /
bstan pa rin po che'i @# / /
gsal byed dam par gyur pa gnas brtan 'dul ba 'dzin pa X thugs gtad par zhu /
gnas pa rtan dgongs su gsol /
bdag dge slong ming 'di zhes bgyi ba'i chos gos snam sbyar du byin gyis brlab bo / /
'tshal na snam phran dgu pa la sogs par bgyi ste glegs bu phyed dang gsum pa la sogs par bgyi'o / /
bar chad mi 'byung na bkru'o / /
brkyang ngo / /
dra'o / /
sdeb bo / /
zung gdab po / /
drub bo / /
kha bsgyur ro / /
yang na 'di la lhan thabs su glan no / /
rkyen ji lta ba bzhin du bgyi ste /
chos gos 'di ni rung ba spyad par 'os pa'o / /
zhes lan gsum brjod bla gos la snam phran bdun pa dang glegs bu phyed dang gsum pa /
mthong gos la snam phran lnga pa dang /
glegs bu phyed dang gnyis pa sogs gzhan gong bzhin la thabs legs dang gtang rag sogs bya'o / /
! gos rnam gsum dbyung chog ni /
phyag gsum byas la /
bstan pa rin po che'i gsal byed X thugs gtad par zhu /
yul rten gnyis ka 'greng /
gnas brtan dgongs su gsol /
bdag ming 'di zhes bgyi ba'i chos gos bgyis lags par rung ba spyad par 'os pa 'di /
chos gos snam sbyar du byin gyis brlabs pa las de ltar bas na dngos po de slar dbyung bar bgyi'o / /
lan gsum /
bla gos dang /
mthar gos kyang de bzhin du dbyung bar bya'o / /
thabs legs sogs bya /
! gso sbyong byin rlabs bya tshul ni /
gnas der dge slong bzhir mtshang na gso sbyong byin rlabs bya dgos pas re'i tshul ni /
phyag gsum byas la /
bstan pa rin po che'i gsal byed X byin rlabs la thugs gtad par zhu /
gnas brtan dgongs su gsol /
deng dge 'dun gyi gso sbyong bco lnga pa lags na /
bdag dge slong ming 'di zhes bgyi ba'i yang gso sbyong bco lnga pa lags te /
bdag ming 'di zhes bgyi ba'i bar chad kyi chos rnams yongs @# / /
su dag go /
zhes bdag mchi na /
bdag yongs su dag par gnas brtan gyis bzung du gsol /
bdag dge slong ming 'di zhes bya bas tshul khrims kyi phung po yongs su rdzogs par bya ba'i phyir deng gso sbyong byin gyis brlab bo / /
gang gi tshe dge 'dun tshogs pa rnyed pa de'i tshe dge 'dun dang lhan cig gso sbyong rgya cher nyams su myong bar bya zhing /
so sor thar pa'i mdo 'don pa yang gdon par bya'o / /
lan gsum /
thabs legs bya /
rang gcig bu las med na /
rten gyi drung du phyag gsum btsal te /
lha dgongs su gsol /
deng dge 'dun gyi zhes sogs byin rlabs dang 'dra /
de nas rkyen dbang gi gos byin rlabs bya tshul ni /
chos gos rnam gsum lus nas gnas gzhan du zhag tu dbang med sdod dgos byung tshe /
dang po sngar gyi chos gos rnam pa gsum po gong bzhin dbyung la /
gos gang yang rung ba zhig la byin rlabs bya tshul ni /
phyag gsum byas la /
gnas brtan dgongs su gsol /
bdag dge slong ming 'di zhes bgyi bas chos gos snam sbyar du byin gyis brlab bo / /
de bzhin du chos gos bla gos /
chos gos mthang gos sogs 'gre'o / /
de ltar kyen dbang gi byin rlabs byas nas sang nyin snam sbyar sogs dang 'phrad pa'i tshe rkyen dbang gi byin gyis brlabs ba da dbyung nas snam sbyar sogs gong ltar byin rlabs bya'o / /
! dus dran ni rten gyi drung du phyag gsum btsal nas thal mo sbyar tsog tsog bur 'dug ste /
! ston pa thugs rje chen po dang ldan pa bdag la dgongs su gsol /
de ring gi gnas skabs su /
chos ldan gyi bya ba dang /
gzhan gyi don du /
glu gar dang rol mo la sogs pa byed dam byed du gzhug pa dang /
me la reg pa dang /
reg tu gzhug pa dang /
rin po che la reg pa dang /
reg tu gzhug pa dang /
sa bon bcom pa dang /
bcom du gzhug pa dang /
skyes pa gcod pa dang /
gcod du gzhug pa dang /
lag nye dang /
mtshams btsos dang /
zhag @# / /
lon dang /
rjen btsos dang /
gsog 'jog byas pa za ba dang /
byin len ma byas par za ba dang /
bsnyen par ma rdzogs pa dang lhan cig tu 'don pa la sogs pa /
mdor na dge slong gi khrims nyis brgya lnga bcu rtsa gsum las / /
dus dran bsten du rung ba rnams la /
ston pa thugs rje can gyis gnang bar mdzad du gsol / /
! dge slong gi bslab bya'i sdom tshig bzhugs so / /
! nam s+sar+b+ba dz+nyA na mu ni in+d+ra ya /
'gro ba'i bla ma thams cad mkhyen pa yi / /
zhabs kyi padmor gus pas phyag byas te / /
phan mdzad de yis brtse bas bcas pa yi / /
so thar tshul khrims mchog gi bsten tshul brjod / /
dal 'byor rten thob rgyal ba'i bstan pa la / /
zhugs la yongs rdzogs pa'i dpal thob nas / /
phan bde'i 'byung gnas bslab pa rin po che / /
grogs dang bsam sbyor phun tshogs 'gal rkyen shes / /
bslab pa yongs sbyong bde ba'i rkyen brten nas / /
'tsho ba'i srog las kyang ni gces par bsrung / /
de'i phyir mi mthun phyogs rnams shes bya'i phyir / /
sde lnga'i ngo bo rags btsam zhig ston / /
rang gzhan rma yi sgo gsum gang rung du / /
bcug reg myong ba bdag gir byas pa dang / /
mi gzhan gyis bzung rin thang tshang ba'i dngos / /
brku 'am brkur bcug thob blo skyes pa dang / /
mi 'am mir chags gsod 'dod ci rigs pa'i / /
sbyor ba'i rkyen gyis rang sngar shi ba dang / /
de bzhin mi chos bla ma'i brdzun smras pa / /
tha snyad lnga ldan mis go pham pa'i sde'o / /
! rma sgo gsum las gzhan pa'i rang gzhan gyi / /
sbyor bas khu ba 'byin par byed pa dang / /
bsten rung bud med lus dang de 'brel la / /
zag byed las gzhan lus gyis reg pa dang / /
de bzhin yul der mtshan nyid lnga ldan gyi / /
'khrig @# / /
tshig smra dang 'khrig pa'i bsnyen bkur bsngags / /
lan gsum phrin gyis skyes pa bud med gnyis / /
dbang po gnyis sprad smyan yin ma dag gzhir / /
ma gsol tshad 'das khang pa khang chen byas / /
phal cher g.yogs shing bskor na mthar thug ste / /
zheng du phyed bcas khru ni bcu gcig dang / /
de bzhin srid du bco brgyad khang pa'i tshad / /
khang chen tshogs kyi tshad yin tshad dang bral / /
bya byed sbyar nas dge slong rnam dag la / /
pham pas skur 'debs gzhi med lhag ma dang / /
bya byed ma sbyar sngar bzhin skur 'debs ni / /
bag tsam dge 'dun dbyen gyi gtso bo la / /
bzhams bsgo gsol bzhi'i las kyis ldog byas kyang / /
mi gtong mthar thug dbyen gyi rjes 'gro dang / /
khyim sun 'byin dang bka' blo mi bde la'ang / /
bzhams bsgo gsol bzhis ma zlog dngos gzhir mtshungs / /
khyim sun 'byin pa gnas dbyung byas pa la / /
skrod byed dge 'dun rnams la smod pa dang / /
chos dang mthun pas ltung ba glengs pa la / /
dang du mi len sngon bzhin bzlog byas kyang / /
mi gtong bka' blo mi bde'i lhag ma zhes / /
'gro ba'i rtsa lag phan par mdzad pas gsungs / /
! rang dbang chos gos gsum sogs grub pa'i gos / /
byin rlabs ma 'brel 'brel yang shan zhugs pa / /
zhag bcu las 'das 'chang dang byin rlabs can / /
chos gos rnam gsum bral nas zhag 'das te / /
skye rangs shar tshe 'bral ba'o kha skong ba'i / /
re bcas gos kyang byin gyis ma brlabs par / /
so gcig skya rengs shar tshe zla 'jog gsungs / /
tha snyad brgyad ldan dge slong ma dag la / /
gos rnying 'khrur bcug zin tshe 'khrur 'jug dngos / /
bdag nyid gos des phongs pa ma yin par / /
de 'dra'i @# / /
dge slong ma dang tha snyad lnga / /
ldan pa'i khyim par dag gi rig byed kyis / /
gos bslangs thob na len slong spang pa gnyis / /
slong bar rigs pas lnga ldan khyim pa las / /
stod g.yogs smad g.yogs zung len de las lhag /
thob pa'i blo skyes spang ba'o khyim pa dang / /
pho mo so sos rang la bsngos pa'i gos / /
'bul long med par bslangs nas thob pa'i tshe / /
spags dang so sor spags len spang bar gsungs / /
sbyin bdag pho nya zhal ta gsum ga yang / /
khyim par rigs gcig gos kyi rin bskur ba / /
bskul bsdad drug mthar blangs na mthar thug grub / /
dkon cing rin che'i srin pa la kho na dang / /
bal nag 'ba' zhig dang ni de cha gnyis / /
bsres pa'i gdan gsum grub tshe spang bar gsungs / /
stan bshams spyad par bzod pa yod bzhin du / /
lo drug nang du gnyis pa byed pa dang / /
gsar pa'i gding ba yod tshe rnying pa nas / /
bde gshegs mtho gang tshad tsam ma glan dang / /
bal khung rgyang grags lhag tsam 'khyer ba dang / /
mtshan nyid brgyad dang ldan pa'i dge slong ma / /
bal rmel 'jug dang byin rlabs ma byas bar / /
gser sogs rin po che dang der smos la / /
reg dang reg 'jug bdag gir byed pa dang / /
skyed kha 'dod phyir mngon mtshan can bun dang / /
nyo tshong byas te bskyed kha thob pa'o / /
byin gyis ma brlabs lhung bzed zhag bcu 'das / /
spyad bzod yod bzhin lhung bzed gnyis pa grub / /
rang don thags gla mi ster 'thag pa ba skyed / /
gos sogs dge slong la byin 'phrog cing dbral / /
dbyar nang zas min rnyed pa bdag gir bzung / /
de bzhin dus kyi dgag dbye'i sngon dang phyi'i / /
mtshams 'das bgo sngas spong pa 'phyis pa'o / /
dge slong dgon pa ba la 'jigs sogs sar / /
snam sbyar zhag drug 'phral gnad @# / /
bdun pa yi / /
skya rengs shar tshe 'bral ba'i spang bar gsungs / /
ras chen khas len snga ma'i zla gcig gong / /
btsal dang dgag dbye grol nas zla phyed 'og /
ma sbas nyes pa bskyed ces ston pas gsungs / /
gang zag dge 'dun la bsngos bdag nyid la / /
bsgyur zhing thob pa'o sman bzhi ci rigs pa / /
byin len ma bshig thun mtshams 'das gyur na / /
gsog 'jog ces pa spang pa sum cu pa'o / /
! pham lhag sdom po nyes byas las gzhan pa'i / /
'du shes bsgyur smras go ba 'dir bstan brdzun / /
dge slong skyon brjod yul nges nges pa dang / /
dge slong mthun par dbye phyir phra ma yis / /
brda phrad na 'o chos bzhin zhi byas pa'i / /
rtsod pa spor 'dod slar bslang skyo sngogs nyid / /
nye min tha snyad lnga ldan khyim pa mor / /
khrims grogs med par tshig drug chos ston dang / /
dus dran ma byas bsnyen par ma rdzogs dang / /
lhan cig rjes su dam chos 'don pa dang / /
dge slong gzhan gyi pham lhag gnas ngan len / /
brjod par ma bskos ma rdzogs brjod pa dang / /
mi chos bla ma thob kyang dgos med du / /
ma rdzogs 'phags min smra bar dge 'dun gyis / /
rig par bsngos kyang bshes ngor byas zhes 'phya / /
gso sbyong tshe na bslab phran khyad du gsod / /
dus dran rung ba ma byas sa bon rnams / /
'joms dang drang po'i dge 'dun zhal ta par / /
nye ring byas zhes 'phya bar byed pa dang / /
tshul bzhin 'dri la gzhan du lan 'debs pa / /
bsgo ba rnar gzon zhes bya'o chung 'dza' ba'i / /
gnas su khri sogs gnas ma la bshams pa dang / /
de bzhin rtsa dang lo ma'i gdan btings pa / /
ma bsdus ma bcol zhe dgu 'dom 'das dang / /
gtsug lag khang sngar gnas pa'i dge slong dag /
'tshe bas sgrod dang phyis gnon zhes bya @# / /
gnon / /
thog srab khang steng rtsab rno pa'i khrir / /
lcid bcas 'dug pa 'byung yin srog chags dang / /
ldan pa'i chu sogs kyis 'debs nyin gcig la / /
rim gsum las lhag gtsug lag khang byed dang / /
ma bskos nyi mar dge slong mar chos ston / /
bskos kyang de rgyun nyi ma nub nas skyong / /
zas gos phyir min de don chos ston zhes / /
smra dang tha snyad brgyad ldan dge slong ma'i / /
chos gos bzo dang de la chos gos ster / /
khrims grogs med par de 'dra'i dge slong ma / /
dang bcas bskam dang chu nang rgyang grags 'das / /
de bzhin dben par 'dom gang nang nyid du / /
de 'dra'i dge slong ma dang 'dug 'greng dang / /
dge slong ma yis bden pa ma yin pa'i / /
yon tan brjod nas sbyor bcug zas za ba'o / /
dgos med nyin gcig khyim gnyis yang yang za / /
mu stegs sbyin bdag khyim du zhag gcig 'dug /
zas gnyis za dang ci bde nye min pa'i / /
khyim las 'brid tshad do lhag phye len dang / /
dus rung zas spangs lhag por ma byas pa / /
dus rung bza' ba bca' dang spangs pa la / /
de 'dra stob dang mtshams nang 'dus pa las / /
dgos med dge slong bzhir yongs 'dus za yin / /
dus rung dus min za dang gsog 'jog za / /
sman bzhi byin len ma byas mid pa dang / /
nye dang ci bder min las bzang zas len / /
srog chags ldan pa'i chur spyad shi grangs mtshungs / /
khyim pa pho mo nyal gshom shes bzhin du / /
'dug 'greng gcer bu pho mor zas byin dang / /
go mtshon thogs pa brgyad yan dmag la blta / /
don med dmag nang zhag gnyis las 'das dang / /
g.yul bshams dkrug dang rnyog pa'i sems dag gis / /
dge slong dag la brdeg dang brdeg gzas dang / /
dge slong gzhan gyi @# / /
pham lhag gnas ngan len / /
shes bzhin dgos pa med bzhin bcabs pa'o / /
bde bar gnas pa'i dge slong zas gcod dang / /
dus dran ma byas mer reg reg 'jug pa / /
dge 'dun las la 'dun phul slar len dang / /
ma rdzogs zhag gsum nyal nas skya rengs shar / /
sdig lta'i chos smra rnam pa lngas ldog kyang / /
mi gtong pa'o de 'dra bskrad pa la / /
gtam smra ba dang dge tshul bsnyil ba sdud / /
mi rung kha dog ma bsgyur gos 'chang dang / /
dus dran ma byas rin chen rigs sogs la / /
reg cing reg tu 'jug dang tsha ba'i dus / /
min par zla phyed nang du khrus byed dang / /
bsams bzhin dud 'gro gsod dang dge slong la / /
dge slong min zhes 'gyod pa bskyed pa dang / /
g.ya' 'dod ga ga tshil byed sor mo yin / /
phyar g.yeng lte ba nub pa'i chu nang rtse / /
gnyen min bud med lhan cig grogs med nyal / /
mi sdug gzugs kyis dge slong sdangs byed dang / /
brku sems yid gcugs min par dge slong gi /
gos sogs sped dang rang gis dge slong la / /
byin pa'i gos sogs gdeng med longs spyod dang / /
dge slong gzhi med lhag ma'i skur 'debs dang / /
grogs med bud med 'grogs nas rgyang grags 'das / /
shes bzhin rkun sogs ngan pa dang bsdebs nas / /
rgyang grags 'das dang nyi shu ma lon par / /
rdzogs par bsnyen dang sa brko brkor 'jug dang / /
mgron bos dus 'das nges med zla ba bzhi / /
'das nas za dang bslab phyir bsgo ba ldog /
rtsod sems nyan rna byas don go ba dang / /
las la 'dus nas ma rdzogs ma smras 'gro / /
dge 'dun gnas brtan dge skos ston pa'i bka' / /
chos ldan 'gal byas myos 'gyur 'thung ba dang / /
phyed @# / /
yol skya rengs ma shar dus min du / /
ma smras grong du 'gro dang sbyin bdag gis / /
mdags bzhin dge 'dun spyan drangs ma yol bar / /
bri mas zhes ma brjod grong gzhan rgyu ba ni / /
zas bcas rgyal po'i pho brang mtshan 'gro dang / /
mdo 'don tshe nas brko me reg la / /
ltung bdag gdod shes zhe sma ba dang / /
ba so sogs kyi khab ral byas byed bcug /
khru gang las lhag 'jug min khri rkang byed / /
dge 'dun gnas mal shing bal gyis 'gengs bdal / /
gding ba g.yan pa dgab pa ras chen gsum / /
tshad las lhag par byed dang ston pa yi / /
sku tshad mi ldan bde gshegs chos gos byed / /
ltung byed 'ba' zhig dgu bcur gsungs pa yin / /
! grong lam dge slong ma las zas len dang / /
khyim du bsko bsham log byed dge slong ma / /
ma zlog zas za bsdams pa'i khyim las zas / /
len dang 'jigs bcas ma bsal khyim pa las / /
blangs te za bso sor bshags par gsungs / /
! mthang gos zlum por ma bgos brtsengs dang 'jol / /
glang sna ltar nar steb phur sbrul mgo yi / /
gdengs ka ltar 'phyang sham thabs rnam pa bdun / /
zlum por ma bgos brtsengs 'jol stod g.yogs gsum dran shes ma bsdams chos gos tshul bzhin du / /
ma bgos 'du 'dzi ca co phar g.yeng blta / /
gnya' shing gang tsam mi blta nyes byas lnga / /
mgo g.yogs chos gos brdzes dang phrag gnyis gzar / /
lag gnyis gnya' dang ltag par bsnol ba lnga / /
mchongs dang brkyangs bskums tsog pu brang gis 'gro / /
gru brgyangs 'gro dang lnga'o mgo bo bsgyur / /
lus gcu la gang byug dpung sbrad lag sbrel 'gro /
? /
khyim pas ma bsgo ma brtags lcing phab bsdad / /
rkang steng rkang pa brla steng brla dang ni / /
long steng long pu khri 'og rkang pa bcug /
rkang pa so sor brkyangs dang @# / /
la brten / /
ting nge 'dzin gyi don mi 'tshol / /
bsam gtan sgrib pa spong mi byed / /
bsam gtan ro la yon tan lta / /
nyan thos theg pa spong bar byed / /
rang tshul yod bzhin de la brtson / /
brtson min phyi rol bstan bcos brtson / /
brtson par byas kyang de la dga' / /
theg pa chen po spong bar byed / /
bdag la bstod cing gzhan la smod / /
chos kyi don du 'gro mi byed / /
de la smod dang yig ge rten / /
dgos pa'i grogs su 'gro mi byed / /
nad pa'i rim gro bya ba spong / /
sdug bsngal sel bar mi byed dang / /
bag med rnams la rigs mi ston / /
byas la lan du phan mi 'dogs / /
gzhan gyi mya ngan sel mi byed / /
nor 'dod pa la sbyin mi byed / /
'khor rnams kyi ni don mi byed / /
gzhan gyi blo dang mthun mi 'jug /
yon tan bsngags pa smra mi byed / /
rkyen du 'tsham par tshar mi gcod / /
rdzu 'phrul sdig sogs ma byis dang / /
gzhan la chos dang zang zhing gis / /
skyong bar 'os pa ma bskyangs dang / /
gzhan gyi gnod pa kho na 'dzin zhing / /
ris su bcad nas chags sdang byed / /
dam pa ma bsten thos bsam dor / /
zas gos sogs la spyod pa'i tshe / /
gzhan don bsam pas ma zin dang / /
chos spyod kun la sems bskyed kyis / /
ma zin nag chos ma spang zhing / /
dkar chos bzhi la ma bslab dang / /
gzhan don brtson par ma byas sogs / /
'gro kun mgron du gnyer pa las / /
bslus pa'i nyes ltung mtha' yas pa / /
sngon byas mtha' dag mthol zhing bshags / /
da ni srog dang bsngos te bsrung / /
zhes byang sems dang /
! gsang sngags kyi bslab bya'i sdom tshig ni /
! dkyil 'khor lha tshogs spyan snga ru / /
khas blangs dam tshig sdom pa zhes / /
dngos grub kun gyi gzhir gyur ba / /
de dang 'gal byas ltung pa ni / /
dpal ldan bla ma dam pa  @# / /
'doms snang ba / /
'dug pa'i nyes pa rnam pa dgur gsungs so / /
legs par ma blangs mu dang kha da chad / /
'bras chan tshod ma mnyam blangs mthar chags min / /
yid ma gtad par blangs dang bza' bca' ni / /
ma 'ongs lhung bzed bzed dang 'bras chan dang / /
tshod ma ci rigs lhag 'dod phan tshun 'gebs / /
zas steng lhung bzed bzed dang rnam pa brgyad / /
tshul mthun ma zos ha cang kham chung ches / /
rin min zas ma 'ongs par gdangs bkad smra / /
tsug tsug cag cag hu hu phu phu dang / /
lce phyir phyung ste za ba'i nyes byas lnga / /
'bru nas re re za dang zas la 'phya / /
mkhur ba g.yas g.yon spo dang rkan sgra tog / /
kham 'phro bcad nas za pa rnam pa lnga / /
bldag dang 'byog dang lag sprug lhung bzed bskyom / /
mchod rten 'dra ba'i zas gzhom rnam pa lnga / /
gzhan gyi lhung bzed pa 'phya zas gos pa'i / /
lag pas chu snod reg dang zas bcas chus / /
dge slong la 'thor khyim bdag ma dris par / /
ci bder 'bags chu 'dor dang rnam pa bzhi / /
lhag ma nang blug gzhi med gang g.yang dkan / /
gzar por 'jog dang 'grong dang de gsum du / /
byi dor byed dang rgyun phyogs ldog byas nas / /
chu bcu lhung bzed la brten bcu phrag gcig /
'dug 'greng nyal stan mtho bzang mdun lam dbus / /
mgo g.yogs brjes gzar lag gnyis gnya' ltag bsnol / /
ngo ker can dang zhwa gyon cod pan dang / /
phreng ba bcings dang thong dkris rta glang zhon / /
khyogs lham 'khar gdugs mtshon ral dgra cha thogs / /
go cha gyon pa rnams la chos bshad pa / /
dag la nyes byas drug lhag bcu phrag gnyis / /
'greng dang phyogs kun chu dang rtswa sngon gyis / /
khebs pa ma gtogs der ni bshad gci 'dor / /
dgos med 'dom @# / /
gang tshad las mtho ba yi / /
shing la 'dzeg par ma gnang nyes byas gsungs / /
de ltar ston pas thugs brtses bcas pa yi / /
bslab ba'i mi mthun phyogs rnams shes byas te / /
rang la gces pas srog ltar srungs shig ces / /
kun la chos kyi rgyal mtshan gsol ba 'debs / /
'dir 'bad dge tshogs ston ka'i zla zer 'bum / /
'thungs pa'i kun+da lta bur dkar ba de / /
yang yang drin gyis bskyangs pa'i 'gro kun gyis / /
rnam 'dren 'gro ba'i rtsa lag thob phyir bsngo / /
bdag kyang 'byon 'gyur bskal bzang lha dang mi'i / /
rnam 'dren bde gshegs kun gyi bstan pa yi / /
nang mdzod 'dul ba 'dzin pa'i gtsor gyur nas / /
rgyal ba'i mdzad pa ma lus bsgrub gyur cig /
ces pa 'di ni rje btsun blo bzang chos kyi rgyal mtshan gyis mdzad pa'o / / / /
! byang sems kyi bslab bya'i sdom tshig ni /
! gzhan yang rgyal ba sras bcas kyi / /
spyan sngar khas blangs dam bcas pa'i / /
rgyal sras sdom pa'i mi mthun phyogs / /
rtsa ba'i ltung ba bco brgyad ni / /
rnyed dang bkur stir chags pa yis / /
bdag bstod gzhan la smod pa dang / /
sdug bsngal mgon med gyur pa la / /
ser snas chos nor mi ster re dang / /
gzhan gyis bshags kyang mi nyan par / /
khros nas gzhan la 'tshog pa dang /
theg pa chen po spod byed cing / /
dam chos 'drar snang ston pa'o / /
dkon ma tshig ? gsum gyi dkor 'phrog dang / /
dam pa'i chos ni spong byed ba / /
tshul khrims 'chal pa'i dge slong la'ang / /
ngur smrig 'phrog dang brdeg pa dang / /
btson rang 'jug par byed pa dang / /
rab tu byung las phab pa dang / /
mtshams med lnga po byed pa dang / /
log par lta ba 'dzin pa dang / /
grong la sogs pa 'jig pa dang / /
blo sbyang ma byas @# / /
sems can la / /
stong pa nyid ni brjod pa dang / /
sangs rgyas nyid la zhugs pa dag /
rdzogs pa'i byang chub bzlog pa dang / /
so sor thar pa yongs spangs te / /
theg pa che la sbyor ba dang / /
slob pa'i theg pas chags la sogs / /
spong bar 'gyur ba min zhes 'dzin / /
pha rol dag kyang 'dzin 'jug dang / /
rang gi yon tan brjod pa dang / /
rnyed pa dang ni bkur sti dang / /
tshigs bcad rgyu yis gzhan smod dang / /
bdag ni zab mo bzod pa'o zhes / /
log par nyid ni smra ba dang / /
dge sbyong chad pas gcod 'jug dang /
dkon mchog gsum gyi sbyin byed dang / /
sbyin pa len par byed pa dang / /
zhi gnas 'dor bar byed pa dang / /
yang dag 'jog gi longs spyod rnams / /
kha ton byed la sbyin pa dang / /
byang chub sems gnyis spang ba sogs / /
rtsa ltung kun dang nyes byas kyang / /
dkon mchog gsum la gsum mi mchod / /
'dod pa'i sems kyi rjes su 'jug /
rgan pa rnams la gus mi byed / /
dris pa la ni lan 'debs / /
mgron pos bdag gir mi byed pa dang / /
gser la sogs pa len mi byed / /
chos 'dod pa la sbyin mi byed / /
tshul khrims 'chal rnams yal bar 'dor| /
pha rol dad phyir slob mi byed / /
sems can don la bya ba chung / /
snying brtser bcas par ma byas dang / /
'tsho ba log pa dang du len| |'phyar nas rab tu rgod la sogs / /
'khor bar gcig pu bgrod par sems / /
grags pa ma yin mi spong dang / /
nyon mongs bcas kyang 'chos mi byed / /
gshe la lan du gshe la sogs / /
khros pa rnams ni yal bar 'dor / /
pha rol shad kyis chags pa spong / /
khro ba'i sems kyi rjes su 'jug /
rnyed bkur 'dod phyir 'khor rnams sdud / /
le lo la sogs sel mi byed / /
chags pas bre mo'i gtam @# / /
la| |nyin re bzhin du dus drug tu / /
maN+Dal me tog bcas phul nas / /
phyag ni 'tshal bar ma byas dang / /
dpon slob 'brel pa ma brtags par / /
chos la nyan bshad byas pa dang / /
bla ma la brnyas smad pa dang / /
bla ma'i thugs ni dkrugs pa dang /
yid 'ong yon ni ma phul dang / /
rtag tu dam tshig ma bsrungs dang / /
rtag tu bde gshegs ma mchod dang / /
rtag tu bla ma ma mchod dang / /
bla ma dang ni rdo rje 'dzin / /
tha dad par ni bsam pa dang / /
bla ma'i grib ma lham dang stan / /
bzhon pa sogs la 'goms pa dang / /
bka' bsgo gus pas ma nyan dang / /
mi nus bshad sbyang 'os pa la / /
bshad sbyang dag ni ma byas dang / /
bla ma'i rdzas la srog bzhin dang / /
'khor la gnyen bzhin ma bsam dang / /
drung du mal stan la 'dug dang / /
bsgo ba ma thob sngon 'gro dang / /
bla ma las sngar stan gyi steng / /
rkang pa 'jog dang gru rgyangs byed / /
bla ma bzhengs tshe nyal dang 'dug /
bzhugs pa dag na nyal ba dang / /
bla ma'i drung du mchil ma sogs dor dang rkang pa rkyong ba dang / /
'chag dang kha stobs 'gyed pa dang / /
yan lag mnye dang gar dag dang / /
glu dang rol mo byas pa dang / /
bre mo'i gtam rnams smras pa dang / /
ldang 'dug gus par ma byas dang / /
bla ma'i drung du lus bcu dang / /
ka ba sogs la brten pa dang / /
sor mo'i tshigs ni 'then pa dang / /
dril phyi sku mnye la sogs la / /
thog mthar phyag ni ma byas dang / /
zhal sngar ldan pa ma sbyar bar / /
bla ma'i mtshan nas smos pa dang / /
gzhan dag gus par bya ba'i phyir / /
khyad par can gyi tshig ma brjod / /
rgod dang lud pa la sogs la / /
lag pas kha ni ma bkab dang / /
bya ba zin nas 'jam pa yi / /
tshig gi brda ni ma sbyar dang / /
mdun du dul bas mi 'dug dang / /
gos sogs @# / /
tshul ni ma bsdams dang / /
gsang sngags dam chos nyan pa'i tshe / /
pus btsugs thal mo sbyar byas nas / /
gsol ba lan gsum ma btab dang / /
nga rgyal sgeg chos kun spangs nas / /
dul zhing bag yod ma bsten dang / /
bla mas gnang ba mthong thob par / /
bla ma gnas pa'i sa phyogs der / /
rab gnas dkyil 'khor sbyin sreg dang / /
slob ma sdud dang 'chad pa dang / /
bla ma'i slob ma slob mar byas| /
spyan 'byed sogs la ci thob pa / /
de kun bla mar ma phul dang / /
de yis bstabs pa blangs nas ni / /
gzhan la ci bder ma byas dang / /
slob dpon la ni gang phul dang / /
bla mas kyang ni gang stsal ba / /
de la btud de lag gnyis kyis / /
len pa sogs ni ma byas dang / /
bla ma'i drung du gzhan dag gis / /
phyag sogs byed pa ma bzlog dang / /
rang gi kun spyod la brtson pas / /
spun gyi rang spyod las 'das pa / /
dga' bas phan tshun ma bzlog dang / /
bde gshegs bla ma'i bka' 'das dang / /
spun la khros nas skyon smras dang / /
spun gyi chos ldan ngag bcag dang / /
sems can rnams la byams pa spangs / /
sems can la ni khros pa dang / /
byang chub sems gnyis spangs pa dang / /
rang gzhan grub mtha' la smad dang / /
ma smin pa la gsang ba bsgrags / /
phung po la brnyas smad pa dang / /
stong pa nyid ni spangs ba dang / /
gdug pa can la byams par byas| /
sgyu yis byams pa bsten pa dang / /
rgyun par stong nyid ma bsgoms dang / /
bde ba chen po'i gdams ngag dang / /
stong nyid tshol bar ma byas dang / /
dad ldan sun par byas pa dang / /
rnal 'byor pa yi skyon smras pa / /
dam rdzas tshul bzhin ma bsten dang / /
bud med la ni smod pa sogs / /
rtsa ltung bcu bzhi bsdus pa dag / /
shes rab stobs kyis len pa dang / /
de yi bdud rtsi stobs kyis len / /
snod min la ni mi gsan @# / /
dang / /
tshogs kyi nang du rtsod pa dang / /
dang ldan la gzhan chos ston dang / /
nyan thos nang du zhag bdun gnas / /
rdzun gyis rnal 'byor nga rgyal byed / /
dad pa med la chos ston dang / /
sbyor ba legs par ma byas par / /
skal min gsang ba ston pa dang / /
bsnyen sogs dag par ma byas par / /
dkyil 'khor las la bzug pa dang / /
sdom pa gnyis kyi bcas pa las / /
dgos pa med par 'das pa dang / /
rtsa ltung sbom po'i ltung ba la / /
sdom sems dus drug ma btang dang / /
tshul khrims gsum dang 'gal ba dang / /
skyabs 'gro dus drug ma grub dang / /
rdo rje dril bu phyag rgya yi / /
dam tshig bsten par ma byas dang / /
slob dpon dus drug ma mchod dang / /
zang zing mi 'jigs chos dang byams / /
sbyin pa dus drug ma byin dang / /
phyi dang gsang ba theg pa gsum / /
dam chos 'dzin 'dod ma bskyed dang / /
sdom pa dang ni mchod pa la / /
dus drug brtson par ma byas dang / /
sems can 'dul phyir ma gtogs par / /
bya ba ma yin ma spangs dang / /
rnal 'byor pa rnams ma mchod dang / /
dge bcu sgrub la mi brtson dang / /
theg pa dman la 'dod byas dang / /
sems can don la rgyab phyogs dang / /
'khor bdag kyang spang pa dang / /
rtag tu mya ngan 'das chags dang / /
lha dang lha min gsar ba pa / /
de dag rnams la brnyas pa dang / /
phyag rgya bzhon pa mtshon cha dang / /
mtshan ma 'goms dang zos pa dang / /
de bzhin dman ma lha yi grib / /
rkang pa dag gis brdzis pa sogs / /
spom po'i gzhi las gyur pa dang / /
rigs lnga so so'i dam tshig las / /
'das par gyur pa la sogs pa / /
mdor na rdo rje theg pa yi / /
'dul ba dang 'gal nyes pa kun / /
khong par sor pa'i dug bzhin du / /
'gyod pa drag pos bshags par bgyi / /
bla ma yi dam dkon mchog gsum /
thugs rje byin rlabs chu rgyun gyis / /
bdag gi sgo gsum nyes ltung kun / /
byad zhing dag par byin gyis rlobs / / / /
zhes sngags kyi bslab bya'i sdom tshig bcas @# / /
gung thang dgon mchog bstan pa'i sgron mes mdzad pa'o / /
! / /
yang gso sbyong byin gyis brlab tshul ni /
rgyud chags gsum pa rgyas bsdus gang rigs sngon du btang /
spyi bshags tshar gsum bton /
yul bslab pa rgan na phyag gsum btsal te /
snyan gsan zhus nas /
gnas brtan dgongs su gsol /
deng dge 'dun gyi gso sbyong bco lnga pa lags la /
bdag dge slong ming 'di zhes bgyi ba'i yang gso sbyong bco lnga pa lags te /
bdag dge slong ming 'di zhes bya ba'i bar chad kyi chos rnams yongs su dag go zhes bdag mchi na /
bdag yongs su dag par gnas brtan gyis bzung du gsol /
bdag dge slong ming 'di zhes bya bas tshul khrims kyi phung po yongs su rdzogs par bya ba'i phyir deng gso sbyong byin gyis brlab po / /
gang gi tshe dge 'dun tshogs rnyed pa de'i tshe dge 'dun dang lhan cig gso sbyong rgya cher nyams su myong bar bya zhing /
so sor thar pa'i mdo 'don pa yang gdon par bgyi'o / /
lan gsum brjod /
gtang rag gi phyag gsum btsal /
yu la med na snyan gsan dang gtang rag med /
dgongs gsol la lha dgongs su gsol zhes bsgyur / /
! / /
na mo gu ru many+dzu g+ho ShA ya /
rdo rje 'chang dpang dpal ldan bla ma yi / /
zhabs kyi padmor gus pas phyag byas te / /
dam tshig sdom pa dag byed rmad byung thabs / /
rgyud dang rje btsun bla ma'i gsung bzhin bshad / /
de yang rgyud sde gong ma gnyis kyi dkyil 'khor chen por dbang bskur ba legs par thob pa'i gang zag rang rang gi ji srid sngags sdom rgyud la ldan pa de srid du /
rtsa ba dang yan lag gi dam tshig dang sdom pa rnams la nyin zhag re re'i nang du bsngo bgrang byed cing /
khyad par rigs lnga'i dam tshig thun drug tu bskyad dgos te /
de ltar ma byas na kha na mtho ba sbom @# / /
por 'gyur ba'i phyir te /
rtse mo las /
nyin dang mtshan mo lan gsum du / /
nyin re bzhin ni bzlab par bya / /
gang tshe nyams gyur rnal 'byor pa / /
kha na ma tho spom por 'gyur / /
zhes gsungs pa'i phyir /
des na byang chub sems dpa' gsang sngags kyi sgo nas spyad pa spyod par 'dod pa rnams kyis ni /
bsten pa dang bza' ba dang / /
bsrung ba'i dam tshig rnams rdo rje 'chang chen pos gsungs pa ltar bsten dgos pas /
de dag gi tshul rgyas par rje thams cad mkhyen pas bka' stsal ba'i rtsa ltung rnam bshad dang /
bla ma lnga bcu pa'i rnam bshad dang /
rnal 'byor rol ba'i dga' ston /
thun drug gi rnal 'byor sogs su blta bar bya zhing /
'dir ni de dag gi don las dang po ba rnams kyis thun drug tu nyams su len tshul 'khyer bde ba'i phyir tshigs su bcad pa'i sgo nas brjod par bya'o / /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces pa ni skyabs 'gro'i bslab bya nyin lan gsum mtshan lan gsum du skyabs su 'gro tshul dang sems bskyed dus drug tu gzung tshul lo / /
sems can thams cad nye ring chags sdang dang / /
bral bar bya'o snyam du btang snyoms dang /
nas khyad par 'phags pa'i bde ba thob / /
par gyur cig snyam du byams pa dang /
bzod dka'i sdug bsngal rgya mtsho las bsgral te / /
bar bya'o snyam du snying rje dag thar pa dam pa'i bde dang 'gral bar ma gyur /
cig snyam du dga' ba'o / /
zhes pa ni tshad med bzhi sgom tshul te rigs lnga'i dam tshig gi nang nas byams pa dang mi 'jigs pa'i sbyin pa bya tshul rin 'byung gi dam tshig bsrung tshul gnyis 'dis tshang /
'gro kun srid zhi'i 'jigs pa las sgrol phyir / /
rdzogs pa'i byang chub thob par 'dod pa'i sems / /
deng nas bzung ste sangs rgyas ma thob par / /
srog gi phyir yang mi btang gzung bar @# / /
bgyi / /
snyam du smon sems cho gas gzung phyin zhag re la thun drug tu gzung dgos par gsungs pa'i bslab bya'o / / /
'jug sdom len 'dod na mdun du ston pa 'khor bcas bzhugs par dmigs nas /
ji ltar sngon gyi bde gshegs kyis / /
byang chub thugs ni bskyed pa dang / /
byang chub sems dpa'i bslab pa la / /
de dag rim bzhin gnas pa ltar / /
bdag kyang 'gro la phan don du / /
byang chub sems ni bskyed bgyi zhing / /
byang chub sems dpa'i bslab pa la / /
rim pa bzhin du bslab par bgyi / /
zhes sogs gsum brjod byang sdom blang /
deng dus bdag tshe 'bras bu yod / /
mi yi srid pa legs par thob / /
de ring sangs rgyas rigs su skyes / /
sangs rgyas sras su da gyur to / /
da ni bdag gis ci nas kyang / /
rigs dang mthun pa'i las brtsams te / /
skyon med btsun pa'i rigs 'di la / /
rnyog par mi 'gyur de ltar bya / /
zhes phan yon bsams te spro ba bskyed /
'di ni sems bskyed rgyas par bya ba'i phyir dga' ba bsgoms pas byang chub kyi sems kyi phan yon thun drug tu bsam tshul lo / /
! / /
long bas phyag dar phung po las / /
ji ltar rin chen rnyed pa ltar / /
de bzhin ci zhig ltar stes na / /
byang chub sems 'di bdag la skyes / /
bdag gis de ring skyob pa thams cad kyi / /
spyan sngar 'gro ba bde gshegs nyid dang ni / /
bar du bde la mgron du bos zin gyis / /
lha dang lha min la sogs dga' bar bgyi / /
zhes sems bskyed rgyas pa'i phyir mjug gi cho ga dga' ba bsgoms pa rnams byas la /
de nas /
mdun gyi nam mkhar yid 'phrog rin chen khri / /
chu skyes nyi zla rgyas pa'i dkyil 'khor steng / /
rtsa ba'i bla ma khyab bdag rdo rje 'chang / /
sku mdog sngon po zhal gcig phyag gnyis kyis / /
rdor @# / /
dril bzung nas rang 'dra'i yum la 'khyud / /
mtshan dpe'i gzi 'bar rin chen rgyan mang 'dzin / /
yid 'phrog lha rdzas gos kyi na bza' can / /
dran pa tsam gyis gdung ba kun sel cing / /
skyabs mchog ma lus 'dus pa'i bdag nyid du /
skyil krung tshul gyis bzhugs pa'i gnas gsum du / /
yi ge gsum mtshan hUM gi 'od zer gyis / /
rang bzhin gnas nas bla ma rdo rje 'chang / /
dzaH hUM baM hoH gnyis su med par gyur / /
'di ni mi bskyod pa'i rigs kyi dam tshig slob dpon gzung tshul lo / /
gang gi drin gyis bde chen nyid / /
skad cig nyid la 'char ba gang / /
bla ma rin chen lta bu yi / /
rdo rje can zhabs pad la 'dud / /
rkang brgyad kyi bstod pa ni /
oM bcom ldan dpa' bo'i dbang phyug la phyag 'tshal hUM hUM phaT /
oM bskal pa chen po'i me dang mnyam pa'i 'od hUM hUM phaT /
oM ral pa'i cod paN mi bzad pa dang ldan hUM hUM phaT /
oM mche ba rnam par gtsigs pa 'jigs pa'i zhal hUM hUM phaT /
oM stong phrag phyag ni 'bar ba'i 'od zer can hUM hUM phaT /
oM dgra stwa zhags gdengs mdung dang kha TwAM 'dzin huM hUM phaT /
oM stag gi pags pa'i na bza' 'dzin pa can huM hUM phaT /
oM sku chen dud kha bgegs mthar mdzad la bdud huM hUM phaT /
oM bcom ldan 'das ma rdo rje phag mo la phyag 'tshal huM hUM phaT /
oM 'phags ma rig ma'i dbang phyug khams gsum gyis mi thub huM hUM phaT /
oM 'byung po'i 'jigs pa thams cad rdo rje chen pos 'joms huM hUM phaT /
oM rdo rje'i gdan bzhugs gzhan gyis mi thub dbang byed spyan huM hUM phaT /
oM gtum mo khro mo'i gzugs kyis tshangs pa skem par mdzad hUM hUM phaT /
oM bdud rnams skrag cing skems pas gzhan gyi phyogs las rgyal hUM hUM phaT /
oM rmugs byed rengs byed rmongs byed @# / /
kun las rnam par rgyal huM hUM phaT /
oM rdo rje phag mo sbyor chen 'dod dbang ma la 'dud huM hUM phaT /
'di ni byang sems kyi nyes byas dang po las sems bsung tshul dang bla ma lnga bcu bar /
mchog tu dang bas dus gsum du / /
zhes gsungs ba ltar phyag 'tshal tshul lo / /
bdag pos bzung dang ma bzung dang / /
dngos bshams yid kyis sprul ba las / /
byung ba phyi nang gsang ba yi / /
sna tshogs mchod sprin rgya mtshos mchod / /
'di ni don grub kyi rigs kyi dam tshig bskyang tshul lo / /
bdag gzhan lus ngag yid gsum longs spyod dus gsum dge tshogs bcas / /
rin chen man+Da la bzang po kun bzang mchod pa'i tshogs bcas pa / /
blo yis blangs nas bla ma yi dam dkon mchog gsum la 'bul / /
thugs rje'i dbang gis bzhes nas bdag la byin gyis brlab tu gsol / /
'di ni lnga bcu bar bla ma la maN+Dal dus gsum du 'bul bar gsungs ba'i bslab bya'o / /
dus gsum phyogs bcu'i bde gshegs ma lus pa / /
gang 'dul ji bzhin ngur smrig rnam rol gyis /
grangs med zhing du rgyal ba'i mdzad pa can / /
bla ma rin po che la gsol ba 'debs / /
rdo rje 'chang gis blo dman bsam pa'i ngor / /
rab 'byams rgyal ba'i 'khor lo mtha' dag las / /
lhag pa'i zhing gi dam par legs bsngags pa'i / /
bla ma rin po che la gsol ba 'debs / /
mchog dang thun mong dngos grub ma lus kun / /
mgon khyod tshul bzhin bsten pa'i rjes 'gro bar / /
mthong nas lus dang srog kyang yongs btang ste / /
khyod mnyes kho na sgrub par byed kyis rlobs / /
snyam du sems pa ni dge ba'i bshes gnyen la dad gus sgom tshul gyi gnad bsdus pa'o / /
de ltar gsol ba btab pas bla ma mchog /
rang gi spyi bo'i gtsug tu @# / /
sa ma dzaH slar yang dgyes bzhin rang dang ro gcig gyur / /
ces bla ma'i rnal 'byor bskyangs /
de nas stong pa nyid kyi don cung zad bsgom zhing /
de'i dang las lha'i skur ldang ba ni /
snod bcud mtha' dag sgyu ma rmi lam dang / /
chu zla bzhin du bo bo nyid kyis stong / /
bden par med kyang ming brdas par btags kyi / /
snang ba chu las chu bur rdol ba bzhin / /
bdag nyid rdo rje sems dpa'i skur bzhings te / /
lhan skyes bde chen gsang ba'i rdo rje dang / /
rang bzhin spros bral gsang ba'i g+haN+Da yi / /
mtshon byed bzung nas bcom ldan 'das mar 'khyud / /
par sems pa 'di gsum ni rdor dril phyag rgya'i dam tshig bskyed tshul bla med ltar ro / /
bdag gi lus dang de bzhin longs spyod dang / /
dus gsum dge tshogs phung po ci mchis pa / /
ma gyur sems can kun gyi don gyi phyir / /
deng nas phangs ba med par btang bar bya / /
snyam du gtong sems spel ba ni rgyal sras kyi sbyin pa'i nyams len dang rin 'byung gi dam tshig zang zing dang tshos spyin bya tshul lo / /
de nas sdom pa gsum la bsdo bgrang bya ba ni /
! /
bla ma lha yi spyan snga ru / /
sdom gsum bsrung bar khas blangs pa'i / /
dang por so sor thar pa yi / /
bslab pa'i mi mthun phyogs gyur pa / /
pham pa bzhi dang lhag ma ni / /
bcu gsum spang ltung sum cu dang / /
ltung byed 'ba' zhig dgu bcu dang / /
sor bshags bzhi dang nyes byas ni / /
brgya rtsaM bcu gnyis bsdoms pa yis / /
nyis brgya lnga bcu rtsa gsum dang / /
gzhan yang gzhis bsdus ltung ba sogs / /
bshags shing slan chad sdom par bgyi / /
de bzhin byang chub sems dpa' yi / /
sdom pa'i mi mthun phyogs gyur pa / /
rtsa ba'i ltung ba bco brgyad dang / /
nyes byas zhe drug la @# / /
sogs pa / /
tshul khrims gsum dang phyin drug gi /
mi mthun phyogs gyur nyes pa kun / /
bshags shing slan chad sdom par bgyi / /
rdo rje theg pa'i 'dul ba las / /
rnam snang rigs kyi dam tshig drug /
mi bskyod rin 'byung bzhi bzhi dang / /
'od dpag med gsum don grub kyi / /
gnyis te so so'i bcu dgu dang / /
rigs lnga spyi yi dam tshig ni / /
rtsa ltung bcu bzhi bsrung ba dang / /
spong bsten bza' ba'i dam tshig las / /
'das dang sbom po brgyad la sogs / /
bshags shing slan chad sdom par bgyi / /
mdor bsdu na 'di tsam gyis kyang sdom pa gsum ka la dran shes bsten tshul du 'gyur ro / /
so thar byang sems rdo rje theg pa yi| /
rnam dag bcas pa'i bslab pa phra mo las / /
rmi lam du yang 'da' bar mi byed par / /
rgyal ba'i bka' bzhin bdag gis bsgrub par bya / /
snyam pa ni sdags sdom bzung bas rtsa ba dang yan lag gi dam tshig dang sdom pa la bsngo ba grangs thun drug tu byed tshul lo / /
theg pa gsum dang rgyud sde bzhis bsdus pa'i / /
lung dang rtogs pa'i dam chos ma lus pa / /
rgyal pa'i dgongs pa ji bzhin legs bzung ste /
snyam pa ni padma'i rigs kyi dam tshig bskyang tshul lo / /
gang 'tshams thabs kyis 'gro ba yongs su sgrol / /
snyam pa ni rnam snang gi rigs kyi dam tshig sems can don byed kyi tshul khrims bs+b+yang tshul lo / /
! / /
'di las 'ongs pa'i rnam dkar dge ba'i mthus / /
tshe rabs kun tu rdo rje 'chang dbang gi /
bcas pa'i mtshams las nam yang mi 'da' bar / /
rim gnyis lam gyi rim pa mthar phyin shog /
rje btsun bla ma'i sku tshe zhes sogs /
dpal ldan bla ma'i rnam par thar pa la / /
skad cig tsam yang log lta mi skye zhing / /
ci mdzad legs par mthong ba'i @# / /
mos gus kyis / /
bla ma'i byin rlabs sems la 'jug par shog /
ces pa 'di ni rang gi slob ma sde snod 'dzin pa du mas bskul ba dang /
khyad par nyin zhag phrugs re la thun drug tu 'di lta bu'i nyams len gyi sdom chen po nyams su len pa byung na /
bod kyi gser chos su grags pa'i zab mo rnams kyis cha tsam du'ang sgrun du med pa'i rgyal ba dkyes pa'i bka' srol du rje yab sras rnams kyis bsngags shing /
rgyud sde dang mthun pa'i nyams len du chos kyi rjes su 'brang ba'i blos rtogs pa'i nyer len gyis bskul ba la brten nas rig pa 'dzin pa chos kyi rgyal mtshan gyis sbyar ba'o /
! /
ma rgyud thun mong ma yin pa'i dam tshig brgyad ni /
g.yon pa'i kun spyod mi brnyas mchod / /
mtshan ldan min la snyoms 'jug spang / /
sbyor tshe lta dang 'bral mi bya / /
chags la ma la mos 'gyur med bya / /
phyag rgya rnam gnyis 'dor mi bya / /
phyi nang thabs la gtso bor 'bad / /
kun+Da mi 'byin tshangs spyod bsten / /
byang sems len che skyug bro spang / /
zhes pa tsam gyi sdom tshig gi steng nas nges par byed do / /
! / /
mchog gsum thugs rje skul ba'i bden gsol smon tshig bzhugs so / /
na mo rat+na tra ya ya /
tshad med yon tan rgya mtsho'i dpal mang ba zhing / /
nyam chung 'gro la bu gcig ltar dgongs pa'i / /
dus gsum bde gshegs sras dang slob mar bcas / /
bdag gi bden pa'i sme ngag 'di dgangs shig /
srid zhi'i gdung sel yongs rdzogs thub pa'i bstan / /
'dzam gling yangs pa'i phan bde'i dpal du rgyas / /
de 'dzin mkhas dang grub pa'i skyes bu rnams / /
chos spyod rnam bcu'i bya ba 'phel bar mdzod / /
mi zad las ngan drag pos yongs non pas / /
bar med duH khas mnar ba'i nyam thag 'gro / /
bzod dka' nang mtshon mu ge'i 'jigs pa kun / /
zhi nas bde dga' rgya mtshor dbugs dbyungs mdzod / /
khyad par gangs ljongs chos ldan skye 'gro @# / /
rnams / /
nag phyogs kla klo'i dpung gis brtse med du / /
ngan dgus 'joms pa'i khrag dang mchi ma'i rgyun / /
myur du chad pa'i thugs rje'i mthu dpung skyed / /
nyon mongs gdon gyis smyos pa'i brlang spyod kyis / /
rang gzhan gnyis phung bgyid pa'i snying rje'i yul / /
mi bsrun skye bo'i tshogs rnams blang dor mig /
yongs thob byams brtses mdza' ba'i dpal la sbyor / /
ring nas snying du brnag pa'i 'dod pa'i don / /
yongs rdzogs bod ljongs rang dbang gtsang ma'i dpal / /
lhun grub chos srid zung 'brel dga' ston la / /
spyod pa'i skal bzang myur ba nyid du stsol / /
bstan dang de 'dzin chab srid rab rigs slad / /
gces pa'i lus srog longs sbyod yongs btang ste / /
dka' ba brgya phrag sgrub pa'i skye bo rnams / /
gru 'dzin mgon des thugs rjes skyong bar mdzod / /
mdor na mgon po spyan ras gzigs dbang gis / /
sras bcas rgyal ba'i spyan sngar gangs can zhing / /
yongs bzung rgya chen smon lam gang mdzad pa'i / /
'bras bzang der 'dir myur du 'char bar gsol / /
snang stong chos nyid zab mo'i rten 'brel dang / /
mchog gsum thugs rje'i mthu dang bden tshig stobs / /
las 'bras bslu med bden mthus bdag cag gi /
bden pa'i smon lam bgegs med myur 'grub shog / /
ces pa 'di yang deng dus 'dzam gling khyon la snyigs lnga'i rgud tshogs mtsho ltar brdol cing / /
lhag par bod ljongs chos kyi zhing du chos min kla klo'i d+phung gis rtsub spyod drag gnon mi zad pas rgyal bstan chab srid /
bod ljongs mi mang dang /
rang rigs kyi rig gzhung dang bcas pa smig med du bcom dang 'joms bzhin gyi dus ngan thog tu 'bas pa 'di dag lhag med du zhi zhing /
chos srid @# / /
rang dbang gtsang ma myur du thob pa sogs kyi slad du mchog gsum thugs rje skul ba'i bden gsol smon tshig 'di lta bu zhig 'bri 'dun thog 'dir 'khod gzhung zhabs ser skya spyi mgrin dang /
bar zhi phun tshogs dbang rgyal /
lha btsun bla brang gi mdzod pa blo bzang bstan 'dzin /
bza' zla dman bkra shis sgrol ma /
shel mdzod blo bzang rdo rje bcas nas snga rjes bskul ngor /
pad dkar 'chang ba'i skye ming 'dzin pa sh+'+k+ya'i dge sbyong ngag dbang blo bzang bstan 'dzin rgya mtshos /
bod rab lo /
lcags pho byi ba'i ston zla 'bring po'i tshes / /
spyi lo /
zla /
tshes la /
'phags yul paN 'jab kang ra rdzong khongs sparga a sher ma mam /
zhi ba'i gnas kyi bsti gnas su /
smon pa'i mtshams sbyor drag pos sbyar ba de de bzhin du 'grub par gyur cig /
