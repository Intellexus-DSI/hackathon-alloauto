@# / /
snyan ngag gi bstan bcos rgya mtsho'i snying po zhes bya ba bzhugs so / /
@## / /
rgya gar skad du /
ka beH shAstras mu dra sya gar+b+ha nA ma /
bod skad du /
snyan ngag gi bstan bcos rgya mtsho'i snying po zhes bya ba /
bla ma dang 'jam pa'i dbyangs la phyag 'tshal lo / /
legs bshad rgya mtsho'i snying po'i bcud / /
rnam dpyod bum par 'khyil pa gang / /
gzung gnas legs bris nyer 'tshor spyan / /
phyag bde dri za'i bu mos mdzod / /
'di la lus rgyan skyon gsum ste / /
lus la'ang bcad lhug spel ma gsum / /
tshigs su bcad pa'i dbye ba ni / /
yi ge bgrang ba br-it+ta dang / /
phyi mo ba grang ba dzA ti ste / /
sdeb spyor sgo nas gnyis su dbye / /
tshigs bcad gcig gis brjod bya kun / /
rdzogs par ston pa grol pa dang / /
brjod bya gcig la sh+loka / /
du ma yod pa bya tshig ni / /
gcig gis gsal bar rigs zhes bya / /
gcod mtshams du mas sh+loka / /
bya tshig nges med brjod bya ni / /
du mas phyug par mdzod ces bya / /
brjod bya gcig @## / /
la tshigs bcad dang / /
bya tshig du ma yod par ni / /
'dus pa zhes bya de bzhi ni / /
rigs kyi sgo nas dbye ba'o / /
le'u gnyis yan gyis bcings pa /
sar+g+ha chen po'o de la yang / /
sgo ni shis brjod phyag bya dang / /
dngos po nges par bstan pa gsum / /
srog ni gtam dang sde bzhi ste / /
chos don 'dod dang thad pa'i sde'o / /
rtsom lugs dngos gzhi rkang reng 'bru / /
nyer gcig byad tshe bco lnga dgu / /
bdun du mar 'bebs bdun bsgrigs tshe / /
dgu dang bcu gcig sogs yang 'phel / /
bcad mthar lhug dang lhug mthar bcad / /
byas pas dkyus las tha dad mdzes / /
lhug par brjod pa dang gtam zhes / /
ming gi dbye ba gnyis su 'dod / /
sbel mar zlos gar tsam+bU gnyis / /
rgyan la lho phyogs bai dar+b+ha / /
shar phyogs go Ta mthun mong min / /
mthun mor rgyan gnyis dang po ni / /
sbyar ba rab dwangs mnyam nyid dang / /
snyan dang shin tu gzhon pa dang / /
don gsal ba dang rgya che dang / /
birjad dang mdzes dang ting 'dzin bcu / /
lho pa'o de dag phal cher ldog /
shar pa'i lam srol yin par gsungs / /
thun mong rgyan la don rgyan dang / /
sgra rgyan gab rgyan dang po la / /
rang bzhin brjod dang dpe dang ni / /
gzugs can gsal byed bskor ba dang / /
'gog dang don gzhan bkod pa dang / /
ldog pa can dang srid pa can / /
bsdus dang phul byung rab brtags dang / /
rgyu dang phra mo cha dang rim / /
dga' dang nyams ldan gzi brjid can / /
rnam grangsX brjod dang kun tu phan / /
rgya che bsnyon dang sbyar ba dang / /
khyad par mtshungs par sbyor ba dang / /
'gal dang skabs min bstod pa dang / /
zol bstod nges par bstan pa dang / /
lhan cig brjod dang yongs brjes dang / /
shis brjod rab spel dgongs pa can / /
so lnga'o nang bsres kyis dbye na / /
rigs dang bya ba yon tan rdzas / /
rang bzhin brjod rgyan rnam bzhi'o / /
chos dpe dngos po ldog pa dang / /
phan tshun nges pa nges med dang / /
bsdus pa phul byung dab brtags dang / /
rmad byung rmongs pa the tshom dang / /
gtan phebs sbyar ba mnyam nyid dang / /
smad pa bsngags pa brjod 'dod dang / /
'gal ba dgag pa ngo bstod dang / /
de nyid brjod pa thun mong min / /
byung min srid min mang ba dang / /
rnam 'gyur phreng ba ngag don gnyis / /
zla bo dngos po mtshungs sbyor dang / /
rkyu ste dpe rgyan sum cu gnyis / /
rtags dang tshig dang mchog dman la / /
yon tan dang ni skyon 'gyur dang| |bzhin sogs gzhung gis dngos bstan pa'i / /
mtshungs pa gsal byed drug cu gsum / /
cha dang grogs dang spun zla dang / /
mthong thos dran ngag pham pa dang / /
snyeg dang 'dzeg dang sems pa ste / /
bcu gcig ngag gi @# / /
dbang phyug bsnan / /
bsdus dang ma bsdus bsdus ma bsdus / /
mtha' dag cha shes cha shas can / /
yan lag gcig sogs ldan mi ldan / /
mi mnyam khyad par dang bcas pa / /
'gal ba rgyu dang sbyar ba dang / /
dpe dang ldog pa can 'gog pa| |mnyam 'jog gzugs can bsnyon dor te / /
gzugs can rgyan ni nyi shu 'o / /
rigs dang bya ba yon tan rdzas / /
thog ma'i gsal byed rnam bzhi dang / /
de bzhin rigs dang bya ba la / /
bar gyi gnyis dang tha ma'i gnyis / /
phreng ba 'gal don don gcig dang / /
sbyar te gsal byed rgyan bcu gnyis / /
tshig bskor don bskor tshig don ni / /
gnyis ka bskor rgyan rnam pa gsum / /
'das pa da lta ma 'ongs pa / /
chos dang chos can rgyu dang 'bras / /
rjes gnang dbang dang ma gus pa / /
shis brjod rtsub mo grogs 'bad pa / /
gzhan dbang thabs khro mya ngan 'gyod / /
the tshom sbyar ba don gzhan rgyu / /
'gog rgyan nyer gsum dang po bdun / /
dgag bya de man 'gog byed mang / /
kun khyab khyad par la gnas dang / /
sbyar ba 'gal ba mi 'os 'os / /
'os shing mi 'os mi 'os shing / /
'os ba'i don gzhan bkod pa brgyad / /
gcig dang gnyis dang sbyar ba can / /
'gog pa can dang gtan tshigs dang / /
rten dang dpe las dpe can lhag /
mtshungs chos 'byed byed sgras dngos zin / /
mtshungs chos ma zin 'byed byed zin / /
rigs mthun 'byed de ldog rgyan bcu| |yongs grags rgyu bkag phyi rol rgyu / /
cung zad ston dang yongs grags rgyu / /
bkag nas nang rgyu cung zad ston / /
yongs su grags dang ma grags rgyu / /
gnyis ka bkag nas rang gi ni / /
ngo bo ston pa'i srid rgyan gsum / /
spyi dang khyad gzhi tha dad cing /
khyad chos mtshungs dang khyad gzhi ni / /
tha dad khyad chos mtshungs mi mtshungs / /
sngon med bsdus pa brjod rgyan bzhi / /
khyad 'phags the tshom nges pa dang / /
ngo mtshar phul byung rgyan yang bzhi / /
sems ldan sems med ting 'dzin te / /
rab btags gsuM ma de gsal byed / /
sgra ni snyam dogs nges 'dra dang / /
min nam bzhin drug yin par gsungs / /
skyed byed 'grub dang nyams byed 'grub / /
rnaM 'gyur thob bya phyi shes byed / /
nang shes byed dang snga na med / /
zhig nas med dang phan tshun med / /
spangs nas med dang rgyu med las / /
'bras med bskyed dang ring 'bras dang / /
rgyu 'bras lhan cig 'bras bu snga / /
rigs min rigs pa'i rgyu bcu drug /
zur dang rnam pa'i phra mo gnyis / /
'os dang mi 'os smad dang bstod / /
cha rgyan bzhi dang rim can gcig /
dngos thob gzugs brnyan dga' rgyan gnyis / /
sgeg dang drag shul dpa' bo dang / /
snying rje mi sdug bzhad gad dang / /
rmad byung 'jig rung nyams ldan brgyad / /
gzi brjid can dang rnam grangs brjod / /
kun phan rgyan gsum re re 'o / /
bsam dang 'byor ba rgya che gnyis / /
chos dang yul dang rang bzhin la / /
bsnyon dor rgyan ni rnam pa gsum / /
tshig ni tha dad min pa dang / /
tha dad tshig 'dra bya ba ni / /
tha dad min dang bya ba ni / /
'gal ba min dang 'gal las can / /
nges pa can dang nges pa 'gog /
'gal med 'gal ba can gyi ni / /
sbyar rgyan rnam pa dgu nyid do / /
yon tan rig dang bya ba rdzas / /
rgyu ma tshang ste khyad par lnga / /
bstod dang smad pa'i mtshungs sbyor gnyis / /
gzhi tha dad pa'i bya ba 'gal / /
gzhi gcig byed 'gal gzhi gcig gi /
chos ni du ma @# / /
'gal ba dang / /
rdzas 'gal gzhi gcig gi las 'gal / /
sbyar ba'i 'gal te 'gal rgyan drug /
skabs min bstod pa'i rgyan gcig dang / /
mthu dang dpa' ba stobs rnams ni / /
phun sum tshogs pa'i zol bstod gsu / /
mchog dang mchog min nges bstan gnyis / /
yon tan bya ba tha dad pa / /
bya ba gcig ste lhan gcig brjod / /
gsum dang song brjes shis brjod de / /
gcig la gcig ltos stobs mtshungs pa'i / /
rab spel gnyis dang dgongs can gcig /
de dag don rgyan dbye ba'o / /
sgra rgyan la yang so gnyis te / /
yi ge'i gzugs 'dra lan gnyis bskor / /
zung ldan de yang bya sla ni / /
tshig rkang dang por yod pa ste / /
tshig rkang dang po gnyis pa dang / /
gsum pa bzhi pa dang po gnyis / /
dang po gsum pa dang po bzhi / /
gnyis pa gsum p-i gnyis pa bzhin gsum pa bzhi pa dang po gsum / /
snga ma gnyis dang bzhi pa dang / /
phyi ma gnyis dang dang po dang / /
phyi ma gnyis dang dang po dang / /
phyi ma gsum dang bzhi ga yi / /
thog mar yod pa bco lnga ni / /
bar mchod pa'o dang po gnyis / /
dang po gsum pa dang po bzhi / /
gnyis pa gsum pa gnyis pa bzhi / /
phyi ma gnyis dang snga ma gsum / /
gnyis pa bor ba phyi ma gsum bzhi ga bzhi ga'i phyed snga phyi / /
mi 'dra mnyam gnyis mi mnyam gnyis / /
thog mtha' gnyis dang bar gnyis 'dra / /
yig tshig gzhan gyis bar chod cing / /
thog mar yod pa bcu gsum mo / /
snga ma gnyis dang phyi gnyis 'dra / /
thog mtha' gnyis dang bar gnyis 'dra / /
bzhig 'dra ste bar du ni / /
chod cing mchod zung ldan gsum / /
bya dka' gnas gzhan du yod pa / /
rkang bzhi'i dbus yod mtha' na yod / /
bar mthar yod dang thog par yod / /
thog mthar yod dang gsum gang yod / /
drug ste re re'ang chod pa dang / /
chod cing ma chod gnyis su dbye / /
rkang gnyis mtha' thog sbyar ba gcig /
kun tu zung ldan las gyes pa / /
tshig rkang dang po gsum par dang / /
gnyis pa bzhe par bzlas pa dang / /
dang po gnyis par gsum pa ni / /
bzhi par bzlas dang dang po bzhir / /
gnyis pa gsum par bzlas pa gsum / /
phyed bzlas dang po gnyis par bzlas / /
dang po gsum par dang po bzhir / /
gnyis pa gsum par gnyis pa bzhir / /
gsum pa bzhi par bzlas drug ni / /
lan gcig bzlas pa'o dang po ni / /
gnyis dang gsum par bzlas pa dang / /
dang po gsum dang bzhi par bzlas / /
gnyis pa gsum dang bzhi par bzlas / /
gsum ni lan gnyis bzlas pa'o / /
dang po lan gsum bzlas gcig ste / /
rkang pa bzlas pa'i tshigs bcad ni / /
lan gcig bzlas pa tshigs bcad bzlas / /
rkang bzhi rnam pa gcig pa ni / /
zung ldan chen po'o de ni gcig /
de dag kun tu zung ldan no / /
'dres pa'i zung ldan gcig yin no / /
rkang pa ldog dang tshig bcad phyed / /
ldog dang tshigs bcad ldog pa ste / /
ldog pa'i zung ldan rnam pa gsum / /
bya dka'i khyad par gzhan yang ni / /
ba lang gcin dang phyed 'khor dang / /
kun tu bzang po zhes pa gsum / /
gzhan yang nges pa'i bya dka' ni / /
dbyangs dang gnas dang yi ge gsum / /
bzhi dang gsum dang @# / /
gnyis dang rer / /
des te bsdoms pa'i bcu bzhi ste / /
de dag sgra rgyan dbye ba'o / /
gab tshig rgyan ni kun tu tshogs / /
slu byed rim bral rab bcom dang / /
mthun gzugs rtsub mo grangs rab brtags / /
ming lus sgrib pa mthun pa'i sgra / /
rmongs pa yongs phrogs gcig bsgribs pa / /
gnyis bsgribs yongs 'dres bcu drug go /
skyon ni don nyams don 'gal dang / /
don gcig the tshom rim pa nyams / /
sgra nyams gcod mtshams nyams pa dang / /
sdeb sbyor nyams dang mtshams sbyor bral / /
yul dus sgyu rtsal 'jig rten dang / /
lung rigs dang 'gal bcu yin te / /
dmigs gsal skyon med dag kyang yod / /
mdor na sde bzhi'i srog ldan pa'i / /
bcad lhug spel ma'i lus mdzes ma / /
sgra don gab rgyan gyis spud nas / /
skyon bcu'i ra ris dben ltar brtsam / /
'di ni mkhas dbang daN+DI'i gzhung / /
snyan ngag me long rtsa 'grel las / /
ming tsam bsdoms su bsdus pa yin / /
rgyas par gzhan du mkhyen par mdzod / /
'dir dbang rnam dkar 'ong...rnon gyis / /
rang gzhan rmongs mun lags bsal nas / /
snyan ngag puN+DA ri ka'i bcud / /
bdag blo'i rkang drug sos su gyur / /
ces pa 'di ni snyom las mkhan gyi dge slong su d+harme shwa ras kun dga'i lo dka' thub zla ba'i dmar phyogs kyi stong pa dang po gza' snang ma skyes kyi phye ma red kyi dus su bzhad dul chu ri khrod dga' ldan rtser bris pa dge legs 'phel / /
sh+loX kwa / /
