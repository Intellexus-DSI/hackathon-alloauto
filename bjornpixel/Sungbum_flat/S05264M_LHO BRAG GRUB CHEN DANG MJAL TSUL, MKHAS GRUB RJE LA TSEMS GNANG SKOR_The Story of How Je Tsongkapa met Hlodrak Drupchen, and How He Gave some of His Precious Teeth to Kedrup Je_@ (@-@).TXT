@# / /
lho brag grub chen dang mjal tshul /
mkhas grub rje la tshems gnang skor bzhugs so / /
@## / /
na mo badzra pA Na ye /
yang thig phyir chos 'khor gyi dus gcig /
rje dka' bzhi pa blo bzang grags pa'i slob ma /
bshes gnyen kun dga' bzang po dang /
yi dam gyis lung bstan pa'i slob ma /
mdo smad gser ldan ba d+h+wa ja b+ha dra sogs dge ba'i bshes gnyen mang po bdag mjal du byon byung bas /
khong rnams kyi gsung nas /
bdag cag rnams kyi bla ma dam pa tsong kha pa chen po /
khyed kyi mtshan brjod pa na mtshungs med nam mkha' rgyal mtshan pa zhes dang /
lho brag rje btsun phyag rdor ba 'di skad gsung zhes sogs bka' drin che zhing ngo mtshar ba'i bsngags pa mdzad kyi na 'dug pas /
rje tsong kha pa dang mjal ba'i dus ngo mtshar ba'i gzigs snang dang /
rtags rten 'brel byung tshul rnams gsung 'tshal zhes nan cher zhus pa'i ngor rags rim zhig brjod na /
bdag gis lo bdun cu lon dus /
bu mo dkar mo gcig na re /
byams pas byin gyis brlabs pa'i gang zag 'jam dpal dbyangs dang gnyis su med pa /
lha mo dbyangs can mas rig pa ster bar byed pa phun sum tshogs pa zhig dang skye ba bco lnga'i gong nas 'brel pa yod cing /
phan tshun dpon slob tu 'brel pa 'ong ba yod pas /
de la chos bka' la sris ma 'jug par byin /
phar yang chos zhus zer ba zhig byung bas /
bdag mos gus dpag tu med pa skyes so / /
yang lan cig mgon po byams pa 'byon gyin yod /
zer ba'i skad lhang ba zhig byung /
chos rje dka' @# / /
bzhi pas rgya mo ri'i 'phrang la phebs pa'i tshod du 'dug /
bcom ldan 'das kyis chos kyi 'khor lo bskor ba'i dus /
lug zla'i ches bzhi'i nyin lho brag gro bo dgon par phyag phebs byon pa bdag gis bsu ba la phyin pas /
rje btsun 'jam dbyangs 'od kyi dra bas mdzes pa zhig phebs byung bar mthong khong gis bdag phyag na rdo rje dngos su gzigs shing /
de'i gsus pa'i dkyil 'khor shin tu ldir zhing be DUr+ya ltar dwangs pa la sbrul sngo khras spras par gzigs 'dug /
de ni sngar las kyang gdul bya 'phrin las rgyas su 'gro ba'i brda yin /
de'i nub mo khong gi gsung nas /
bla ma'i rnal 'byor cig zhu gsung /
bdag gis bla ma'i rnal 'byor zhig phog pas /
phyag na rdo rje byon nas khong la thim song /
yang tshes bco lnga'i tho rangs byams pa nyid la bslab btus zhus zer ba zhig byung /
khong la bslab btus gsung bar zhu zhus pas /
khong gi gsung nas /
yi dam de skad gsung ngam gsung /
gsung lags zhus pas /
bslab btus gsung /
chos nyan dus mthong snang la khong gi dbu'i steng na rje btsun byams pa bzhugs /
dpung pa g.yas na 'jam dbyangs dkar po /
g.yon na lha mo dbyangs can ma bzhugs 'dug /
mgon po phyag bzhi pa dang phyag drug pas gtso byas pa'i chos skyong dang mkha' 'gro bsam gyis mi khyab pas bskor nas 'dug go /
gzhan yang dkar phyogs la dga' pa'i lha 'dre'i tshogs mang po chos nyan zhing 'dug pas mos gus thun mong ma yin pa skyes so / /
so sor 'brang ma'i dbang dang /
sems bskyed kyang zhus so / /
khong gis bdag la tshur chos zhus pa la /
byang chub lam gyi rim pa'i bka' babs gsum gyi khrid /
phyag na rdo rjes gsungs pa'i gsang ba bsam gyis mi khyab pa'i khrid lung rjes gnang /
phyag rdor sku lnga'i rjes gnang /
zhu lan rdo rje'i phreng ba /
zhu lan gces 'phreng gi lung rjes gnang /
phyag na rdo rje khyung lnga'i dbang dang rjes gnang /
dregs pa kun 'dul gyi dbang /
rta mgrin dpa' bo gcig pa zhal gsum phyag drug pa'i rjes gnang sogs byas pa'i dus /
rjes gnang dang dbang gi bya ba DA ki rnams kyis byed pa dang /
bdud rtsi ka bA la gang khong la phul bas /
der lbu ba shar ba'i nang du 'jam dbyangs /
dzam la rnam sras rnams re re bzhugs pa gzigs shing /
rtags ngo mtshar can mang zhig byung ste bshad kyis mi lang /
khong gis 'khor bla ma 'jam dkar ba sogs phun sum tshogs pa mang bar 'dug pa rnams la yang bdag gis chos lung mang du byas /
dpon slob thams cad la dad pa thob bo / /
de'i stobs kyis bdag la'ang yon tan bag re skyes ba byung ngo / /
bdag gis gdams ngag rnams bstan pa'i dus su /
bdag gi mgo thog tu shAkya thub pa /
g.yas su phyag na rdo rje /
g.yon du gdugs dkar mo rnams phal cher 'byon gyin 'dug pas bar chad mi 'byung ba'i rtags su 'dug /
de nas re zhig na dka' bzhi pa'i gsung nas /
bdag lta ba'i skor gyi the tshom 'ga' zhig yod pas /
'di sel ba la rgya gar shing gi ri na rje mi tra bzhugs pa'i drung du 'gro 'dod pas /
de la bar chad mi 'byung lags sam gsung @# / /
gin 'dug pa la /
lta ba'i gnad rnams bdag gis yi dam la zhu yis /
rgya gar la byon na khyed rang mi tra dang mjal ba sogs ngo mtshar ba 'ong na'ang /
khyed kyi 'khor 'di rnams tshogs lam dang sbyor lam chen po la gnas pa sha stag 'dug pas /
'di rnams kyi che'i bar chad du 'gyur ba 'dug cing /
khyed kyang rgya gar du bzhugs nas tshur mi phebs /
de bas bod phyogs 'dir bstan pa la phan pa'i thabs la 'bad na 'grub pas de bzhin mdzad 'tshal zhes zhus shing /
bdag gis bshol btab po / /
de nas lta ba'i gnad rnams yi dam la zhus pas /
bdud rtsi sman mchog ces pa'i gdams pa gnang nas 'dis ma ti b+ha dra shrI'i the tshom sel lo gsung /
ma ti b+ha dra shrI de gang lags zhus pas /
blo bzang grags pa skye ba 'di'i gong paN+Di ta'i skye ba bdun du sems can gyi don byas /
'di ga'i gong du'ang kha che grib bstan du paN+Di ta ma ti b+ha dra shrI bya bar skyes gsung /
de nas bdag gis dka' bzhi pa la /
rdzing ji'i jo bo la bstod pa ming tshangs pa'i chod pan zhes bya ba 'gro ba sdug bsngal gyis mnar ba rnams la thugs rjes gzigs pa'i gsol gdab dang rab tu byung ba'i rtags cha tshang ba dang bcas pa phul na dus phyis sangs rgyas kyi bstan pa'i gzhi ma 'dul ba'i bslab khrims shin tu dar ba'i rten 'brel yod ces nan gyis bskul bas de ltar mdzad /
dgung lo bzhi bcu rtsa lnga la sku tshe'i bar chad cig yod nyan 'dug pas de sel ba'i phyir du /
dpal 'khor lo chen po bdud rtsi thigs pa'i bskyed rdzogs zab mo 'di bdag gis khong la phul zhing /
da lan 'di nas tsa ri dang gnyal sags la byon na bstan pa dang sems can la 'phral dang yun du phan pa'i thabs khyad par can 'dug cing /
rgya gar gyi mkhas grub cig gi sku'i snang ba dang bstan bcos la brten nas zab mo'i don la dpyis phyin pa'i nges pa rnyed yong bas da ltar mdzad cing re zhig gi bar du bya bral 'chad nyan mdzad na 'gro phan che zhes sogs zhus pas /
khong gis kyang gsan dgongs mdzad /
bdag gi sa char yar mar rnaMs su zla ba bdun du bzhugs /
lho brag gi grwa bu slob skye po'i tshogs dang bcas pa la gsung chos mang du gnang ngo / /
bdag gis khong gi sku bsod rgyas pa'i phyir rnam sras la gtor ma phul bas /
de'i nub mo rdo rje rnam 'joms la rnam sras bzhis bskor ba zhal mthong zhing de'i sgrub thabs las mtha' dang bcas pa gsungs so / /
dka' bzhi pa dang mjal tshul zur tsam bkod pa'o / / / /
@# / /
oM swa sti /
bla ma dang mgon po 'jam dpal dbyangs la phyag 'tshal lo / /
dga' ba gdong du rje btsun gyis lung bstan mdzad dus /
rje'i zhal nas rje btsun la ngas zhing 'dir ji tsam 'tsho zhus pas /
rje btsun gyis khyod 'das pa'i skabs ni da lta'o / /
zhes gsungs pas /
da ni zhing gzhan du 'gro dgos dgongs pas /
mgon po tshe dpag med kyis zhal bstan nas sku tshe bsring ba'i rten 'brel bsgrigs so / /
de'i tshe rje btsun gyi zhal nas /
de ltar na chos lung du tshems gcig bud pa de mkhas grub pa la sbyin la kun la khyab chug /
mjug tu phag lo'i zla ba bcu pa la gshags par 'gyur ro / /
de dus khyod kyis rten ril por zhog dang /
lo sum brgya lon @# / /
pa dang /
lha rnams kyis lung bstan byas pa'i rin po che chos rgyal zhes bya ba'i paN+Di tas /
sku ril po ma ga d+ha dang rdo rje gdan du gdan 'dren byed /
de'i don gyis zhing 'dir tshems la ring bsrel gyis bya ba ba'i don de yin no / /
rje btsun gyis zhag mang rabs lung bstan mdzad do / /
phyis rje chos lung du phebs te thugs dam la bzhugs dus /
rgyud sde bzhi'i lha tshogs dang /
khyad par sangs rgyas sum cu so lngas zhal gzigs te byin gyis brlabs so / /
de dus mkhas grub pas /
kun mkhyen pa la /
mdangs ni pha bla ma'i lung bstan byed pa rmi bas /
rgyud sde bzhi'i don bsdus pa rdo rje 'chang gi lam gyi rim pa rnams bshad du gsol /
zhes gsol ba btab pas /
rjes kyang de legs gsung /
chos zab mo rnams gnang /
de'i nyin gcig nyi ma'i 'od zer rgyas pa dang /
rje'i zhal nas 'od cig byung nas nam mkha' khyab pa kun gyis mthong ngo / /
de yang la las 'ja' 'od du mthong /
rgyal tshab pas rje rin po che'i tshems gcig bud pa gzigs /
'dul ba 'dzin pa dang mkhas grub pa gnyis kyis kyang tshems gcig bud pa gzigs te /
rje'i zhal nas /
lhun po'i drung na gser ri lta bur gnas / /
'gran zla med pa'i dge legs khyod la sbyin / /
gsungs nas mkhas grub pa la gnang ngo / /
rgyal tshab ba dang 'dul 'dzin sogs kyis nged rnams la mi gnang ba ci yin zhus pas /
khyed rnams la mi gnang ba min /
mkhas grub pa 'di las dang skal bar ldan pa yod /
rje btsun gyis lung bstan pa yang yod /
rgyud 'di rnams 'chad pa'i don yang yin /
khyed rnams zhag bdun gyi bar gsol ba thob dang gnang bas chog gsung ngo / /
mkhas grub pas kyang tshems khong rang gi gzims khang du khyer nas gsol ba btab pas gzims khang 'od kyis gang ngo / /
zhag bdun song ba na /
rjes tshems khyer shog gsungs nas mchod pa legs par bshams pa dang /
zhal phye bas tshems rang la 'jam dbyangs kyi sku zhig byon /
de'i dbu dang phyag tshems rnams la ring bsrel phra btab pa bzhin byon /
'jam dbyangs de'i spyi gtsug gi dung mdog dpa' bo rdo rje la gnang /
dpral ba'i shel mdog rgyal tshab pa la gnang /
mgrin pa'i gser mdog bu N+yai shrI la gnang /
thugs ka'i baiDUr+ya lta bu 'dul ba 'dzin pa la gnang /
rje btsun gyi sku dang yan lag la ring bsrel stong rtsa gnyis byon pa de /
der bzhugs pa kun la khyab par gnang /
de nas bzungs te phal cher byon pa ring bsrel gyis khyab par bzhugs pa rnams las can rnams kyi mchod rten no / /
zhes gsung /
'di lta bu'i lung bstan dang ltas khyad par can byung tshul gyi dpe yang /
dbus su rgyun chad de ming tsam yang med par song ba /
mang du thos pa'i spyan dang ldan pa rje btsun dam pa sangs rgyas rin chen gyis ma bzod nas 'bad pa cher mdzad pas /
mdo smad co ne'i phyogs nas phul ba 'dis kyang bstan pa dri ma med pa dar zhing rgyas par gyur cig / / /
mang+ga laM / /
