@# / /
gnas lugs don gyi rang rig nag po che / /
phyi rol dregs pa kun gtsor yongs shar ba'i / /
yang gsang gzi ldan dbang phyug zhal bzhib / /
mchod thabs mi zad yongs 'du'i ljon pa bzhugs / /
@## / /
na maH pradz+nyA mai tri wa gin+d+ra nir b+ho gA ya /
khyab bdag thugs rje'i bdag nyid rdo rje 'chang / /
'gro kun snang ngor gos dkar lcang lo'i tshul / /
nges 'chang sa skya'i bla chen brgyud par bcas / /
mi phyed dad pas rtag tu gus pas mchod / /
gang gi ring lugs spel la zla brel zhing / /
nges gsang rgyud sde'i mnga' bdag drin can mchog /
byang chub bar gyi skyabs mgon bla ma rjer / /
sgo gsum mi phyed dad pas 'dud do skyongs / /
yang gsang gzi ldan dbang phyug sku'i snang brnyan / /
dran pa'i mod la srid zhi'i dge legs kun / /
'bad med stsol zhing bstan dgra ma lus pa / /
ming gi lhag mar byed pa'i lha gang rgyal / /
de nyid mchod cing legs par bsten pa'i thabsX / /
thabsX mchog bskang ba'i rim pa 'di nyid kunX / /
kunX las khyad 'phags srung ma'i dbang po mchogX / /
mchogX gang dgyes byed rim pa zur tsam spro / /
zhes mchod bar brjod nas de yang dpal ldan @## / /
sa skya pa'i bstan srung chen po mthu ldan dregs pa yongs kyi sde dpon stobs 'phrog dbang po mchod par 'dod pa'i rnal 'byor pas yid dang mthun pa'i gnas su chos skyong spyi dang /
khyad par gzi ldan dbang phyug gi sku bris 'bur gang rung byin can bkram pa'i mdun dang g.yas g.yon du spyan gzigs go mtshon /
gcan gzan gyi pags pa rgyan drug sogs drag po'i chas rnams mthong ba brgyud pa'i phyag len bzhin bsham /
sku'i mdun du rgyu rjen btags las byas pa'i gong gtor /
chos skyong spyi'i bskang gtor /
gnyan mgon chen po'i gtor ma dbus su snying gzugs che ba /
de'i phyogs bzhir dbyibs gong mtshungs de'i sked pa las mi mtho ga khrag gtsang dang smug rtsis byugs pa phyag mtshan dang me ri sha dar rnams kyis brgyan pa /
de'i mdun du g.yas nas mchod mgo byas pa'i khrag zhag gi mchod yon dang zhabs bsil /
dbang po lnga'i me tog /
tshil chen sogs drag po'i spos kyi bdug spos /
mar nag gi snang gsal /
mkhris pa'i dri chab /
sha sna'i zhal zas rnams sbreng tshar du bsham /
dpon slob rnams kyi mdun du rdor dril /
DA ma ru /
rnga sogs dgos pa'i chas rnams ma tshang ba med par byas la mchod pa rnams /
amr-i tas bsang /
swa b+hA was sbyang /
stong pa'i ngang las gnas mchog dam pa 'di nyid mi bzad 'jigs pa'i dur khrod rol pa'i pho brang mchog tu gyur pa'i dbus su /
AH las b+han d+ha 'bar ba'i snod rnams kyi nang du bstan pa dang de 'dzin rnams la gnod cing sdang sems 'chang ba'i gzugs can gzugs med rnams kyi snying khrag dron mo'i mchod yon dang zhabs bsil /
dbang po lnga'i me tog /
mthun rdzas kyi bdug spos /
tshil chen gyi snang gsal /
mkhris pa'i dri chab /
sha rus sna tshogs pa'i zhal zas /
rkang gling thod rnga sogs rol mo'i phye brag /
go mtshon dang rgyan drug /
stag gzig sogs gcan gzan gyi pags pa| rlung gi shugs dang ldan pa'i rta nag /
char sprin ltar gtibs pa'i 'brog g.yag /
mig sman ltar gnag pa'i lug chen /
khro gtum dang ldan pa'i khyi nag /
dred dang 'phar rab sbyang gi stag gzig dom nag rnams dbang po tshang ba /
khyad par dmar chen gyi gtor ma ri ltar brjid pa /
sman rag gi rgya mtsho rba rlabs g.yo ba /
gzhan yang mthun pa'i dam rdzas rab 'byams nam mkha'i mtha' dang mnyam pa sa gzhi bar snang nam mkha' khyab pa| 'phags pa kun tu bzang po'i mchod sprin lta bur 'khor ba ji srid kyi bar rgyun mi chad pa'i rang bzhin du gyur /
oM sarba bid dang /
ha ho hrIH ar+g+haM nas /
shap+ta'i bar gyis byin gyis brlab /
a mr-i tas bsang /
swa b+hA wasa sbyang /
@## / /
stong pa'i ngang las khro gtum rab tu 'jigs pa'i gnas su padma nyi ma ru tra ma lus pa'i ngo bo ro yi gdan la dus gsum rgyal ba kun gyi mthu stobs kyi ngo bo hUM mthing nag dang /
phyogs bzhir bad nyi'i steng du b+h+yoH yig rang mdangs can re re /
de las 'od zer mgar me'i tsha tsha lta bu dpag tu med pa 'phros pas dgra bgegs gdug pa can thams cad tshar bcad tshur 'dus yongs su gyur pa las dpal ldan stobs 'phrog dbang po zhal bzhi pa sku mdog mun pa'i mdog can /
rtsa zhal dang steng zhal nag po /
g.yas g.yon gnyis ljang nag /
phyag bzhi'i g.yas kyi dang po na ma rungs gdug pa'i mgo bo gcod pa'i gri gug /
g.yon gyi dang po na dam nyams kyi khrag gis bkang ba'i thod pa gnyis kar steng 'og tu 'dzin pa /
g.yas kyi gnyis pa na dgra bo srog gcod pa'i rgal gri /
g.yon gyi gnyis pa na gcod byed rtsis su 'debs pa'i rus 'phreng 'phyar stabs su 'dzin pa /
mi mgo skam po lnga'i dbu rgyan dang /
rlon pa khrag 'bab pa lnga bcu'i do shal 'phyang ba /
rus pa'i rgyan drug gis brgyan cing /
dug sprul mang po lang long du dkris pa /
stag gi pags pa'i sham thabs can /
khrag gi thig le dang zhag gi zo ris kyis brgyan pa /
sku lus sbom la rags pa /
gsus pa 'phyang ba /
de'i g.yas su g.yung mo nag mo /
g.yon du gtum mo ljang khu /
mdun du srin mo dmar mo /
rgyab tu sing ga li ma ser mo rnams khro zhing gtum pa /
gri gug dang thod khrag 'dzin pa /
mi mgo skam po lnga'i dbu rgyan dang /
rlon pa lnga bcu'i do shal can rus pa dang sbrul gyis brgyan cing /
dar nag gin bza' gsol ba /
gzhan yang ma rungs gshin rje'i dbang phyug beg tse lcam sring /
sde brgyad yongs kyi ded dpon rA hu la sogs mdor na gang gi 'khor tshogs thams cad kyang rang rang gi cha byed dang ldan zhing /
drag la rngam pa srid pa gsum skad cig la myul ba'i nus mthu can bsam gyis mi khyab pas bskor ba /
de thams cad kyi dpral bar oM /
mgrin par AH /
thugs kar hUM /
de las 'od zer 'phros pas dur khrod chen po bsil ba'i tshal /
ha ha rgod pa'i dur khrod /
gnas mchog chen bo te se /
bo ta la /
dar lung gnyan /
kha'u brag rdzong /
gdan sa chen po dpal ldan sa skya sogs dpal ldan bla ma dam pa rnams kyis bsten cing bsgrubs pa'i gnas nas dpal ldan mahA ka la stobs 'phrog dbang po zhal bzhi pa 'khor tshogs bsam gyis mi khyab pa khams gsum thams cad g.yo bzhin pa'i ngang nas skad cig nyid la oM badzra sa mA dzaH de nas dung dkar dang /
rkang gling thengs gsum re 'bud /
rol mo'i sgra drag pos byin dbab /
gdung ba'i dbyangs dang bcas pas 'di skad doX / /
hUM| dpal chen he ru ka yi spyan snga ru / /
gang gi srog snying phul nas dam bzhag cing| |rgyal ba'i bstan srung rgya mtsho yongs kyi rje / /
stobs 'phrog nag po chen po myur gshegs shig /
drag po'i las kyis ma rungs tshar gcod tshe / /
ha ha rgod pa'i dur khrod chen po nas / /
dregs pa srog bdag kun gyi gtso bo che / /
@# / /
mahA kA la 'khor bcas myur X rgyal bstan mchog la srung skyob mdzad pa'i tshe / /
bsil ba tshal gyi 'jigs rung gnas mchog nas / /
ma dang mkha' 'gro'i tshogs kyi gtso bo mchog /
lha chin gdong bzhi 'khor bcas X bstan 'dzin rnams la dngos grub stsol pa'i tshe / /
po ta la yi gnas mchog chen po nas / /
tshogs bdag nor lha rgya mtsho'i gtso bo che / /
tshogs chen dbang phyug 'khor bcas X zhing bcu'i dgra bgegs tshogs rnams brlag pa'i tshe / /
te se gangs ri'i sgrub gnas dam pa nas / /
myur mgyogs sde brgyad rnams kyi rgyal po che / /
gdong gnyan nag po 'khor bcas X sprul pa'i tshogs rnams phyogs brgyar 'gyed pa'i tshe / /
dam pa'i sgrub gnas dar lung gnas mchog nas / /
rgyal ba'i bstan srung kun gyi gtso bo mchog /
bram ze'i gzugs can 'khor bcas X dam tshig ldan pa bu bzhin skyong ba'i tshe / /
kha'u brag rdzong nag po'i gnas mchog nas / /
dam can rgya mtsho'i tshogs kyi gtso bo mchog /
zhing skyong gzi ldan dbang phyug X rgyal ba mchog gi bstan pa srung ba'i tshe / /
gdan sa chen po dpal ldan sa skya nas / /
bdud 'dul dbang phyug tshogs kyi gtso bo ste / /
rgyas mdzad lha mchog 'khor bcas X yang gsang rgyud sde'i bstan pa srung ba dang / /
dam ldan rig 'dzin 'khor bcas skyong ba'i phyir / /
sngon gyi dam tshig gnyan po legs dgongs la / /
myur bar gshegs la dngos grub legs stsol cig /
oM mahA kA la tsa tur mu kha sa pa ri wA ra badzra sa mA dzaH /
dzaHhUM yaM? hoH hUM| gtum rngam drag po'i gzhal yas chen po'i dbus / /
pad nyi dam nyams bsgyel ba'i khri steng du / /
'khor ba stongs min de srid brtan bzhugs la / /
dgra bgegs ma lus myur du bsgral du gsol / /
mtshan sngags kyi mthar /
bdag? ma lA ye stwaM /
hUM| dgra bgegs legs bsgral dmar chen ar+g+haM dang / /
rnam dag bdud rtsi sman gyi mchod pa 'di / /
dpal ldan nag po 'khor tshogs dang bcas pa / /
mchod pa 'bul lo brtse bas legs bzhes shig /
mtshan sngags kyi mthar /
mahA rak+ta ar+g+ha sarba pany+tsa a mr-i ta ye oM AHhUM /
() () de nas /
rang yi dam du gsal ba'i thugs ka nas 'od zer 'phros pas mdun gyi mgon po 'khor bcas la phog pa'i rkyen gyis /
de rnams kyi thugs ka nas 'od zer mgar me'i tsha tsha lta bur 'phros pas srid pa gsum gyi dgra bgegs ma lus pa thal ba'i rdul bzhin brlag par bsams la /
oM mahA kA la kA la bi kA la /
ra tri ta /
DoM phi nI /
tsaN+Da lI /
rak+kha sI /
sing+ga lI de wI hUM phyo hUM /
zhes pa'i sngags brgya tshar la sogs ci nus bzlas pa'i mthar /
sngags de nyid la a oM a kA ro mu khaM sarba d+harmA nAM Adya nudpanan twA ta namH kA ro btags pas gtor ma phul /
gtor ma de nyid ngo bo zag med kyi bdud rtsi'i rang bzhin la rnam pa gnod byed sdang ba'i sha khrag chos skyong 'khor bcas kyis rol pas bdag la mchog dang thun mong gi dngos grub stsol ba'i bdag nyid can du bsams la|| mtshan sngags kyi o sarba ta thA ga te b+h+yo bi shwa mu khe b+h+yaH sarba tad khaM ud ga te spa ra Na hi maM pa liM ta kha kha khA hi khA hi lcang skya gong ma'i gsung ltar ro / /
X? mthar nyer spyod kyis mchod la 'dod don gsol ba btab la /
bstod pa ni /
@# / /
hUM| rang rig don gyi mgon po mahA ka la / /
phyi rol gdug pa'i gtso bor yongs shar ba'i / /
bstan srung dbang po 'khor dang bcas rnams la / /
mi phyed dad pa'i yid kyis bstod par bgyi / /
gang sku mig sman mdog ltar cher gnag cing / /
tshad med bzhi yi rang bzhin zhal bzhi pa / /
rtsa zhal brtsegs ma mun pa ltar gtibs shing / /
g.yas g.yon ljang nag khro zhing gtum la bstod / /
phyag bzhi g.yas gnyis rab 'bar gri gug dang / /
dam nyams mgo bo gcod pa'i ral gri 'dzin / /
g.yon na bdud kyi khrag bkang thod pa dang / /
rus pa'i 'phreng bas dgra bo rtsis 'debs bstod / /
mche gtsigs lngags 'dril gtum zhing rnga ma pa'i zhal / /
dmar zhing rab 'khyug spyan gyis legs nyes shan / /
legs par 'byed cing mi bzad smra smin / /
ral pa mkha' dbyings khyab par 'dzings la X mi mgo'i dbu rgyan rin chen rgyan gyis spras / /
rlon pa'i do shal khrag gi rgyun 'bab pa / /
rus pa'i rgyan drug dril bu g.yer kha dang / /
dug sprul tshangs pa'i skud pas brgyan la X khro zhing brjid 'dzum sku yi rnam 'gyur mchog /
bsam gyis mi khyab bye ba mtha' yas pa / /
du mar ston cing spyi dang bye brag bstan / /
srid mtha'i bar du mi nyams spel la X gang gi bka' nyan shar du g.yung mo che / /
khro zhing gtum la mdog nag bzhin mi sdug /
gnod byed dgra bgegs dam nyams srog gcod sogs / /
drag po'i las kun thogs med bsgrub la X g.yon du gtum mo ljang khu ral pa 'dzings / /
ma nges du ma'i tshul 'dzin sku'i snang brnyan / /
gang 'dul tshul ston sna tshogs thabs la mkhas / /
'phrin las rnam bzhi thogs med bsgrub la X mdun du srin mo padma rA ga'i mdog /
cung zad khro la chags pa'i nyams ldan pa / /
mi zad nor dang 'gro kun dbang bsdud sogs / /
dbang gi las rnams thogs med X rgyab tu sing+ga lim gser 'od mdog /
cung zad nag po'i tshul 'chang dpa' la brjid / /
blo gros tshe dang bsod nams ra ba 'phel sogs / /
rgyas pa'i las rnams thogs med X bzhi ka'ang gri gug thod pas phyag gnyis sgrel / /
mi mgo'i 'phreng ba rus pa'i rgyan drug sogs / /
rang rang las dang mthun pa'i rgyan gyis spras / /
gang bcol las kun thogs med X gzhan yang beg tse che dang rA hu la / /
la sogs mi bzad du ma'i 'khor gyi tshogs / /
mthun pa'i rgyan ldan rngam pa'i las kun sgrub / /
'jig rten khams kun skad cig g.yol X de ltar sa skya'i bla chen bstan srung tshogs / /
kun gyi dbang phyug nag po 'khor bcas la / /
rnal 'byor rtse gcig gus pas legs bstod mthus / /
'phrin las thogs med myur du bsgrub la bstod / /
() () hUM| lha mchog mahA kA la mthu bo che / /
khyed la mthun pa'i dam rdzas 'bul ba ni / /
rta mchog rin chen rgyan gyis brgyan pa dang / /
g.yag rog zhol chen sprin ltar 'thibs pa dang / /
lug nag spyi dkar shel ltar 'tsher ba dang / /
khyi nag snying dkar dom ltar 'phyo ba la / /
mthing nag dar gyi cod pan mang pos brgyan / /
lha mchog mahA kA la'i thugs dam bskang / /
lha chen nag po gdong bzhi'i thugs X @# / /
zhing skyong gzi ldan dbang phyug X bram ze'i gzugs can dpa' bo'i X yum chen g.yung mo nag mo'i X las mdzad gtum mo ljang khu'i X ser nag sing+ga li yi X dmar nag srin mo chen mo'i X 'khor gyi zhing skyong tshogs kyi X dregs pa sde brgyad tshogs kyi X 'khor dang bcas pa'i thugs dam skong gyur nas / /
rnal 'byor dpon slob nyams chags sos gyur cig /
! rak+ta dmar chen khrag gi ar+g+haM dang / /
dri ldan gsar rnying me tog nag po dang / /
tshil chen mAM sa spos kyi dud sprin dang / /
zhun chen sgron me sbar ba'i snang gsal dang / /
khrag zhag rgya mtshor 'khyil ba'i dri cha ba dang / /
zhal zas bshos pu dmar nag ri rab tsam / /
khrag zhag sha rus gtams pa'i tshom bu bkod / /
rkang gling snyan pa'i rol mo'i sgra sgrogs shing / /
sna tshogs mchod pa'i sprin gyis brgyan pa 'dis / /
lha mchog X lha chen X zhing skyong X bram ze'i X yum chen X las mdzad X se ra nag X dmar nag X 'khor gyi X dregs pa X 'khor dang X rnal 'byor X ! dam rdzas rgyan dang ldan pa'i gtor ma dang / /
'chi med bdud rtsi sman gyi rgya mtsho dang / /
dza gad phud kyi btung ba sna tshogs dang / /
bza' dang btung ba ri rab rgya mtsho tsam / /
ting 'dzin sngags dang phyag rgyas byin brlabs pa'i / /
ro brgya ldan pa'i mchod pa rgya mtsho 'dis / /
lha mchog X lha chen X zhing skyong X bram ze'i X yum chen X las mdzad X ser nag X dmar nag X 'khor gyi X dregs pa X 'khor dang X rnal 'byor X ! gdong bzhi dregs pa 'khor dang bcas pa yis / /
sangs rgyas bstan pa bsrung zhing skyong ba dang / /
gnod byed dgra bgegs thal ba'i rdul du rlog /
zhi rgyas dbang drag dngos grub stsal du gsol / /
!dpal mgon gyi phyag mtshan 'bul thabs bzhugs so| |stobs chen shugs drag gi gug rno / /
gdug pa 'dul phyir bzhes su gsol / /
rgyu rtsub dug gis ngar blud pa'i / /
gri gug mgon po'i phyag na 'bar / /
logs la drag po'i sngags bkod pas / /
mgon po 'khor bcas sprin bzhin 'du| |zhabs ni rdo rje'i rno ngar bcas / /
gdug can dgra bo'i snying la gzir / /
stobs 'grog nag po'i phyag tu 'bul / /
dgra bgegs sgrol phyir bzhes su gsol / /
! stobs chen shugs drag rtse gsum rno / /
gdug pa X rgyu rtsub X rtse gsum mgon po'i X logs la X mgon po X zhabs ni X gdug can X stobs 'phrog X dgra bgegs X ! stobs chen shugs drag ral gri rno / /
gdug pa X rgyu rtsub X ral gri mgon po'i X logs la X mgon po X zhabs ni X gdug can X stobs 'phrog X dgra bgegs X ! stobs chen shugs drag mdung thung rno / /
gdug pa X rgyu rtsub X mdung thung mgon po'i X logs la X mgon po X zhabs ni X gdug can X stobs 'phrog X dgra bgegs X ! rkang gling snyan pa'i sgra sgrogs pa / /
dam tshig mtshon phyir 'du ba'i brda' / /
stobs 'phrog nag po'i phyag tu 'bul / /
dgra bgegs sgrol phyir bzhes su gsol / /
dung chen phreng chen 'gugs pa'i rgyun / /
rin chen bum pa nor gyi dbyig /
dar nag ba dan g.yab pa'i don / /
bde @# / /
chen thod khrag bdud rtsi'i rgyun / /
rnal 'byor skyong phyir phyag na bsnams / /
dam tshig rten du bzhes su gsol / /
gzhan yang gtor ma rak+ta dang / /
bdud rtsi lnga dang sha chen spos / /
tshil chen mar me la sogs pa| |zhal bzhi gnyan po'i rten du 'bul / /
zhes pa 'di ni gnyan lo tsA ba dar ma grags kyis mdzad pa'o / /
() () de nas bskang ba ni dbyangs dang bcas bas /
hUM| rnam dag chos kun gdod nas stong pa'i ngang / /
ngang las rgyal bstan che dang de 'dzin tshogs / /
bsrung phyir drag po'i skur bzhengs gzi ldan dbang / /
du ma'i 'khor tshogs bcas pa'i thugs dam bskang / /
mi bzad dur khrod rol pa'i gzhal yas mchog /
keng rus ka gdung rtsib rus dral lcam dang / /
mgo po'i rtsig pa khro chus legs sdom nang / /
g.yang gzhi'i bla bre nang khrol dra phyed dang / /
don snying phreng tshar tsit+ta'i tog bcas dbus / /
dam nyams dgra dang bgegs las byung ba yi / /
sha rus dmar chen gtor ma ri ltar brjid / /
dmar gyi rak+ta rgya mtsho'i rang bzhin can / /
dam tshig rdzas mchog sman gyi bdud rtsi dang / /
bu ram ka ra la sogs bza' ba'i rigs / /
shing tog 'bras bu'i phung po bsam mi khyab / /
tshogs 'khor dzam bu'i zhal zas rab brjid pa / /
rmad byung btung ba'i tshogs kyis thugs dam bskang / /
rlung gi shugs 'chang rta nag sga rgyan can / /
ri ltar brjid pa'i g.yag rgod zhol chen dang / /
lcags r+wa 'khyil zhing gser gyi mig ldan lug /
do ma rgod khyi nag seng chen ltar 'phyo ba / /
bya nag spu sdug yid 'ong du ma bcas / /
dbang po kun tshang rab brjid rgyan gyis spras / /
'jigs rung mthun rdzas rnams kyis thugs X dpa' bo g.yul las rgyal byed go khrab dang / /
ral gri mdung dang gri gug thod khrag che / /
mda' gzhu gtun shing 'khor lo dgra sta dang / /
shag ti kha TwAM ga dang thod pa'i phreng / /
rtse gsum mdung thung dar nag phur bu dang / /
bum bzang rkang gling mda' dar dpal gyi chas / /
dpal chen rnal 'byor drag po'i ngar skad kyis / /
sngags mchog 'brug stong lta bur cher sgrog cing / /
gtum drag zhwa phod la sogs chas kyis klubs / /
mi rus rin chen las grub dbu rgyan che / /
mgul dpung snyan dang se ral smad rgyan dang / /
tshangs skud g.yer kha dug sprul la sogs pa'i / /
rnga ma brjid mdzes pa'i rgyan gyis thugs X ru trI srog rtsa'i dmar chen mchod yon dang / /
sna lnga'i kha dog rab bkra'i me tog dang / /
dud sprin bu yug ltar 'tshub bdug spos che / /
stong gsum kun nas khyab pa'i snang gsal che / /
mkhris chen khu ba'i byug pa'i dri chab mchog /
bcud ldan dmar chen zhal zas dam pa dang / /
'brug sgra zil gnon rol mos thugs X khyad par g.yul du bsang ba'i dgra bo'i snying / /
mi 'bral rtag tu rab 'grogs bla rdo mchog /
gtor tshogs gsang sngags dam rdzas mchod pa'i sprin / /
khyad par rten mchog tshogs kyis thugs X mdor na phyi nang gsang ba'i dam rdzas kun / /
sngags dang phyag rgya ting nge 'dzin bcas kyis / /
rtse gcig byin brlabs mthu las thams cad du kun / /
dbangs mtho gting zab mi zad srid mtha'i bar / /
legs gnas zab cing rgya che'i mchod sprin gyis / /
dpal ldan stobs 'phrog nag po'i thugs dam bskang / /
lha mchog gzi @# / /
ldan dbang phyug X zhing skyong dregs pa zhal bzhi'i X 'jigs byed bram ze nag po'i X dpal chen tshogs kyi bdag po'i X mkha' 'gro bye ba'i dbang phyug X yum chen g.yung mo nag mo'i X las mdzad gtum mo ljang khu'i X 'jigs mdzad sing+ga li ma'i X khrag 'thung dmar mo chen mo'i X gshin rje beg tse ming sring X gza' bdud rA hu la yi X dpag yas bram ze'i tshogs kyi X mi bzad 'khor tshogs ma lus thugs dam bskang / /
() () bshags pa ni /
hUM| bstan srung rgya mtsho'i gtso bo gnyan mgon che / /
gang gi 'khor tshogs ma lus 'khor bcas kun / /
rtag tu mi 'bral brtse bas nyer dgongs la / /
ma rig las kun myur du byang bar mdzod / /
khyad par dkyil 'khor kun bdag gsang sngags kyi / /
dam tshig ma lus nyams chags zhig ral dang / /
sgom sgrub mi brtson gang gis bzlas pa'i tshogs / /
nyung zhing bag med dbang song mthol zhing bshags / /
bskyed rim sku yi snang brnyan mi gsal zhing / /
rgyun dang dus kyi mchod dang gtor ma'i tshogs / /
chags shing dam 'das lus ngag spyod pa 'dres / /
mi 'bral bsrung ba'i bya ba dus 'da' sogs / /
mdor na thugs dang 'gal kun mthol lo bshags / /
de ltar 'bad bas rtag tu gsol btab mthus / /
gdong gnyan dbang po 'khor bcas rab dgyes nas / /
ma lus dri ma'i tshogs kun rab byang ste / /
mchog thun dngos grub 'bad med myur stsol cig /
() () ho| dkyil 'khor bye ba'i bdag nyid rdor 'dzin che / /
rnal 'byor dbang po gnyan lo kha'u pa / /
brtse ba chen po nas bzungs drin can rje / /
bar du rim byon rtsa brgyud bla ma'i bka' / /
ji ltar bsgo ba'i g.yar dam ma g.yel bar / /
spyi dang khyad par rje btsun tsong kha pa'i /
sa skya pa'i / /
mkhyen rab bla mar mdo sngags snyan rgyud bcas pa'i bstan pa dang / /
bdag cag rig 'dzin sngags 'chang dbang po yi / /
'di dang gtan gyi bde skyid la 'tshe ba'i / /
gzugs can dgra dang gzugs med bgegs kyi tshogs / /
myur du tshar gcod snying khrag thang la 'pho / /
nang du ngen sems 'chang dang mi 'bral yang| |phyi ru gus pa'i tshul gyis legs btud de / /
phyi nang gsang ba'i rten 'brel rlog byed rnams / /
sngon las dbang du ma btang skad cig sgrol / /
dpal ldan bla ma mchog dang tsong kha sa skya tsong kha pa'i / /
bstan dang de 'dzin 'phel zhing rab rgyas te / /
gnas mchog 'di dang 'gro ba ma lus pa'i / /
yul kun 'phrin las mchog gis khyab par mdzod / /
bslab gsum rgyan gyis mdzes pa'i 'dus pa'i snge / /
spyi dang khyad par bkra shis chos kyi gling? /
bla chen brtse ba che / /
drin can dam pa'i ring lugs dri ma med / /
'dzin kun grangs med rgyas shing 'phel bar legs tshogs 'phel zhing rgyas par mdzod / /
che btsan kha drag stobs ldan tshe bsod nams / /
dpal 'byor snyan grags can sogs 'gro ba'i tshogs / /
ma lus /
mkhan slob dge 'dun sde bcas dar zhing rgyas / /
chos srid dbang du bsdus nas dam ldan kun / /
longs spyod nor sbyin dbang por 'gran par mdzod / /
mdor na deng nas bcu gsum rdo rje'i sa / /
thob min de srid bar du bdag cag gi /
lus dang grib ma'i @# / /
tshul du rtag 'grogs la / /
lam gyi 'gal rkyen kun zhi'i 'phrin las mdzod / /
mchog gsum ngo bo rtsa brgyud bla ma dang / /
yi dam kun gyi ngo bo gsang ba 'dus / /
bstan srung bye pa'i dbang phyug mthu stobs kyis / /
bdag gi 'phrin las kun rgyal bkra shis stsol / /
ces 'phrin las bcol la rjes kyi bya ba rnams spyi ltar bya'o / /
de ltar sa skya'i bla chen bstan srung gtso / /
kun gyi dbang phyug stobs 'phrog nag po che / /
mchod cing bskang ba'i rim pa 'dir 'bad mthus / /
spyi dang bye brag bstan dang de 'dzin tshogs / /
zhabs brtan bzhed don mkhus 'grub pa dang / /
mkha' khyab 'gro kun nad mtshon mu ge sogs / /
med cing bde skyid rdzogs ldan ltar rgyas te / /
phun tshogs gzi 'od dpal gyis khyab par shog /
ces bstan srung kun gyi dbang phyug dpal ldan stobs 'phrog dbang po zhal bzhi pa'i mchod thabs bskang ba'i rim pa 'di bzhin chos skyong dbang po nyid kyi 'phrin las kyis bskul ba dang du blangs te /
lcags stag snon zla ba'i yar tshes bdun gza' lha yi bla ma dang /
rgyu skar khra 'dzoms pa'i zung sbyor gyi nyin dbu btsugs shing /
dmar phyogs kyi bzang po gnyis par mkha' 'gro 'du ba'i dus khyad bar can gyi nyin res gza' ba sangs dang rgyu skar nam gru dga' mgur spyod pa'i thog dpal rgyun gyi dbang po'i bla brang lcang lo can du sbyar ba 'dis kyang chos skyong rab tu dgyes te bsam don mtha' dag lhun gyis grub pa'i rgyur gyur cig /
sa mA ya / /
!dregs byed mthu stobs bye ba ma lus pa'i / /
rang bzhin dpal ldan lha chen gzi ldan dbang / /
gdug pa'i gzugs sprul gnyan mgon zhal bzhi pa / /
'khor tshogs rgya mtshor bcas pa'i bkra shis shog / / /
! ces 'phan po na len+d+ra ste bod skad du rgyun gyi dbang po zhes bar bla brang gnyis yod pa'i ya gyal /
bco brgyad bla ma ngag dbang mkhyen brtse rab brtan la bstan srung chen po 'di nyid kyis zhal dngos su gzigs te /
nged kyi bskang chog rtsoms shig ces bskul ma gnang ba ltar gsar bsgrigs mdzad pa'i bskang gsar byin rlabs can 'di'i steng nas /
rdo rje 'chang pha pong kha pa bde chen snying po'i zhal snga nas kyis dpal 'khor lo sdom pa'i gnas mchog dben gnas bkra shis chos gling du /
dpal mgon stobs 'phrog dbang po'i dus chen khyad par can hor zla gsum pa nag bzla ba'i tshes brgyad kyi nyin lo star brgyad gtor chen mo tshugs dgos zhes rje nyid nas dbu 'dzugs mdzad cing /
bskang gsar 'di bzhin cho ga'i go rim dpal ldan sa skya ba'i phyag bzhes ltar mdzad kyang /
dge ldan pa rnams kyis gsung tshe dge lugs kyi sngags grwa'i gsung rgyun bskang gso'i 'gros ltar yar mar 'khyer dgos rnams cho ga byang ba med rigs la phan phyir ang rtags tsam bris na rung zhes dpal mgon bran bzhin 'khol ba skyabs rje gzim 'og mchog sprul rin po che byams pa kun dga' bsnyan 'dzin dpal bzang po nyid las gnang ba legs par thob pa ltar bkod par ma zad /
slad bskang gsar 'di nyid mdzad pa pos ji ltar bsgrigs pa ltar dpe cha'i gzhung 'di rang sor bzhag las chog sgrigs 'khyer bde nag 'gros su gsar bcos byar mi rung bar gsungs la /
7rgyal mchog lnga pa chen pos kyang mgon po gur zhal las mkhan rnams kyi gtor chog logs su mdzad cing /
yang de'i bstod bskul le tshan bshan pa rnam bar rol pa sogs zur du mdzad nas /
de nyid las /
kho bos bsgrigs pa'i le tshan gsum po 'di yang dpe cha sor gnas las snon 'phri dang bsres nas nag po 'gror shes su 'bri ba dang dpe gog gzhan gyi rgyas 'gebs /
lugs srol gzhan gyi dpe byed pa sogs gtan mi byed par ma 'phyugs pa dgos shing /
blo ldan @# / /
mtha' dag gis rtog pa zhib par gyis shig /
ces gsungs shing /
gong gi 'dod gsol dmigs bsal du kha sgyur rung ba'i bka' mchan khag gsum ni rdo rje 'chang pha bong kha pas mdzad pa'o / / / /
bkras chos dge slong spyi rnying blo bzang bsam gtan dang rgyal bstan rab 'phel zung nas spar du bskrun pa 'gro don 'phel / / / /
