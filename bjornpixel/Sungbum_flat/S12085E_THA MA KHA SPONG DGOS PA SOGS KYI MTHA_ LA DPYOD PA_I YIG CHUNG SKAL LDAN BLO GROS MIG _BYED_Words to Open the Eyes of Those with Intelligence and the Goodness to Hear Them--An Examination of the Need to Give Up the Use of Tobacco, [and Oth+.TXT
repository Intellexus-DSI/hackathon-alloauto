ta ? @# / /
tha ma kha spong dgos pa sogs kyi mtha' la dpyod pa'i yig chung skal ldan blo gros mig 'byed ces bya ba bzhugs so / /
@## / /
na mo gu ru /
'dir 'dod khams pa'i lus srog 'tsho ba'i rkyen du 'gyur pa'i bza' btung gi rigs las brtsams pa'i gtam 'ga' brjod bar bya'o / /
de yang so thar gyi mdo las /
zas kyi tshod kyang rig par bya / /
zhes gsungs pas /
bkres pa sel ba'i zas kyi rigs dang /
skom pa sel ba'i btung ba'i rigs sogs la spyod dgos byung na de la spyad pas phan mi phan dang gnod mi gnod dang /
de la spyod dgos mi dgos sogs la rang gi rig pas brtag pa dang blo ldan gzhan la dris nas 'dor len byed na legs te /
ma brtags ma dpyad par zhugs na phung khrol 'gyur ba yang srid ba'i phyir te /
sngon spre 'u blun po zhig gis khron pa'i chu nang du zla ba'i gzugs brnyan shar ba mthong nas zla ba lhung bar bsams te zla ba @## / /
'byin par bya snyam nas spre'u mang po khron par lhung ste shi pa dang 'dra bar 'gyur ba'i phyir ro / /
des na mi blun po kha cig gis kha sna'i tha ma ka 'then pa mthong nas ma dpyad par 'then na spre'u blun po dang chos mtshungs par 'gyur ba'i phyir /
der thal /
mi de 'dra la dgongs nas sa skya pan chen gyis /
phan dang mi phan mi dpyod cing / /
blo dang thos pa mi sgrub par / /
lto 'grang 'ba' zhig don gnyer ba / /
spu med ba yi phag pa yin / /
zhes gsungs pa'i phyir /
der thal /
du ba 'then pa'i mi de phan mi phan la dpyad nas du ba 'then pa ma yin pa'i phyir /
der thal /
du ba 'then pas skom sel ba ma yin /
bkres pa sel ba ma yin /
de las gzhan pa'i dgos pa med pa'i phyir /
der thal /
skom sel ba la ja sogs 'thung dgos pa yin la /
btung ba gzhan la mi spyod par du ba kho nas ngoms nas sdong pa mi srid pa'i phyir /
der thal /
nang nub sogs gang gi tshe yang skom 'thungs nas lus 'tsho dgos pa'i phyir /
der thal /
bkres ba sel ba la'ang de bzhin yin pa'i phyir /
der thal /
zas gzhan la ma bsten par du ba kho nas zhag tu gnas pa mi srid pa'i phyir /
der thal /
bkres skom sel ba la bza' btung dgos pa yin gyi /
bza' btung ma yin pa'i du ba gzhan ston pa la dgos pa med pa'i phyir te /
phras skom gyi steng du du ba bsnan kyang 'grang doms la mi phan pa'i phyir /
der thal /
gal te du ba gzhan snon dgos na rtsa shing gzhan gyi du ba bsnan kyang chog la /
ba lang gi lci ba'i du ba lta bus kyang rung ba'i phyir /
des na tha ma kha'i du ba kho na la zhen pa ni 'dre dan dang nyon mongs pa'i dbang du song par des so / /
! lung sman gyi gzhi las /
lus 'tsho ba'i rten du dri ro reg gsum gyis bsdus pa'i kham gyi zas la bsten dgos par gsungs la /
sum ba rgya pa las /
nas chen snum khur 'bras chen zha dang sha /
de dag srog gnas bya phyir bza' bar gsungs / /
sdong bu 'bras bu ut+pal la sogs rtswa / /
de dag bca' ba dus su rung pa yin / /
zhes nas 'bras sogs bza' ba dang /
shing @# / /
tog sogs bca' ba'i rigs ni lus srog gnas ba'i rten du gsungs /
de dag gi nang nas lus srog gnas pa'i rten du mi 'gyur pa'i 'bru sogs dang /
de dag bsregs pa'i du ba rnams ni srog gnas par bya ba'i phyir bsten par ma gsungs / /
skom gyi rigs la bu ram gyi khu ba sogs dang /
rgya ja'i btung ba sogs gsungs /
ta ma ka ni de dag dang 'dra ba'i dgos pa med cing /
sngon gyi gtam rgyun las bdud kyi rigs kyi bud med kyi khrag las skyes pa'i rtsa'i digs yin bar dam pa mang pos gsungs /
des na ta ma ka ni bdud rigs kyi 'byung po'i zas yin pas chos dang mi mthun pa'i nyes pa yod par des pa'i phyir /
! /
yang /
blo ldan dag gis bza' btung la sbyor pa'i bsam pa ston ba la /
bshes sbrings las /
kha zas sman dang 'dra bar rig pa yis / /
'dod chags zhe sdang med bar bstem bgyi ste / /
rgyags phyir ma lags bsnyems pa'i phyir ma lags / /
mtshag phyir ma lags lus gnas 'ba' zhig phyir / /
zhes gsungs pa las rgyags phyir sogs gsum ni nyon mongs sogs kyi dbang du 'gro ba spang bar gsungs /
lus gnas phyir zhes ba ni spyir mi rnams kyis lus srog 'tsho ba'i phyir du bsten par gsungs la /
ta ma ka ni kha cig rgyags pa'i phyir dang /
kha cig bsnyems pa'i phyir dang /
kha cig mtshag ba'i phyir bsten ba dang /
kha cig bsam blo ye med par gzhan gyi rjes su 'brad ba tsam ma gtogs /
lus gnas pa'i phyir ma yin ba de nges la /
de la bsten kyang lus gnas pa la phan pa ye med pa'i phyir /
lus dir pa la tsho bar byed pa yang med /
gzugs dan pa la bzang por byed pa yang med pa'i phyir / /
! 'phags pa lhas /
lus ni dgra ltar mthong mod kyi / /
de ltar na yang de bsrung bya / /
tshul ldan yun ring 'tsho ba ni / /
de las bsod nams chen po byed / /
ces gsungs pa ltar don ldan gyi dge ba byed ba ni gang zag lus bde bar 'cho na dge ba rgya chen po byed pas lus gnas par byed pa'i dgos pa ni dge ba sgrub ba'i phyir yin la /
ta ma ka ni lus gnas pa dang dge ba bsgrub pa sogs gang la yang mi phan pa'i phyir /
der thal /
lha rtan mchod ba dang /
sngags bzla ba dang /
dpe cha blta ba sogs gang la yang mi phan par ma zad /
bar chad du 'gyur ba dang /
mnol grib byed ba sogs gnod pa chen po yod ba'i phyir /
rang la phan gnod ji ltar 'gyur ba brtags nas gang pham bsten pa la skye bo blo ldan zer ba yin gyi /
phan gnod ma brtags par gang thug @# / /
byed pa la ni blun po zhes pa yin pa'i phyir /
des na ta ma ka'i phan gnod ma bsam par ta ma ka 'then pa ni shin tu blun po tha chad yin pa'i phyir /
bza' btung la sbyod pa gzhan la ni doms pa yod la /
du ba ngan pa 'di la ni doms pa med par rgyun du spyad pa 'dis kyang skyon chen po yin par shes dgos te /
dus gang gi tshe dang /
dgos pa gang gi phyir yin pa sogs la bsams na rang nyid shin tu blun pa go bar byed pa'i rtags las gzhan 'jog rgyu med pa'i phyir /
! /
tha sa kha la zhen pa'i 'dod chags chos can /
khyod gyis bdag la gnor mi nus par thal /
khyod la rkang lag kyang med /
dpa' mdzangs kyang med pa'i phyir /
dang po der thal khyod kyis rkang pas khro bo brdzis pa dang /
lag bas kho bo 'dzin brngud sogs gang yang mi thub pa'i phyir /
gnyi pa der thal /
khyod la dpa' bo dang rig pa mdzangs pa gang yang med pa /
dri ngan 'dod pa khon las ci yang mi shes pa'i shin tu blun po yin pa'i phyir /
dor thal /
khyod kyis zhen pa'i yul tha ma kha'i skyon kho bos bshad kyi /
nyon cig /
re zhig dang po /
sangs rgyas byang sems thams cad kyis blad ba'i phyir /
dri la zhen pas 'phung bar gsungs pa'i phyir /
der thal /
kun mkhyen rgyal dbang lnga pa dang rje sgrub khang rin po che dang rje bla ma byams pa'i zhal snga nas dang khro bu lo tsA ba sogs dam pa shin tu mang bos gsung gcig dbyangs cig tu smad par mdzad pa'i phyir /
! /
gzhan yang /
bdag gis du ba khyod spong nus par thal /
khyod kyi skyon bshad na skyon shin tu mang la /
yon tan bshang rgyu ye med pa'i phyir /
der thal /
kha sogs nas dri ngan mnam par byed ba'i skyon yod /
skye bo khyad par can dag gis skyugs log pa'i skyon yod /
tha ma kha la g+b+rugs bzang po med /
sgra snyan po med /
dri zhim po med /
dri mngar po med /
reg bya 'jam po med pa sogs yin pa'i phyir /
der thal /
bgres pa'i tshe lto 'grangs pa'i yon tan med /
kha bskom pa na skom sel ba'i yon tan med /
rlung mkhris khrag sogs kyi na tsha sel ba'i yon tan med /
nub mo mun pa sel ba dang /
nyin bar nyi 'od kyi tsha reg sel ba sogs gang yang med pa'i phyir /
der thal /
bza' btung bzang po dag btsog par byed /
zhwa gos gtsang ma rnams mi gtsang bar byed /
lha bsrung sogs kyi rten khyad par can rnams mnol bar byed pa'i phyir /
der thal /
bsreg pa'i me dang 'then pa'i kAd sa dang ldug pa'i khug ma sogs dang /
de rnams nyo ba'i dngul sogs sdug bsngal mang po'i 'byung gnas yin pa'i phyir /
der thal /
mgo bdun yod pa'i klu la sdug bsngal bdun yod par gsungs pa ltar /
tha ma kha'i sdug bsngal brgya phrag mang po yod pa'i phyir /
der thal /
tha ma ka 'di spong na bla ma yi dam sangs rgyas byang @# / /
sems nyan rang mkha' 'gro chos skyong thams cad kyi bka' bzhin bsgrub pa pa'i mchod pas ma nyes par byas pa'i phan yon yod pa'i phyir /
der thal /
du ba 'then pa'i tshul 'chal spangs nas tshul khrims bsrungs pa'i phan yon yod pa'i phyir /
der thal / /
chos dang mi mthun pa'i nyes dmigs mi 'byung zhing /
chos dang mthun pa'i phan yon 'byung ba'i phyir /
yang kha 'dis ba cha ga 'then pa spong dgos la /
lce'i steng du ka'ang sa bzhag ste du ba 'then nas 'khor ba'i sdug bsngal 'byung bar byed pa spangs te /
lce'i steng du lha'i sa bon daM yig dang phyag mtshan dang lha bskyed nas sangs rgyas sgrub par byed na legs pa'i phyir /
der thal /
sna'i bu gar tha ma ka'i phye ma blugs nas bshad pa lta bu'i bcog pa 'byin pa spangs te /
snad khaM dang phyag mtshan lha sogs bsgoms nas phan yon bzang po thob na legs pa'i phyir /
der thal /
yan lag nyid lag tshad ba'i ngal 'byor gyi rten 'di'i cha so so nas mi dge ba byed pa spangs te /
sgo sna tshogs nas dge ba byed na legs pa'i phyir /
der thal /
'di lta bu'i sgrub byed so sor phye na lung rigs brjod rgyu med du yod pa'i phyir /
! /
ta ma ka dang /
de bsregs pa'i du ba gnyis las gang rung cig mig tu blugs na mig na zhing bye me rung bar mchi ma 'brul ba'i skyon yod pa'i phyir /
der thal /
kha la za bar byed na bzhin spung cing gtam mi smra bar byed pa'i phyir te /
de bzhin du dbang bo rnams la gnod pa'i phyir /
der thal /
du ba 'then bas so dkar po nag por byed pa dang / /
bsdu nag po ser por bsgyur ba sogs gzugs kyi phung po la gnod ba'i skyon yod pa'i phyir /
der thal / /
sngon chad ta ma ka'i dri tshod na mi 'dod cing mi legs bar go ba'i yang dag pa'i tshod ba yod pa las ta ma ka'i dri dang du ba mi zhim pa la bzang por 'dzin pa'i byin ci log gi tsher ba dang log shes bskyed pa'i skyon yod pa'i phyir /
der thal /
bzang ngan ma 'khrul bar shes ba yod pa las /
kyi phag bshad ba la zhen pa dang 'dra ba'i 'khrul shes bsgyed pa'i phyir /
der thal /
bza' btung zhos pa las byod cing mi 'os ba la mi spyod pa las log ste /
kAng sa zhes ba'i bu gu can gyis du ba rdubs nas sna bug nas ru ba phyud par byed pa'i 'du byed mi legs pa skyed pa'i skyon yod pa'i phyir /
der thal /
tha ma kha la zhen ba'i 'dod chags kyi dbang du song ste /
tha ma kha 'then pa'i las kyi bag chags ming kyi rnam shes la bzhag bas phyi mar ngan song sogs kyi sdug bsngal mang po myong bar 'gyur ba'i phyir /
der thal /
du ba'i do dan la ba di bar bsan nas zhen ba'i med pa dang /
de'i bya byang la zhen @# / /
pa'i len pa dang /
de nyid yang dang yang du gsos nas mthu can du byas pa'i srid pa'i rten 'brel sogs 'grub par 'gyur ba'i phyir /
der thal /
dpal mgon 'phags ba klu sgrub kyis /
gnyis las bdun 'byung bdun las kyang / /
gsum 'byung srid pa'i 'khor lo 'di / /
nyid ni yang dang yang du 'khor / /
zhes gsungs ba ltar yang yang 'khod zhing sdug bsngal myong ba'i phyir /
spos pas chog go /
des na tho rangs mal nas langs ma thag tu du ba 'then pa spangs te /
de lta bu spong ba'i chos sgrogs ging dran ba gses te ches bzhin du mdzod cig /
ston pa bcom ldan 'das /
nye ba'i sras chen brgyad /
'dzam gling rgyan drug /
mchog gnyis /
rje btsun tsong kha pa chen po /
rgyal tshab mkhas grub /
'khor dag pa rnam brgyad /
'bras spungs 'debs mkhan 'jam dbyangs chos rje /
ser 'debs mkhan byams chen chos rje sogs kyis byin gyis brlab tu gsol /
de thams cad kyis tham ka spong bar khrims gtsang mdzad pa ltar byed nus par gyur cig /
ces gsol ba btab nas btsan po'i khral lta bur mi bsam bar 'phral phugs kun tu phan bde sgrub par bya'o / /
bdag sogs rnams kyis dus rtag tu chos bzhin du spyod bar gyur cig / / /
! tha ma ka spong dgos pa dang spong nus pa dang ma spangs pa'i nyes dmigs dang spangs pa'i phan yon sogs kyi mtha' la dpyod pa'i yig chung skal ldan blo gros mig 'byed 'dis kyang kun la phan thogs par gyur cig / / /
mang+ga laM / / / /
par yig pa ni dge slong bkra shis rdo rje dang dge tshul don grub 'gyur med gnyis so / / / /
\u0f38 skye zhing skye ba dag ni thams cad du / /
'dren mchog bla ma khyod rang mi 'bral zhing / /
mgon po khyod kyi thugs kyi bcung phyung ba / /
legs bshad bdud rtsi'i ro yis 'tsho bar shog / / /
