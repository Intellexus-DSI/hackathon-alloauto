@# / /
legs ldan gza' lnga nyin zhag ma'i mgyogs ster bsgrub tshul bzhugs / /
@## / /
dpal ldan dang po'i sangs rgyas dang / /
dbyer med bla ma'i zhabs btud nas / /
legs ldan gza' lnga nyin zhag ma'i / /
mgyogs ster bsgrub tshul bshad par bya / /
rab byung nyi ma'i thog ma yi / /
me yos la sogs 'das pa'i lo / /
nyi mas bsgyur la nag pa sogs / /
'das zla bsres la gnas gnyis bzhag /
'og ma mig bsgyur tshes kyis brgyan mnga' ros thob pa steng du 'phang / /
zla dag yin no de nyid ni / /
mkha' mas bsgyur la gnas gsum bzhag /
bar du mig dbang 'og ma la / /
nam mkha' mig dang lag pa byin / /
'og ma ri mkha' ris bgos nor / /
bar byin de yang chu ngos bgos / /
rnyed pa'i nor gyis steng sbyangs pa / /
tshes grangs ma bsres spyi zhag yin / /
rjes za'i spyi...zhag rim @# / /
sgrub na / /
gnas gsum kun la mkha' me byin / /
rang rang 'khor los steng bsgril bar / /
chu ros rnyed pas steng sbyangs pas / /
spyi zhag gang 'dod nge yis 'grub / /
steng mar sbyang rgyu byung ba na / /
mi nor mtshan ma ma 'tshems 'debs / /
ches grangs ma bsres spyi zhag de / /
gnas lngar bzhag la nam mkha' mtsho / /
dus mig thigaM dang cha shas la / /
dus tshes me bug gis bsgyur par / /
steng nas thigaM dang mtshams lag ngag / /
mnga' me 'byung ba cha shas la / /
dbang ro nam mkha' dus klus sbyangs / /
mas rim bug mkha' mig bug yid / /
mtshams dang mkha' ro thig ro ngag / /
mkhor los dor lhag nyi d+h+ru'o / /
rjes zla'i nyi d+h+ru rim sgrub na / /
gnas gang nyin zhag rtag longs dang / /
mtshan can nyer dgu'i rtag longs byin / /
phyi ma'i nyin zhag nyi d+h+ru 'grub / /
de nas nyin zhag spyi nor gyi / /
bsgrub tshul rim pa bstun pa ni / /
gang brtsi'i lo yin ga d+h+ru 'am / /
bshol yod dbo slu'i nyi d+h+ru la / /
nyin zhag rtag longs gang babs byin / /
nyin zhag gcig gi longs spyod las / /
cung zad ma langs nyung ba na / /
de ni lo de'i spyi nor yin / /
zhi gnyis don du spyi nor de'i / /
chu tshod mkha' ros bsgyur ba la| |'og gi srang btsug 'byung ma zlas / /
thob pa srang yin lhag dus bsgyur / /
dbugs bcug thob pa dbugs yin lhag /
bug mkha' mig bug yid kyis bsgyur / /
cha shas bcug nas 'byung ma zlas / /
thob pa cha yin lhag med dag /
skar dbyung gnyis la thon nar med / /
de nyid skyes bu drug gi ched / /
gnas gsum steng 'og gnyis su bzhag /
steng ma phyogs ri ma dang ni / /
'og ma mnga' chu gzugs kyis bsgyur / /
rang rang 'khor los bsgril ba yis / /
rkang pa'i longs spyod rnam dag 'grub / /
de nas nyi ma'i spyi nor ni / /
gnas drug tshan pa gnyis su bzhag /
dang por phyogs brgyan gnyis par phri / /
gsum par ri byin bzhi par phri / /
lnga par ma bsnan drug par phri / /
de bzhin drug tshan 'og ma yi / /
dang por mda' @# / /
byin gnyis par phri / /
gsum par chu bsnan bzhi par dman / /
lnga par gzugs byin drug par sbyangs / /
byin nor grogs pa bu lon te / /
lhag sangs spyin nor rnam dag 'grub / /
' sla ngag mkha' mes bsgyur ba la / /
tshes grangs bsras la gnas gsum bzhag /
rtsis 'phro byin nas 'khor los bsgril / /
chu ros rnyed pas steng sbyong sogs / /
sngar bzhin byas pas tshes bsres pa'i / /
spyi zhag ces bya 'grub pa yin / /
nya stong rim sgrub bco lnga re / /
gnas gsum kun la rim bzhin byin / /
rang rang 'khor los steng bsgril par / /
chu ros rnyed pas steng sbyangs pas / /
tshes bsres spyi zhag gang 'dod 'grub / /
steng sbyangs mtshan ma sngar bzhin 'debs / /
' so so'i sgos zhag sgrub lugs ni / /
spyi zhag rtsis 'phro dbyi ba de / /
steng pa rgyal bas phri ba la / /
ri klu ro yis bgos pa'i lhag /
mig dmar sgos kyi zhag po yin / /
spyi zhag mtsho ri 'dod pas phri / /
so yon rag byed kyis dor lhag /
phur bu'i sgos kyi zhag po yin / /
spyi zhag klu bug rtsa 'byung dbri / /
ro dus thub phyogs kyis bgos lhag /
spen pa'i sgos kyi zhag po yin / /
spyi zhag brgyas bsgyur dus chu dang / /
bug mtshams kyis sbyangs thub bug dang / /
ri nor dor lhag lhag pa'i zhag /
spyi zhag bcus bsgyur dus ri dang / /
mkha' mig gis sbyangs drang srong dang / /
rgyal ba mi gdor pa sangs zhag /
nya stong rim par sgrub byed na| |sgos zhag so sor bco lnga re / /
kun la ster kyang spyi zhag de / /
mtshan can skabs su bcu bzhi re / /
ster zhing de yang lhag pa brgya / /
pa sangs bcus bsgyur byin pa der / /
dkyil 'khor thob na dor ba yis / /
sgos kyi zhag rnams tshegs med 'grub / /
' de nas gang brtsi'i nyi d+hu la / /
gang brtsi'i tshes kyi rtag longs byin / /
rang 'khor longs na bsgril ba de / /
drag gza' gsum gyi rkang 'dzin 'dzin lhag pa'i sgos zhag brgya yis dang / /
pa sangs sgros zhag bcu yis bgos / /
nor gyis rkang 'dzin re'u mig dang / /
lhag mas spyi nor re'u mig bzung / /
de gnyis bsres la rang gi /
'khor los bsgril ba myur bar ram / /
zhi gza' gnyis kyi rkang 'dzin yin /
' rgyas pa rang rang sogs zhag giS /
grangs mtshungs re'u mi bzung ba dang / /
'bring po sogs kyi zhag grangs kyis / /
re'u mig grangs mtshungs gyur na bzung / /
mtshungs nyung ba gad nyes zung / /
de la ka kha'i tha bzhin du / /
zhag rtsis re'u mig mang khyad rnams / /
grangs mtshungs byin nas rang rang gi /
'khor los bsgril bas drag gsum gyi / /
dal @# / /
ba rnam par dag pa 'grub / /
' gong gi drag gsum rkang 'dzin la / /
spyi nor gyis ni sbyangs lhag gis / /
re'u mig steng ma gang mthun bzung / /
de mthun par 'og re'u mig la / /
spyi nor bu lon rkang grangs nor / /
ma nor so sor byin pa yis / /
lhag sangs gnyis kyi ngal dag 'grub / /
' cha shas dor ba'i rang rang gi /
dal ba dag pas rkang 'dzin sbyang / /
ma ldangs 'khor lo bsnan la sbyang / /
sbyangs shul 'khor phyed lhag na'ang ngor / /
ma dor rim pa zhes pa dang / /
dor na rim min kha byang 'debs / /
lhag ma'i skar mas myur rkang bzung / /
rkang pa snga phyi'i kha byang bkod / /
skar gnas mkha' rol bsgyur ba la / /
chu srang mkha' mes bgos pa'i nor / /
chu tshod la byin bcug pa de'i / /
grangs kyis myur dag re'u mig ni / /
rim pa rim min gang yin 'dzin / /
de nyid rang rang dal dag la / /
rim snon rim min dbri ba yis / /
rang rang myur ba dag pa 'grub / /
rim pa'i snga rkang mar 'gros shar / /
phyi rkang dal 'gros lho ru byed / /
rim min snga rkang 'khyog 'gros nub phyi rkang 'byung ba'i 'gres te byang / /
zhes pa 'di yang spel khang sde pa mkhas mchog tshe ring don grub kyi drung du legs ldan gza' lnga nyin zhag la spyod pa'i rtsa sgrub dang /
mgyogs ster sogs sbyangs nyi dmar lhag phur sangs spen skabs ma gzhi 'das lo mang yang yig sdeb ngang tshig sbyor gyi dbang gis legs bshad baiTUr dkar po nyid rang blor 'char bde na'ang mgyogs rtsis byed tshul kha 'thor ba lta bur snang bas na nag 'gros kyi tshul du rtsis rig smra ba'i shAkya'i dge slong d+harma b+ha dras rab byung bcu gsum pa'i nang tshan mig dmar gyi lo chu stod zla ba'i tshes la sug bris su bgyis @# / /
steng ma so so'i dkyil 'khor dang 'og ma so so'i cha shas kyi grangs yin lags /
pa dza yan+tu / /
mang+ga laM / / / /
sde dge'i par rkos rgyal kham pa rdo rje rgya mtshos par du bsgrub pa dge'o / / / /
