! dus 'khor gyi smon lam ni /
zab gsal bde stong mchog gi rnam rol las / /
dpal ldan dus kyi 'khor lo'i dkyil 'khor pa / /
bsgrub cing mchod bstod bzlas pas mnyes byas pa'i / /
rnam dkar dge tshogs rgya mtsho bsdoms pa'i mthus / /
tshe rabs kun tu dang bo'i sangs rgyas dang / /
dbyer med bshes gnyen dam pas rjes bzung ste / /
thun mong lam gyi rim pa'i bdud rtsi yis / /
yid kyi bum bzang yongs su gang bar shog /
byis pa lta bur 'jug dang 'jig rten dang / /
de las 'das pa'i dbang gis dri ma rnams / /
rnam dag sku bzhi'i sa bon legs bzhag nas / /
dam tshig sdom pa tshul bzhin bsrung bar shog /
tha mal rdo rje bzhi dag go cha bgos / /
rab 'jigs khro bo'i dbang po rdo rje shugs / /
srung ma drug cus bskor ba'i rnal 'byor gyis / /
bdud dang bgegs rnams ma lus tshar gcod shog /
rnam thar sgo bzhi'i stong nyid bde ba che / /
dbyer med goms pas 'chi 'pho'i srid sbyod zhing / /
mkha' dbyings 'byung bzhi ri rab sogs bsgoms pas / /
rdo rje'i lus kyi gnas lugs rtogs par shog /
dag pa'i pho brang dbus su ye shes lnga'i / /
mngon byang las 'khrungs dpa' bo rnams bcas dang / /
rnam med phyag rgyas 'khyud pa'i ting 'dzin gyis / /
ma dag mtshams sbyor zhing bcas dag par shog /
snyoms 'jug sgra yis bskul ba'i dkyil 'khor pa / /
padma zhu ba las 'ongs lha rnams spros / /
bsnyen pa'i yan lag dkyil 'khor rgyal bo mchog /
bsgoms pas phung sogs sgrib kun dag par shog /
yab yum gtum mo'i mes bzhu bskul cing bzhengs / /
'khor lo'i tshogs spros ro mnyam dbang bskur sogs / /
rnam pa nyi shus mngon par byang chub pa'i / /
nyer sgrub las kyi rgyal mchog 'grub par shog /
tsaN+Da lis bzhus yas babs dga' ba bzhi / /
bsgrub pa'i yan lag thig le'i rnal 'byor dang /
@# / /
slar yang mas brtan dga' bzhi sgrub pa che / /
phra mo'i rnal 'byor myur du 'grub par shog /
gzugs bsgrub so sor sdud dang bsam gtan dang / /
srog bsgrub srog rtsol 'dzin pa'i rnal 'byor gyis / /
bsgrubs pas lte ba'i chu skyes dga' tshal du / /
stong gzugs 'khor lo'i mgon po yab yum gyi / /
ye shes lha skur dngos su ldang bar shog /
rjes dran phyag rgyar rol pa'i rtse dga' yis / /
d+hU tIr zla nyi'i rdul brtsegs brtan pa las / /
'gyur med bde ba nyis khri chig stong gi /
ting 'dzin yan lag yongs su rdzogs par shog /
de ltar rmad byung lam gyi mthar thug 'di / /
tshul bzhin sgrub la bar chad med pa dang / /
phyogs dus kun tu dra zhing rgyas gyur nas / /
'gro kun thabs mkhas 'di yis sgrol bar shog /
! gis brjod ni /
rab 'byams phyogs bcu'i zhing kun yongs gang ba'i / /
dpal ldan dus kyi 'khor lo'i dkyil 'khor pa / /
zhi rgyas dbang dang drag po'i 'phrin las kyis / /
khyed la phun tshogs 'dod dgur stsol ba 'di / /
shes par gyis la rab dga' skyed cig dang / /
shis brjod gdangs snyam bdag gis bsgrag par bya / /
mchog tu mi 'gyur stong nyid snying rje'i bdag /
yid 'phrog mkha' la 'ja' tshon ri mo bzhin / /
mtshan dpe'i dpal 'bar gzi brjod phung bo'i sku / /
dpal ldan dus 'khor yab yum la phyag 'tshal / /
rgyud rgyal sdud mdzad zla bzang grags pa'i zhabs / /
rgyas 'grel mdzad pa padma dkar po sogs / /
sprul pa'i chos rgyal bdun dang rigs ldan tshogs / /
rtsa ba brgyud pa'i bla ma mchog rnams la / /
legs tshogs ji snyed mchis pa'i bkra shis des / /
khyed kyi mi mthun rgud pa kun zang cing / /
bde legs yar do'i zla ltar 'phel gyur nas / /
phun tshogs dpal la rol pa'i bkra shis shog /
bdud dang dbang phyug mgo bo g.yas brkyangs kyis / /
brdzes pa'i zhabs sen snyid la dran pas kyang / /
rdo rje nor bu'i khyim du 'jug mdzad pa'i / /
khyab bdag dkyil 'khor bdag po yab yum la / /
legs x khyed x bde x phun tshogs x khyab bdag 'khor lo'i mgon pos rgyud sde'i tshogs / /
ji snyed gsungs pa rnams kyi rab dang phul / /
gnyis med rgyud rnams kun gyi gtso bo mchog /
dpal ldan dus kyi 'khor rgyud rnams la / /
legs x khyed x bde x phun tshogs x phyogs bcu'i zhing mdang bo'i sangs rgyas kyi / /
lam 'dis mchog brnyes dpa' bo rnal 'byor ma / /
ji snyed mchis dang rgyud 'di'i lung rtogs kyi / /
phyogs gcig yan chang 'dzin pa thams cad la / /
legs x khyed x bde x phun tshogs x nam mkha'i khyon ltar yangs pa'i pho brang mchog /
nyi zla'i 'ong dang mnyam pa'i 'od 'phro zhing / /
grangs med rin chen rgyan gyis mtshes pa la / /
dge mtshan ji snyed mchis pa'i bkra shis des / /
khyed cag gang dang gang du gnas pa der / /
mi shis mtshan ma gang yang mi 'byung zhing / /
zhing gi 'byor ba phul du byung ba yi / /
bde legs rgyun mi rmad pa'i bkra shis shog /
ces brjod cing me tog gi char 'bebs so / /
smon lam dang shing brjod? 'di gnyis ni \u0f38 paN chen rdo rje 'chang blo bzang chos kyi rgyal mtshan gyi gsung yin no / /
