! ltung bshags kyi mi dge ba bcu'i las kyi lam yang dag par blang ba la zhugs pa /
zhes pa'i don ni /
srog gcod /
ma byin len /
log g.yem ste /
lus kyi las lam gsum /
rdzun| phra ma| tshig rtsub /
ngag bkyal te /
ngag gi las lam bzhi /
brnabs sems /
gnod sems /
log lta ste yid kyi las lam gsum ste /
mi dge ba'i las lam bcu'o / /
mi dge ba bcu la las kyi lam zhes brjod pa'i rgyu mtshan ni /
'di rnams yid kyi las sems byung sems pa 'jug pa'i gzhi'am lam yin pa'i phyir te /
lam rim chen mo las /
de dag las sems pa ni /
las yin la las kyi lam ni min no / /
lus ngag gi bdun ni las kyang yin la /
sems 'jug pa'i gzhi yin pas las kyi lam yang yin no / /
brnabs sems sogs gsum ni las kyi lam yin gyi las ni min no / /
zhes gsungs pa ltar ro / /
yang dag par blang ba la zhugs pa ni /
tA ra nA tha'i 'grel pa las /
yang dag pa ni tshabs chen po'i ming yin la /
blangs pa ni las de la zhugs pa'am /
yang yang byed pa'i don yin gyi /
dam 'cha' zhing blangs pa nges par dgos pa ni ma yin no /
zhes gsungs pa ltar ro / /
