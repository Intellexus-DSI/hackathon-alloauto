@# / /
dkyil 'khor rgya mtsho'i mnga' bdag stag brag rdo rje 'chang gi sku tshe'i bar chad zhi phyir bcom ldan 'das dbal rdo rje 'jigs byed chen po'i rtsa brgyud kyi bla ma dkyil ba 'khor gyi lha tshogs dang bcas ba la gsol ba 'debs pa 'jigs mdzad bzhad pa'i gad rgyangs 'chi bdag g.yul las rgyal ba'i rnga dbyangs zhes bya ba bzhugs so / /
@## / /
na mo gu ru badzra b+hai ra wA ya /
rab 'byams skyabs kyi phung po ji snyed pa / /
gsang gsum sgyu 'phrul gcig tu rol ba'i gar / /
rdo rje 'chang dbang rtsa ba'i bla ma la / /
shugs drag snying nas gus pas gsol 'debs na / /
dkyil 'khor rgya mtsho'i dbang phyug 'khor lo'i mgon / /
drin can bla ma ngagX gi dbangX phyug rje / /
gsungX rabX mthuX thobX bstanX pa'iX rgyalX mtshanX gyi / /
sku tshe'i bar chad bzlog par byin gyis rlobs / /
rgyal kun yab gcig 'jam dpal zhi dang khro / /
mkha' 'gro'i gtso mo rdo rje ro langs ma / /
'jam dpal grub pa'i dpa' bo la lI tar| |shugs drag snying nas gus pas X dkyil 'khor rgya mtsho'i dbang phyug X drin can bla ma ngagX gi X gsungX rabX mthuX thobX bstanX X sku tshe'i bar chad bzlog par X don yod rdo rje ye shes 'byung gnas sbas / /
padma badzra mar me mdzad bsrung ba / /
r+wa lo rdo rje grags dang chos rab la / /
shugs drag snying nas X dkyil 'khor rgya mtsho'i dbang phyug X drin can bla ma X @# / /
gsung phabX mthuX thobX X sku tshe'i bar chad bzlog X ye shes seng ge 'bum seng rgwa lo dang / /
shes rab seng ge ye shes dpal ba'i zhabs / /
mnyam med chos rje don grub rin chen la / /
shags drag snying X dkyil 'khor rgya X drin can bla X gsungX rabX mthuX X sku tshe'i bar X bsam bzhin 'jam dpal zhi khro mi yi gar / /
khams gsum chos kyi rgyal po tsong kha pa /
de sras thu bo mkhas grub chos kyi rje / /
shugs drag snying X dkyil 'khor X drin can X gsungX rabX X sku tshe'i X bso chos rgyan grub chen chos rdo rje / /
blo bzang don grub sangs rgyas ye shes zhabs / /
chos kyi rgyal mtshan dkon mchog rgyal mtshan la / /
shugs drag X dkyil 'khor X drin can X gsungX rabX X sku tshe'i X zhabs drung ngag dbang bstan 'dzin 'phrin las dang| |'jam dbyangs grags pa ngag dbang brtson 'grus zhabs / /
dge 'dun phun tshogs ngag dbang mchog ldan la / /
shugs drag X dkyil 'khor X drin can X gsungX rabX X sku tshe'i X phyag na padmo bskal bzang rgya mtsho dang / /
snang mtha'i rol gar dpal ldan ye shes zhabs / /
'gro ba'i gnyen mchog bstan pa rab rgyas la / /
shugs drag X dkyil 'khor X drin can X gsung rabX X sku tshe'i X 'jam mgon rgyal tshab 'jam dpal tshul khrims dang / /
mkhas grub mkhan chen grags pa brtson 'grus zhabs / /
yongs 'dzin chen po byams pa rgya mtsho la / /
shugs drag X dkyil 'khor X drin can X gsungX rabX X sku tshe'i X 'dis na lta bcu gsum ma'i dbang gi gsan rgyun ltar ro / /
slar yang rje btsun shes rab seng ge dang / /
dpal ldan bzang po 'jam dbyangs dge 'dun 'phel / /
bkra shis 'phags dang bsam 'grub rgya mtsho la / /
shugs drag X dkyil X X X X brtson 'grus 'phags dang rdo rje bzang po'i zhabs / /
sangs rgyas rgya mtsho paN chen chos rgyan dang / /
dkon mchog rgyal mtshan sangs rgyas bkra shis la / /
shugs drag X dkyil 'khor X drin can X gsungX rabX X sku tshe'i X blo bzang ngag dbang blo gros rgya mtsho dang / /
bzhad pa'i rdo rje blo bzang ye shes zhabs / /
don yod mkhas grub ngag dbang mchog ldan la / /
shugs drag X dkyil 'khor X drin can X gsungX rabX X sku tshe'i X bskal bzang rgya mtsho bde ba'i rdo rje dang / /
sangs rgyas rdo rje rol pa'i rdo rje'i zhabs / /
ngag dbang tshul khrims rgya mtsho mtha' yas la / /
shugs drag X dkyil @# / /
'khor X drin can X gsungX rabX X sku tshe'i X 'jigs med dbang po blo bzang bkra shis dang / /
skal bzang dngos grub byang chub chos 'phel zhabs / /
khri chen yongs 'dzin ngag dbang chos 'phel la / /
shugs drag X dkyil 'khor X drin can X gsungX rabX X sku tshe'i X bstan pa rab rgyas chos 'byor rgya mtsho dang / /
rta tshag blo bzang bstan pa'i rgyal mtshan zhabs / /
yongs 'dzin chen po gling sprul rdo rje 'chang / /
shugs drag X dkyil 'khor X drin can X gsungX rabX X sku tshe'i X 'di yan dpa' bo gcig pa'i dbang gi gsan rgyun tha dad pa rnams dkyus gcig tu bsgrib te bkod pa'o / /
phan bde'i lam ston blo bzang rnam rgyal dang / /
bstan 'gro'i gnyen gcig mkhan chen rdo rje 'chang / /
mkhas grub chen po gung sprul rin po che / /
shugs drag X dkyil 'khor X drin can X gsungX rabX X sku tshe'i X gzhan yang dpal ldan 'jigs mdzad rdo rje yi / /
dbang bskur rgyud bshad man ngag rab ston pa'i / /
dngos dang brgyud pa'i bla ma'i tshogs rnams la / /
shugs drag X dkyil 'khor X drin can X gsungX rabX X sku tshe'i X ! ye shes rdo rje sgyu ma chen bo'i 'phrul / /
'jigs rung stang zil ri bo bskyod pa'i nyams / /
grub gnyis 'dod dgu'i mchog sbyin dkyil 'khor gtso / /
shugs drag X dkyil 'khor X drin can X gsungX rabX X sku tshe'i X shes rab dbyings kyi 'jo sgeg rang snang gar / /
khro chags nyams brgyad bskyong pa'i bcom ldan ma / /
sna tshogs gzugs can mkha' 'gro'i dbang phyug la / /
shugs drag X dkyil 'khor X drin can X gsungX rabX X sku tshe'i X rang rang phyogs kyi de bzhin gshegs pa bzhi / /
'gro rgyud nyon mongs 'dul phyir khros pa'i tshul / /
rab 'jigs phyogs kyi gshin rje'i gshed po bzhir / /
shugs drag X dkyil 'khor X drin can X gsungX rabX X sku tshe'i X khams bzhi rnam dag tshad med bzhi yi dngos / /
spyan sogs lha mo khro dang zhi ba'i gar / /
sna tshogs nyams ldan mtshams kyi yum bzhi la / /
shugs drag X dkyil 'khor X drin can X gsungX rabX X sku tshe'i X drag shul sa gsum 'gas pa'i stangs stabs kyis / /
ma rung bdud bzhi bgegs dpung ji snyed kun / /
thal bar rlog mdzad sgo skyong khro bo bzhir / /
shugs drag X dkyil 'khor X drin can X gsungX rabX X sku tshe'i X blo bzang rgyal ba'i bstan dang bstan 'dzin kun / /
'jam dpal zhi khros gang la gnyer gtad pa / /
gshin rje'i rgyal po phyi nang gsang gsum la / /
shugs drag X dkyil 'khor X drin can X gsungX rabX X sku tshe'i X khyad chos lnga ldan rdo rje 'jigs byed kyi / /
rtsa brgyud bla ma dkyil 'khor 'khor lo'i tshogs / /
lung rtogs dam chos dge 'dun dkon mchog @# / /
sogs / /
chun gyi byin rlabs bden pa'i nus mthu yis / /
'jigs mdzad khor bo dur smrig 'dzin pa'i dpal / /
bka' drin gsum ldan stag brag rdo rje 'chang / /
sku tshe'i bar chad bdud sde'i g.yul kun las / /
rgyal te bskal brgya'i bar du zhabs brtan shog /
de yi mthu las drin can bshes gnyen gyi / /
bka' bzhin sgrub ba'i bde chen snying po yang / /
phyi nang bar chad g.yul las rnam rgyal te / /
mchog thun grub gnyis 'dod don lhun grub shog /
bdag sogs deng nas tshe rabs thams cad du / /
bla ma 'jigs mdzad khro bos rjes bzung nas / /
sa lam bgrod pa ma lus mthar phyin te| |'jam dpal zhi khro'i go 'phang myur thob shog /
ces bdag cag gi bka' drin gsum ldan gyi rtsa ba'i bla ma rigs dang dkyil 'khor rgya mtsho'i mnga' bdag 'jigs mdzad khro bo dur smrig gi zlos gan rnam par bsgyur ba stag brag rdo rje 'chang don gyi slad du mtshan nas smos te 7rje btsun ngag dbang gsung ra tha mthu thob bstan pa'i rgyal mtshan dpal bzang po dgung grangs bcu phrag drug pa dgung skeg tu phebs su nye bar thun mong snang ngor sku tshe'i 'gal rkyen las thol te zhabs pad bskal brgyar brtan phyir bcom ldan 'das dpal rdo rje 'jigs byed chen po'i rtsa brgyud kyi bla ma dkyil 'khor gyi lha tshogs dang bcas pa la gsol ba 'debs pa 'jigs mdzad bzhad pa'i gad rgyangs 'chi bdag g.yul las rgyal ba'i ja dbyangs zhes bya ba 'di yang sgrub pa lhur len gyi bya btang ngag dbang snyan grags nas bskul ma mdzad pa bzhin bla ma rdo rje 'jigs byed du nges pa rnyed pa'i mtshan ma gsal bar mtha' btsun gzugs pha bong kha pa byams pa bstan 'dzin 'phrin las rgya mtshor 'bod pas mchog tu dang bas mtshams sbyar te chu byas zla'i yar gyi dga' ba gnyis pa'i tshes la grub par sbyar ba de de bzhin du 'grub par gyur cig /
! dad gtong rab yangs sbyin pa'i bdag po che / /
sur+ya d+h+wa dzas yon sbyar rnam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog /
las byi lor 'dzugs zhus legs par song / /
