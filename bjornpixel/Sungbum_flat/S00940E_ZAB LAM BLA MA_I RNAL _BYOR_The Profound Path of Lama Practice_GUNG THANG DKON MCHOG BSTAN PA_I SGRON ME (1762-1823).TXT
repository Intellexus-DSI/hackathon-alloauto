!zab lam bla ma'i rnal 'byor bzhugs so / /
@# / /
'od gsal spros dang bral ba nam mkha'i dbyings / /
bde chen thugs rje'i chu 'dzin rnam rol las / /
gang 'dul gzugs skur snang ba'i bla ma lha / /
rab 'byams rgyal ba'i tshogs bcas 'dir gshegs shig /
gdong lngas nyer btegs 'od 'bar nor bu'i khrir / /
zhi dul chos 'chad mnyam gzhag phyag rgya can / /
bka' drin mnyam med rtsa ba'i bla ma sogs / /
zhing gi mchog rnams brtan par bzhugs su gsol / /
dmu rgod gdul dka' snyigs ma'i 'gro ba la / /
skal bar 'tsham pa'i @# / /
legs bshad mchog sbyin gyis / /
mtho ris thar ba'i bde la sbyor mdzad pa / /
bka' drin mtshungs med zhabs la phyag 'tshal lo / /
sa gzhi bar snang nam mkha'i byon gang ba'i / /
dngos bshams yid sprul mchod pa'i sprin phung sogs / /
rab 'byams phyi nang gsang ba'i mchod tshogs kun / /
bde stong dbyer med dang du dbul bar bgyi / /
thog ma med nas rmongs pa'i gran gyur mthus / /
rang bde 'joms shing sdug bsngal kun 'dren pa'i / /
pung khrol spyod pa ji snyed bgyis pa kun / /
gnong zhing 'gyod pa drag pos mthol lo bshags / /
'das dang ma byon da ltar bzhugs pa yi / /
rab 'byams rgyal ba sbas bcas slob mar bcas / /
kun gyi rnam dkar mdzad pa mtha' dag la / /
mchog tu gus ba'i yid kyis rjes yi rang / /
thar pa'i sa mkhan ston pa 'khor dang bcas / /
rmongs pa'i skye bo ldongs par mi mdzad par / /
zab rgyas chos kyi sgron me legs sbar nas / /
'de chen thar pa'i grong der 'khrid du gsol / /
'dis mtshon dus gsum dge ba ci mchis ba / /
mtha' dag rgyal ba'i chos kyi mdzod 'dzin cing / /
mkha' mnyam 'gro ba srid las sgral ba yi / /
ded dpon mchog tu 'gyur pa'i rgyu ru bsdo / /
zhes yan lag bdun pa byas la /
sa gzhi spos byug ma sogs kyis maN+Dal phul /
bslu med dkon mchog thugs rje me shel khams / /
mdo sngags bstan pa'i 'dab brgya bzhad pa'i gnyen / /
'gro ba'i ma rig mun sel sgron me mchog /
rje btsun bla ma'i zhabs la gsol ba 'debs / /
zhes pa lta bur nga gi bla ma'i gsol 'debs kyi tshigs bcad bzas la mjug tu /
dpal ldan rtsa ba'i bla ma rin po che / /
zhes sogs kyis rang gi snying gar spyan drangs te /
skye zhing skye bar rje btsun bla ma yis / /
'bral ba med par dgyes bzhin rjes 'dzin cing / /
gsung gi bdud rtsi ngoms med myong ba yis / /
skal bzang mchog la 'dod dgur spyod gyur cig /
de yi mthu las rgyu 'bras theg pa yi / /
lam bzang skas kyi gdang bu rim bgrod de / /
khyad bdag 'khor lo'i mgon po bla ma lha'i / /
go 'phab bde blag nyid du thob gyur cig /
ces tshe rabs rjes 'dzin gyi smon pas mtshams sbyor ba sogs bya'o / /
zhes pa 'di yang a lag shA ho sho'u nas dad brtson ldan pa ngag dbang dkon mchog gis bskul ngor btsun pa dkon mchog bstan pa'i sgron mes sbyar ba'o / / / /
! bla ma'i rnal 'byor bzhugs / /
@# / /
spyi gtsug bde chen 'khor lo'i steng / /
seng khri padma nyi zla'i dbus / /
dgyes bzhin bzhugs shig drin can rje / /
byin gyis rlobs shig thugs rje'i gter / /
skyabs gsum kun dngos mgon khyod la / /
sgo gsum gus pas phyag 'tshal zhing / /
gsol ba 'dengs so drin can rje / /
byin gyis rlobs shing thugs rje'i gter / /
lus dang longs spyod dge tshogs bcas / /
dngos bshams yid sprul mchod tshogs 'bul / /
dgyes bzhin bzhes shig drin rnam smin 'bras bu mi bzad pa'i / /
sgo gsum nyes ltung ma lus bshags / /
byang bar mdzod cad drin 'phral dang yun du bde ster ba'i / /
sngon byas dge la rjes yi rang / /
sbel bar mdzod ci@# / /
drin can xx mkha' mnyam 'grol rjes brtse bas / /
mya ngan mi 'da' srid mtha'i bar / /
brtan par bzhugs shig drin can rje xx zab rgyas chos gyi bdud rtsi yis / /
nyon mongs nad kyis gdungs pa kun / /
zhi bar mdzod cig drin can xx 'di ltar bskrun pa'i dge tshogs mthus / /
bzod dka' 'khor ba'i btson ra las / /
thar bar mdzod cig drin can rje xx yang yang drin gyis bskyangs pa yi / /
ma rnams srid las sgrol 'dod blo / /
skye bar mdzod cig drin can xx bdag med bdag du gzung byas te / /
nyes kun bskyed pa'i gdon chen 'di / /
dbyung bar mdzod cig drin can rje xx skye shi'i 'khrul snang ha la'i dug /
sku gsum 'chi med bdud rtsi ru / /
bsgyur bar mdzod cig drin can rje xx kun rtogs chu 'dzin spang ba'i mkhar / /
lhan skyes bde chen nyin mor byed / /
'char bar mdzod cig drin can rje xx mdor na deng nas byang chub bar / /
khyod min re sa gzhan med do / /
rjes su zung shig drin can rje xx sgo gsum spyod pa mtha' dag kyang / /
don med las su mi 'gyur bar / /
khyod mnyes 'ba' zhig bsgrub nus par / /
byin gyis rlobs shig xx chos ldan smon pa ma lus pa'i / /
'bras bu gegs med 'grub pa yi / /
dpung gnyen mdzod cig drin can rje / /
byin gyis rlobs shig thugs rje'i gter / /
ces brjod cing rnam bkun du yang bla ma'i snang ba dang mi 'bral bar bya'o / /
tshul 'di ni dang brtson rnam dpyod ldan par ba 'byams pa dkon mchog bstan 'dzin gyis bskul ngor /
btsun pa dkon mchog bstan pa'i sgron mes bris pa'o / /
