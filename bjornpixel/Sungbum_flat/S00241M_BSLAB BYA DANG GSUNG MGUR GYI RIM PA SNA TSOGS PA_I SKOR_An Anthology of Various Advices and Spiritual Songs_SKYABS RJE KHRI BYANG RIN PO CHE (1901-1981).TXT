@# / /
bslab bya dang gsung mgur gyi rim pa sna tshogs pa'i skor bzhugs so / /
@# / /
ka dag dbyings las g.yo ba med mod kyang / /
kha nas mtshon nus ma yin mdzad bzang gis / /
ga ler 'gro rnams thar par khrid pa'i mgon / /
nga yi bla ma blo bzang rgyal bas skyongs / /
ca co ma yin chos sku'i dpal 'dod na / /
cha shas tsam gyi chos kyis mi ngoms par / /
ja yun tsam gyi mi tshe thung ngu 'dir / /
nya lto ba dang mtshungs par gyis shig ang / /
ta thA ga ta'i gdams pa ji bzhin du / /
tha ba skyon ldan rang sems 'dul ba'i thabs / /
da lta brtson pa drag pos sgoms shig dang / /
na gA dzu nas rjes su 'dzin no ang / /
pa Ta ha de dbyu gus bskul ba na / /
pha rol snying la gzan pa'i sgra 'byung zhing / /
pa mo ltar dkar spyod la bslab gyur na / /
ma rab sems de mi thul rang dbang ci / /
tsa ko ra bzhin dben par @# / /
mi gnas par / /
tsha lu'i bya ltar grong yul nyul gyur cing / /
dza lang can gyi rang sems ma thul na / /
wa skyes sngo tshos can dang ci mi mtshungs / /
zhwa ser bstan pa'i nying khu dad gus kyi / /
za ma tog tu legs par bskyil nus na / /
'a cag lnga pa'i lam du khrid pa yi / /
ya ma'i pho nya 'ong tshe 'gyod pas dben / /
ra yig gnyis pa 'dra ba'i rang sems de / /
la gor chos kyi padmor rol cig dang / /
sha mo sa las brdol ba ji bzhin du / /
sa chen mdzes pa'i rgyan du 'gyur ro kye / /
ha cang sdeb legs snyan tshig ma mchis kyang / /
a mr-i ta bzhin don bzang mngar ba'i ro / /
ha ri'i ljon pa g.yo ba'i nags khrod du / /
ngoms med nyams su myong bar mdzod cig ang / /
bslab bya gser gyi thigs pa zhes bya 'di / /
'jam dbyangs dga' ba'i bshes su 'bod pa des / /
dpal gsang ne 'u thog gi chos grwa cher / /
me sbrul sa zla'i rdzogs pa gsum par sbyar / /
dge legs 'phel bar gyur cig / / /
! bslab bya nor bu'i phreng ba zhes bya ba bzhugs so / /
bloX chen rgyal ba'i gsang gsum me shel ni / /
bskal bzangX padma'i tshal rab 'dzum pa'i phyir / /
don ldan gragsX pa'iX gzi byin bye ba brgyar / /
mngon par 'phags pa'i mgon des 'gro 'di srungs / /
lhag bsam gser mig dpal las smin legs shing / /
rnam byang rang bzhin dkar ba'i muk+ti ka /
sdeb legs tshig gi srad bur spel ba 'di / /
mos ldan dad pa gzhon nu'i rgyan du longs / /
thog mar yon tan ma lus 'byung ba'i sgor / /
sras bcas rgyal bas bsngags pa'i bshes gnyen mchog /
mdo rgyud dag las ji skad gsungs pa ltar / /
bsam dang sbyor bas tshul bzhin bsten pa gces / /
phyi nang khyad par skyabs 'gro rnam dag gis / /
'byed la mkhas rnams dgongs pa gcig pas na / /
dge legs gter chen skyabs 'gro'i bslab pa'i gzhi / /
mig 'bras bzhin du bsrung bar bya bar gces / /
rgyu med kun mkhyen rang byung ma mchis pas / /
phyi nang bcu phrag rig pa'i gnas rnams la / /
mang du thos pa'i khyad nor sna tshogs kyis / /
blo yi bang mdzod phyug par bya ba gces / /
bar du de ltar thos pa'i gzhung lugs kun / /
rnam kun mkhyen @# / /
par bgrod pa'i thabs nyid du / /
'gal med gru bzhi lam gyis 'khyer ba yi / /
man ngag yang yang yid la goms pa gces / /
gang la brten na srid dang zhi ba yi / /
re 'bras kun stsol sdom gsum bsam 'phel dbang / /
de la rgol ba'i rkun po ches mang bas / /
rtag tu ltung ba'i sgo bzhi bsrung ba gces / /
sngon bsags dug ljon drung nas 'byin pa dang / /
mtha' yas 'gro ba'i 'dod 'jo bsgrub pa'i slad / /
dben pa'i gnas su thos don sems pa yis / /
bag yod bse ru'i brtul zhugs 'dzin pa gces / /
tha mar dge rnams blo bzang rgyal ba'i bstan / /
bshad sgrub nyi zla 'bar ba'i 'od rlabs kyis / /
gsal zhing 'phyur ba'i dpal 'di srid pa'i mthar / /
mi nyams rgyas pa'i rgyu ru bsngo ba gces / /
rang gzhan dge ba'i phung po ci mchis par / /
snyems dogs spangs te dga' ba cher bskyed na / /
chung ngu'i dge ba'ang chen por 'phel 'gyur bas / /
dge la rjes su yi rang bya ba gces / /
'di na bsngo bya bsngo bas bsngo ba sogs / /
kun rdzob sgyu ma'i rnam 'gyur ches mtshar yang / /
don dam chos dbyings ngang du ro gcig ces / /
yang dag lta ba'i rgya yis 'debs pa gces / /
gces pa dgu yi gtam 'di blun po 'gas / /
skyon du mthong na rang ri dri mas nongs / /
gzur gnas mkhas pas nyes par gzigs gyur na / /
'phongs phyis rdo bzhin 'dor ba bkag pa min / /
zhes pa 'di yang mos ldan dga' shar rdo khang cha 'phreng rab 'byams pa bstan 'dzin 'phrin las nas 'di 'dra zhig dgos zhes nan cher bskul ngor /
khri byang sprul ming pa blo bzang ye shes bstan 'dzin rgya mtshor 'bod pas rang lo bcu bdun pa me sbrul lo'i gro bzhin zla ba'i mar ngo'i rdzogs pa gnyis par 'brog ri bo che dga' ldan rnam par rgyal ba'i gling du shar mar spel ba'o / / / /
! kye ma ma rig mun pa stug po ru 'thib cing / /
rten 'brel lu gu rgyud kyi lcags sgrog gis bcings nas / /
sna tshogs sdug bsngal 'jigs rung gshed ma yis bskor ba'i / /
thar med 'khor ba'i btson khang nyam nga na slebs 'dug /
mi bzad 'khor ba 'di yi skyon mtshang rnams rig nas / /
rtse gcig thar pa 'dod pa'i nges 'byung gi gzhon nu / /
rgyal bas bsngags pa'i yid 'ong zhi ba yi dgon par / /
nyam chung bdag cag skyel ba'i sa mkhan zhig mdzod dang / /
ring nas drin gyis bskyangs pa'i rigs drug gi ma rgan / /
las nyon rba rlabs drag pos dbang med du khyer nas / /
mtha' med 'khor ba sdug bsngal rgya mtsho yi dbus na / /
nam yang thar dus med pa'i gting rdo ru 'dug go /
gzhan don khur du khyer la skyo dub dang bral zhing / /
dus gsum rgyal ba'i gshegs shul byang sems kyi gru chen / /
nyam thag 'gro ba'di kun srid mtsho las bsgral nas / /
sku gsum gling du 'dren pa'i pho nya la phebs shog /
zab mo'i de nyid mthong ba'i blo mig dang bral zhing / /
snod bcud chu zla'i rol ba'i ngang tshul du ma shes / /
rtag chad lta ba'i g.yang sa mthon po yi kha nas / /
ngan 'gro'i gcong rong chen por lhung nyen du 'dug go /
chos kun rang gi ngo bo gzod ma nas stong yang / /
snang ba rten 'brel 'thad pa'i chos nyid kyi @# / /
rang gzugs / /
dri med rigs pas gsal ba'i shes rab kyi mdzes ma / /
dmus long 'di dag skyob pa'i dmigs bu rang mdzod cig /
chu khyi zla ba bzhi pa'i nang bka' 'gyur ba bla ma rin po che blo bzang don ldan dpal bzang po'i drung nas rje yab sras kyi gsung 'bum lung zhu skabs rgyud smad tsha ba grags pa rgyal mtshan gyi don du shar mar spel ba'o / / / /
! srid dang zhi ba'i legs tshogs thams cad kyi 'byung gnas / /
bslab gzhi'i srog rtsa gcod pa'i bag med kyi 'dre gdon / /
dran shes rdo rje'i r+wa ba gzhom gshig dang bral bas / /
bsrung mkhas nyan thos lugs kyi sngags pa zhig mdzod dang / /
sngon nas ngan goms bag chags sprin nag gi klong nas / /
nyes spyod glog dmar dang 'grogs khong khro yi ser ba / /
byams dang bzod pa'i me yis sbrang char du bzhus te / /
byams sems lo tog skyong ba'i sngags pa zhig mdzod dang / /
gnyis snang phra mo'i dri ma gnod byed kyi dgra bgegs / /
zab yangs bde stong sbyor ba'i 'brub khung gi nang na / /
'od gsal mtshon cha 'bar bas lhag med du bsgral nas / /
zung 'jug rgyal srid thob pa'i sngags pa zhig mdzod dang / /
zhes pa'ang rgyud smad tsha ba sngags ram pa gong gsal la rtsed mo'i tshul du smras pa'o / / / /
! steng phyogs dga' ldan chos kyi zhing khams na bzhugs pa'i / /
yab rje blo bzang rgyal ba'i dbang po dang dbyer med / /
drin can he ru kaH dpal bde chen gyi snying po / /
bdag snying 'dab brgyad padma'i ge sar la bzhugs shig /
rab 'byams rgyal ba'i mkhyen brtse nus gsum gyi sgyu 'phrul / /
bcom ldan rigs gsum mgon po'i thugs rje yi 'od zhags / /
'gro la phyogs lhung bral yang mdo smad kyi ljongs 'dir / /
rab dkar kha ba'i lhun po'i rnam rol du shar ba'i / /
spro zhing bag phebs gnas mchog nyams dga' yi dbus su / /
rang snang dag pa'i rdo rje'i pho brang gi lte bar / /
zhing sngags lhan cig skyes pa'i mkha' 'gro dang dpa' bos / /
don zab rdo rje'i glu dbyangs dir dir du sgrog cing / /
bde stong phyag rgya'i gar stabs shig shig tu bsgyur nas / /
rang cag 'dir tshogs dam ldan rdo rje yi dpon slob / /
bde chen tshogs kyi 'khor lo 'dod dgu ru rol cing / /
gsang chen chos la spyod 'di skal ba rang bzang byung / /
ming rkyang btags yod tsam gyi 'khor 'das kyi rdzun ris / /
kun rdzob sgyu ma'i 'khrul 'khor ltad mo ru che yang / /
don dam brjod bral ngang du rdzun phugs de zhig pas / /
dgag sgrub spang blang bral ba'i rnal 'byor zhig skyong ngo / /
mtshan ldan bla ma'i zhal nas gdams ngag gi nying khu / /
skal bzang bdag blo'i bum pa'i bcud bzang du 'khyil byung / /
gang shes bshad dang sgrub pa'i nyams len gyi sgo nas / /
rang gzhan gnyis ka 'tsheng ba'i yid smon zhig 'cha' 'o / /
a ho 'jam mgon snyan brgyud man ngag la brten nas / /
tshe gcig rdzogs pa'i sangs rgyas lag mthil na yod pa'i / /
thabs tshul nyams su len I gnad ka zhig go byung / /
pha rgod bla ma'i bka' drin 'khor thabs rang med do / /
'dis mtshon dus gsum dge ba ji snyed kyi mthu las / /
mtshungs med drin can rtsa ba'i bla ma yi zhabs pad / /
bdag cag bsod nams @# / /
zhing du bskal brgya ru brtan cing / /
rmad byung thugs kyi bzhed don lhun grub tu gyur cig /
nged cag dam tshig gtsang ma'i rnal 'byor gyi dpon slob / /
phyi nang bar gcod bdud kyi g.yul ngo las rgyal te / /
gsang chen bdud rtsi'i dpal la ngoms med du spyod nas / /
tshe 'dir gdod ma'i rgyal sa zin pa rang gyur cig /
thog med 'khor bar 'khyams pa'i rigs drug gi ma rgan / /
mtshan ldan dge ba'i bshes kyi ded dpon la brten nas / /
dri med mdo sngags theg pa'i gru chen la zhugs te / /
sku gsum rin chen gling du son pa ru gyur cig /
ces pa 'di ni shing glang lor gnas mchog gangs dkar rigs gsum mjal bar bskyod skabs /
spyan ras gzigs kyi gangs ri'i mdun rol mtsho mgo ri khrod du zla ba bcu gnyis pa'i yar ngo'i tshes bcu mkha' 'gro 'du ba'i dus chen gyi nyin rje btsun rdo rje rnal 'byor ma nA ro mkha' spyod ma'i sin+d+hu ra'id kyil 'khor du bdag nyid 'jug cing dbang blangs pa'i cho ga dang 'brel tshogs kyi mchod pa rgyas par bgyid skabs kyi gyin pa gar gyi dbang pos thol byung du glur blangs pa'o / / / /
! skyabs kun 'dus rtsa ba'i bla ma / /
don dbyer med rdo rje rnal 'byor mas / /
deng 'dir tshogs mos pa'i bu slob la / /
mchog thun gyi byin rlabs char ltar phobs / /
shar mdo smad ljongs su skyes pa yi / /
khyod dam ldan bu slob yon bdag dang / /
sa thag ring yul nas 'ongs pa yi / /
nged chos med gar gyi dbang po gnyis / /
sngon las kyi 'brel ba btsan po yis / /
dus deng sang lhan cig 'dzoms nas byung / /
tshe mi rtag dgun ka'i nyi ma 'dra / /
lus lang tsho ston mtha'i me tog bzhin / /
nor longs spyod g.yar po'i rgyan dang mtshungs / /
grogs nye du tshong 'dus mgron po 'dra / /
lar 'di snang srin mo'i bslu brid la / /
khong snying med tsho mgo bo 'khor 'khor nas / /
dus nam zhig 'chi bdag gshin rje khos / /
glo bur du khrid tshe 'gyod kyang 'phyis / /
sngon thog med nas 'khor ba'i btson khang 'dir / /
sdug sna dgu yang yang myong myong nas / /
dus da lta rang dbang thob dus 'dir / /
bros thabs shig byed na ran nas gda' / /
khong drin gyis che ba'i ma rgan rnams / /
las nyon mongs rlabs kyis 'khyer 'khyer nas / /
sdug bsngal gyi rgya mtshor bying nas 'dug /
'di yal bar bor ba cang phod dam / /
sprang bdag la nyams myong ma mchis kyang / /
pha bla ma'i zhal gdams bdud rtsi'i rgyun / /
khyed 'dir tshogs skal ldan du slob la / /
ngas snying gtam glu ru blangs pa yin / /
chos legs bshad smra mkhas ni tso nga / /
dus re zhig lho mon ljongs su 'gro / /
khyed mos gus kyi ljon shing ma skam na / /
zhal yang yang mjal ba'i smon lam zhu / /
khyed bu slob rnams dam gtsang chos spyod 'phel / /
yon bdag gi 'di phyi'i mdun ma 'grub / /
nged rnal 'byor gyis 'dod don ma lus pa / /
'bad med du 'grub pa'i bkra shis / /
ces pa 'di ni shing glang lor gangs dkar gnas mjal du bskyod skabs dad ldan 'gyur med kyi sbyin bdag mtsho thog dpon skal bzang mgon po nas gsol ba btab pa bzhin /
phar lam rje btsun rdo rje rnal 'byor ma'i dbang dang zab khrid sogs bgyis shing /
tshur lam dpon khang du slob bu 'ga' la rnal 'byor ma'i sngags btu'i rjes gnang dang 'brel tshogs 'khor bgyid skabs /
dug gsum me 'bar gar dbang gis gang dran mgur du bgyis pa'o / /
@# / /
! yongs shes bya'i dra ba ma lus pa / /
dpal bde ba chen po'i dkyil 'khor du / /
sdom mdzad kyi bla ma he ru kaH / /
bdag mos pa'i bu yi spyi bor bzhugs / /
sku mthong bas ngan 'gro'i 'jigs las skyob / /
gsung thos pas srid zhi'i gdung ba sel / /
thugs dran pas bde chen dbyings su rgyas / /
rje 'brel tshad don ldan la phyag 'tshal / /
zag med kyi ga Na tsakra sogs / /
phyi nang gi mchod sprin rgya mtsho 'di / /
bdag rtog med sems kyis 'bul lags na / /
thugs bde chen ngang du bzhes su gsol / /
sngon thog ma med nas da lta'i bar / /
rgyu nyon mongs dug gsum dbang gyur bas / /
bcas rang gi kha na ma tho ba / /
ci bgyis de mgon po'i spyan sngar bshags / /
thugs bde chen gzhon nu stong nyid kyi / /
dga' ma dang 'khyud pa mi 'dor yang / /
gang 'dul gyi 'phrin las chu zla'i gar / /
rtsol med lhun grub la rjes yi rang / /
skal ldan gyi ne'u sing gtsang ma la / /
nyams rtogs kyi myu gu rgyas pa'i slad / /
thugs chos sku'i dbyings las zab rgyas kyi / /
legs bshad kyi gru char ci yang phobs / /
nang rlung sems mdzes sdug mtshan dpe'i skur / /
yongs bzhengs la 'pho 'gyur mi mnga' yang / /
phyi sprul sku rags pa'i za ma tog /
dus 'khor ba ji srid bzhugs su gsol / /
deng 'dis mtshon dus gsum dge ba'i mthus / /
dus 'di nas byang chub ma thob bar / /
pha bla ma he ru kaH dpal gyis / /
thugs dgyes shing rjes su 'dzin gyur cig /
las nyon mongs kyi gram rdo spungs pa yi / /
rang rgyud kyi zhing rengs tha rgod 'di / /
thun mong gi lam gyis dul byas nas / /
dpal gsang chen gyi snod du byed gyur cig /
mtshan ldan gyi slob dpon bka' drin las / /
mchog sku bzhi'i sa bon thebs nges kyi / /
rgyu smin byed dbang bzhi legs thob nas / /
dam tshig dang sdom pa srung nus shog /
gzhi ma dag skye shi bar do gsum / /
dpal sku gsum du sgyur ba'i thabs mkhas mchog /
lam bskyed rim phra rags mthar phyin nas / /
gang snang kun lha skur 'char bar shog /
gnas sprul pa'i 'khor lo'i tsan+d+ra lis / /
haM zla ba bzhus pa'i bdud rtsi'i rgyun / /
lam a wa d+hU tIr 'bab 'dzeg gi /
bcu drug gi dga' ba rgyas par shog /
snying 'dab brgyad padma'i gur khang nas / /
rlung 'jug dang gnas dang ldang ba gsum / /
gdangs ma bcos sngags su shar ba'i glus / /
snying mi shigs sgo nga'i sbubs 'byed shog /
nang rjes gzhig bsam gtan sdud rim dang / /
phyi phyag rgyar sbyor ba'i thabs mkhas kyis / /
dpe'i 'od gsal ngang las rlung sems tsam / /
sku sgyu ma'i mtshan dper ldang bar shog /
phyi nang gi thabs kyis sgyu ma'i lus / /
yang yang du sbyangs pas nges don gyi / /
lhan skyes 'od gsal gyi nyi ma snying dbus su / /
shar bas bden 'dzin gyi mun pa drung 'byin shog /
slar de las ldang tshe dag pa'i sku / /
'od gsal gyi thugs dang dbyer med pa'i / /
lam slob pa'i zung 'jug mngon byas nas / /
slar 'od gsal gyi @# / /
dbyings su zhugs gyur cig /
mthar 'khrul pa'i dri ma kun spangs pa'i / /
dpal sku bzhi'i bdag nyid rdo rje 'chang / /
kha sbyor bdun ldan gyi go 'phang mchog /
ma 'gro ba'i don du myur thob shog /
pha drin can bla ma'i bkra shis shog /
bla ma rang sems su shes pa'i bkra X brgyud pa'i bla ma rnams kyi X sgrub brgyud rnam thar zin pa'i X dpal he ru kaH yi X snang srid chos skur 'char ba'i X yum rdo rje phag mo'i X gtum mo'i bde drod 'bar ba'i X thabs dpa' bo rnams kyi X 'dod don dngos grub stsol ba'i X ma mkha' 'gro rnams kyi X lam gyi sgrub grogs mdzad pa'i X dam can chos skyong gi X 'gal rkyen bar chad zhi ba'i X 'dir 'dus mched grogs kyi X dam gtsang 'du 'bral med pa'i X mdo sngags mang du thos pa'i X thos don sgrub pa byed pa'i X sgrub 'bras tshe 'dir 'byung ba'i X bkra shis dpal gyis dus kun skyong gyur cig /
ces pa 'di ni me yos lor karma pa dus gsum mkhyen pa dang /
\u0f38rgyal mchog bskal bzang rgya mtsho /
khri chen ngag dbang chos ldan /
lcang skya rol pa'i rdo rje sogs skyes chen du mas byin gyis brlabs shing /
'khor lo bde mchog gi yul nyer bzhi'i nang tshan gsung gi gnas kA ma rU bar lung bstan pa'i gnas mchog mdo smad kam po gangs kyi r+wa ba'i mgul du bla ma 'khor lo bde mchog la brten pa'i tshogs mchod rgyas par bgyid skabs grub pa'i dpa' bo mkha' 'gro rnams dang lhan cig rdo rje'i glu gar la rol ba'i rten 'brel gyi ched du gyi na ba gar gyi dbang pos gang dran glur blangs pa'o / / / /
! snod stong gsum ltar yangs thod pa'i nang / /
rdzas bdud rtsir byin brlabs tshogs mchod 'di / /
skyabs dran pas gdung sel rje btsun mar / /
bdag gus pas 'bul lo bzhes su gsol / /
phyi dag pa mkha' spyod zhing khams na / /
ma rgyal yum rdo rje phag mo bzhugs / /
bdag mkha' spyod rig 'dzin tshogs gral du / /
tshe 'di ru son par byin gyis rlobs / /
nang lte ba sprul ba'i pho brang na / /
gtum mo a thung gi phag mo bzhugs / /
dpyid d+hU tIr bzhu ba'i dbab ldog gis / /
mchog dga' bzhi 'dren par byin gyis rlobs / /
gnas snying ga chos kyi 'khor lo ru / /
sems gnyug ma gsang ba'i phag mo bzhugs / /
dbyings spros bral zung 'jug bde chen gyi / /
dga' ma yi rang zhal mthong bar mdzod / /
ces pa'ang kam po gnas nang du rdo rje rnal 'byor ma'i tshes bcu'i mchod pa'i tshogs gral du gar gyi dbang pos smras so / / / /
! bla ma sangs rgyas kun 'dus bde chen gyi snying pos / /
dpal ldan 'dus pa'i zab khrid rgyud kun gyi yang rtse / /
gsung dbyangs 'gag med lhang lhang nyin bzhin du 'doms tshe / /
brgya byin tshangs pas mi rnyed skal bzang 'di ngo mtshar / /
yab rje bka' drin can gyi legs bshad kyi bdud rtsi / /
nyam chung bdag blo'i bum pa'i bcud bzang du bskyil yang / /
gnad don lag tu lon pa'i 'khos ka 'di zhan pas / /
sems pa khong du chud pa'i gdung ba 'di sus @# / /
sel / /
a cang sdug bsngal mi dgos legs tshogs kyi rten 'brel / /
bla ma yid bzhin nor bu'i spyan snga ru bsgrigs yod / /
nga tsho skal ba bzang po'i dga' skyid kyi rkang bro / /
gsang chen bla na med pa'i myur lam la rgyab chog /
longs spyod 'khor lo bde ba'i gre 'gyur zhig med kyang / /
spro dga' khong nas lud pa'i thol byung gi skyid glu / /
mtshungs med bla ma dgyes pa'i mchod sprin du 'bul na / /
dam gtsang rdo rje'i mched tshos ram 'degs shig mdzod dang / /
snang tshad rigs brgya rigs lnga'i dkyil 'khor gyi 'khor lo / /
sgra grags rlung sngags dbyer med nA da yi rol mo / /
dran rtog bde chen 'od gsal lhan skyes kyi chu rlabs / /
kun yang bde ba'i yo lang ltad mo zhig ston dang / /
kun rtog spros pa kun bral chos nyid kyi mdzes mar / /
thabs mchog bde chen gzhon nu'i lang tsho yi rtse dga' / /
mi phyed mdza' bas 'khyud pa'i dga' ston gyi rol mo / /
bag yangs ci dgar skyong ba'i skal bzang zhig stsol dang / /
ma bcos 'dab brgyad tsit+ta nor bu yi grong na / /
gsal mdangs 'od lngar 'bar ba gnyug ma yi rgyal po / /
mkha' khyab zhi khro dra ba'i ngo mtshar gyi bkod pa / /
'byams klas rang snang lhun grub rgyal thabs shig skyongs dang / /
mtshan dpe'i tshom bur 'khyil yang ye shes kyi rang bzhin / /
spros mtshan nyer bzhi'i thugs nyid gzugs sku yi lang tsho / /
zung 'jug sgyu 'phrul dra ba rgya mtsho yi sprin chen / /
mkha' khyab 'og min zhing gi bla bre ru bres thongs / /
in+d+raX b+ho d+hi zhes bya'i grub thob kyi rgyal pos / /
uX rgyan yul gyi 'gro kun rig 'dzin la 'khrid skad / /
eX ma zab mo'i snyan brgyud 'di 'dra dang mjal tshe / /
oX Di ya na zer yang 'di 'dra zhig red snyam / /
aX ma 'gro kun sgrol ba'i bzod stobs dang go chas / /
aX 'dus ka 'phreng ldan pa'i rgyud don la zhugs te / /
aX don zab zhi chos sku'i bdud rtsi yis myos pa'i / /
aX li la mo'i glu dbyangs len pa la smon no / /
aX la la 'di 'dra yi man ngag /
aX ho ye thos pa'i 'di skal bzang / /
'o na la don thog tu khel min / /
a pho rang dad brtson la rag 'dug /
chos med kyi dug gsum me 'bar / /
khri byang gi smyon pa 'ur ba'i / /
'brel med kyi chos glu tshig gsum / /
chu bzang gi dben par blangs so / /
zhes pa'ang lcags 'brug zla ba gnyis pa'i tshes la dben gnas nyang bran chu bzang ri khrod du /
\u0f38skyabs gcig rdo rje 'chang pha bong kha pa'i drung nas gsang 'dus rdzogs rim rim lnga gsal sgron gyi zab khrid zhu skabs su smras so / / / /
! thub gsung rgya mtsho'i snying po blo bzang gi rgyal bstanX / /
rmad byung lungX dang rtogsX pa'i rtsal gsum de rdzogs pas / /
phyogs las rnamX par rgyalX ba'i ru mtshon du bsgreng la / /
'phrinX lasX 'gran zla med pa'i rje btsun gyi bla ma / /
ri brag chu klung mang po'i lam 'phrang dang g.yangs / /
shul ring bgrod dka'i lam la 'o rgyal de che yang / /
gzhan don khur du khyer la skyo ngal de spang pa'i / /
blo chen rgyal sras dpa' bo'i snying stobs de skyongs mdzod / /
chos dang srid @# / /
kyi gtad so sne gcig kyang med cing / /
dug gsum me ltar 'bar ba'i gar dbang gi smyon pas / /
gang byung kha nas thon pa'i mnyam 'grogs kyi bya bar / /
brtse ldan pha ma bzhin du bzod pa rang bzhes shig /
ces pa 'di'ang phyi lo chig stong dgu brgya lnga bcu nga dgu lor bod nas phebs skabs 'bum bde lar \u0f38skyabs rje yongs 'dzin gling rin po che dang lhan bzhugs skabs gsungs so / / / /
dge legs 'phel / / / /
